<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720161108_94_pages_104-120.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } table.no-border { border: none; margin-bottom: 0; border-spacing: 0; /* Ensures consistent spacing for non-bordered tables */ } table.no-border th, table.no-border td { border: none; padding: 5px 8px; /* Adjust padding for non-bordered tables */ } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } td.no-height { min-height: auto; padding-top: 0; padding-bottom: 0; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .annotation { font-size: 11px; line-height: 1.3; margin-top: 10px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> (४) कुनै प्रहरी कर्मचारीमाथि लागेको कुनै अभियोगको जाँचबुझ गर्नु परेमा सजायको आदेश दिन पाउने अधिकारीले जाँचबुझ समाप्त नहुन्जेलसम्म त्यस्तो प्रहरी कर्मचारीलाई निलम्बन गर्न सक्नेछ । यसरी निलम्बन गर्दा निलम्बन गर्नुको आधार र कारण स्पष्ट रुपमा खुलाउनु पर्नेछ । </div><div class="content-paragraph"> (५) उपनियम (४) बमोजिम गरिने निलम्बनको अवधि छ महिनाभन्दा बढी हुने छैन । निलम्बन अवधिमा निज उपरको कारबाहीको किनारा लगाउनु पर्नेछ । </div><div class="content-paragraph"> (६) उपनियम (४) बमोजिम कुनै पनि प्रहरी कर्मचारीलाई निलम्बन गर्नु पर्दा देहायको अवस्था विद्यमान हुनु पर्नेछः- </div><div class="content-paragraph" style="margin-left: 30px;"> (क) निलम्बन नगरी ओहोदाको काम गर्न दिँदा सक्ने वा आफू विरुद्धको सवुद प्रमाण गायब वा नष्ट गर्न सक्ने देखिएमा, वा </div><div class="content-paragraph" style="margin-left: 30px;"> (ख) निलम्बन नगरी ओहोदाको काम गर्न दिँदा थप सरकारी हानी नोक्सानी हुने सम्भावना देखिएमा, वा </div><div class="content-paragraph" style="margin-left: 30px;"> (ग) कुनै प्रहरी कर्मचारीले गरेको कार्यको कारणले निजलाई निलम्बन नगरे सङ्गठन भित्रका कर्मचारीहरूमा नैराश्यता, उत्तेजना आउने वा जनमानसमा नकारात्मक असर पर्न सक्ने वा प्रहरी सङ्गठनकै प्रतिष्ठामा आँच आउने भएमा । </div><div class="content-paragraph"> (७) उपनियम (४) बमोजिम निलम्बन अवस्थामा रहेको प्रहरी कर्मचारीले पाउने तलब भत्ताको आधा रकम मात्र पाउनेछ । </div><div class="content-paragraph"> (८) कुनै फौजदारी अभियोगमा वा ऐन अन्तर्गतको कसूरमा गिरफ्तार भई थुनिएको वा त्यस्तो आरोप लागेको प्रहरी कर्मचारी साधारण तारेखमा छुटेको अवस्थामा बाहेक मुद्दाको <span class="form-field medium"></span> किनारा नलागेसम्म स्वतः निलम्बनमा रहनेछ । </div><div class="content-paragraph"> तर, </div><div class="content-paragraph" style="margin-left: 30px;"> (क) निलम्बित प्रहरी कर्मचारी उपर लागेको अभियोग प्रमाणित नभई सफाइ पाएमा निजले सो अवधिको निलम्बन रहेका अवस्थामा आधा तलब पाएको भए सो कट्टा गरी र नपाएको भए पूरै तलब (तलबवृद्धि हुने भएमा सो </div><div class="annotation"> + आठौं संशोधनद्वारा झिकिएको। </div><div class="content-paragraph" style="margin-left: 30px;"> समेत) पाउनेछ । कसूरदार ठहरिएमा निलम्बन भएका मिति देखिको बाँकी तलब भत्ता पाउने छैन । </div><div class="content-paragraph" style="margin-left: 30px;"> (ख) कुनै प्रहरी कर्मचारी सरकारी कामको सम्बन्धमा वा कुनै कर्मचारीलाई तोकेको दायित्व पालनको क्रममा नेपाल सरकारबाट भएको कारबाही स्वरूप निलम्बन भएको नभई अरू नै कारणबाट स्वयं निलम्बन हुन गएको रहेछ भने त्यसरी निलम्बन रहेको अवधिको तलब भत्ता पाउने छैन । </div><div class="content-paragraph" style="margin-left: 50px;"> तर निजले अभियोगबाट सफाइ पाएमा उक्त निलम्वन अवधिभरको तलबभत्ता पाउनेछ । </div><div class="content-paragraph"> ♥ (८क) उपनियम (८) बमोजिमको अभियोग वा कसूरमा गिरफ्तार भई थुनामा रहेको कारणले कुनै प्रहरी कर्मचारी निलम्बन भएकोमा त्यस्तो अभियोग वा कसूर सम्बन्धमा मुद्दा नचल्ने अन्तिम निर्णय भएमा स्वतः निलम्बन फुकुवा हुनेछ । </div><div class="content-paragraph"> (९) कुनै प्रहरी कर्मचारीउपर नेपाल सरकार वादी हुने कुनै फौजदारी अभियोगमा कुनै अधिकार प्राप्त निकायले निलम्बनका लागि लेखि पठाएमा त्यस्तो प्रहरी कर्मचारीलाई अधिकार प्राप्त अधिकारीले निलम्बन गर्नु पर्नेछ र सो को जानकारी सम्बन्धित निकायलाई दिनु पर्नेछ । </div><div class="content-paragraph"><span class="bold">११६. सजायको आदेश दिनेः</span> (१) नियम ११५ बमोजिम जाँचबुझको काम समाप्त भएपछि सम्बन्धित प्रहरी कर्मचारीसँग स्पष्टीकरण मागिएको भए निजले तोकिएको समयभित्र स्पष्टीकरण नदिएमा वा निजले दिएको स्पष्टीकरण सन्तोषजनक नलागेमा सजाय गर्ने अधिकारीले सजाय दिन सक्नेछ र सजायको आदेशको एक प्रति त्यस्तो कर्मचारीलाई दिनुपर्नेछ । </div><div class="content-paragraph"> (२) सजाय गर्नु पर्ने प्रहरी कर्मचारी सम्पर्कमा नरहेमा उपनियम (१) बमोजिमको सजायको आदेश प्रचलित कानून बमोजिम निजको परिवारको सदस्यलाई बुझाउनु पर्नेछ । यसरी बुझाएकोमा सम्बन्धित व्यक्तिले पछि आफूले जानकारी नपाएको भनी दाबी गर्न सक्ने छैन । परिवारको सदस्यले बुझि नलिएमा वा परिवारको कुनै सदस्य नभेटिएमा त्यस्तो सजायको आदेश अनुसूची-१५ बमोजिमको ढाँचामा निजको घर ठेगानामा सार्वजनिक रूपमा टाँस गर्नु पर्नेछ । उल्लिखित जुनसुकै तरिकाबाट त्यस्तो आदेश बुझाए वा तामेल </div><div class="annotation"> आठौं संशोधनद्वारा थप। </div><div class="content-paragraph"> गरेपछि सो को निस्सा वा भर्पाइ वा तामेली प्रति सम्बन्धित फाइलमा संलग्न गरी राख्नु पर्नेछ । </div><div class="content-paragraph"><span class="bold">११७. सेवाको अन्त गर्नेः</span> (१) कुनै प्रहरी कर्मचारीलाई देहायको अवस्थामा निजको सेवा अन्त गर्नु पर्ने भएमा नियम १९१९ बमोजिम नोकरीबाट हटाउने वा वर्खास्त गर्न सक्ने अधिकार पाएको अधिकारीले पर्चा खडा गरी सेवाको अन्त गर्न सक्नेछ । यसरी सेवाको अन्त गर्दा नियम ११५ बमोजिमको कार्यविधि अपनाउनु पर्ने छैनः - </div><div class="content-paragraph" style="margin-left: 30px;"> (क) परीक्षणकालमा रहने गरी नियुक्ति भएकोमा नियुक्ति सदर नहुँदै, </div><div class="content-paragraph" style="margin-left: 30px;"> (ख) करारमा नियुक्ति भएकोमा करारनामाको अवधि भुक्तान नहुँदै, </div><div class="content-paragraph" style="margin-left: 30px;"> (ग) म्यादी पदमा नियुक्ति भएकोमा सो म्याद पूरा नहुँदै, </div><div class="content-paragraph" style="margin-left: 30px;"> (घ) स्वीकृत चिकित्सकको बोर्डले शारीरिक दृष्टिले अनुपयुक्त ठहऱ्याएमा । </div><div class="content-paragraph"> (२) उपनियम (१) बमोजिम सेवा अन्त गरेको निर्णय उपर त्यस्तो प्रहरी कर्मचारीले नियम ११८ मा उल्लेख भए बमोजिम पुनरावेदन गर्न सक्नेछ । </div><div class="content-paragraph"><span class="bold">११८. पुनरावेदनको कार्यविधिः</span> (१) नियम ११६ र ११७ अन्तर्गत दिइएको आदेशमा चित्त नबुझी पुनरावेदन गर्ने प्रहरी कर्मचारीले जुन कार्यालयबाट कारबाहीको आदेश गरिएको हो सोही कार्यालय मार्फत वा सोझै पुनरावेदन सुन्ने अधिकारीलाई संवोधन गरी पुनरावेदन *दिन सक्नेछ । </div><div class="content-paragraph"> (२) पुनरावेदन गर्ने व्यक्तिले पुनरावेदनमा आफ्नो सफाइको निमित्त जो भएको प्रमाण राखिएको र शिष्ट भाषामा लेखिएको हुनु पर्नेछ । पुनरावेदनका साथमा जुन आदेशको विरुद्ध पुनरावेदन गरिएको हो सो आदेशको नक्कल पनि राख्नु पर्नेछ । </div><div class="content-paragraph"> (३) उपनियम (१) बमोजिम पुनरावेदन दिँदा आदेशको सूचना पाएको मितिले पैंतीस दिनभित्र दिनु पर्नेछ । </div><div class="content-paragraph"> (४) विभागीय सजायको आदेश सम्बन्धमा पुनरावेदन सुन्ने अधिकारीले गरेको निर्णय अन्तिम हुनेछ । </div><div class="annotation"> * पहिलो संशोधनद्वारा संशोधित । </div><div class="content-paragraph"><span class="bold">११९. सजाय दिने र पुनरावेदन सुन्ने अधिकारीः</span> (१) यस परिच्छेद बमोजिम सजाय दिने र त्यस उपर पुनरावेदन सुन्ने अधिकारी देहाय बमोजिम हुनेछन्ः - </div><table class="main-table"><thead><tr><th style="width: 20%;">पद</th><th style="width: 35%;">सजायको किसिम</th><th style="width: 22.5%;">सजाय दिने अधिकारी</th><th style="width: 22.5%;">पुनरावेदन सुन्ने अधिकारी</th></tr></thead><tbody><tr><td rowspan="2">(१) प्रहरी<br>कार्यालय<br>सहयोगी</td><td>* (क) शारीरिक परिश्रम हुने सजाय गर्ने वा नियन्त्रणमा राख्ने वा नसिहत दिने, नेपाल सरकारलाई हुन आएको नोक्सानी सम्पूर्ण वा आंशिक रुपमा तलब भत्ताबाट काटी असूल गर्ने ।</td><td>(क) सम्बन्धित प्रहरी निरीक्षक. प्रहरी नायब निरीक्षक वा प्रहरी वरिष्ठ नायब निरीक्षक</td><td>(क) सम्बन्धित प्रहरी निरीक्षक</td></tr><tr><td>(ख) भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ख) सम्बन्धित प्रहरी नायव उपरीक्षक</td><td>(ख) सम्बन्धित प्रहरी उपरीक्षक वा प्रहरी वरिष्ठ उपरीक्षक</td></tr><tr><td rowspan="2">(२) प्रहरी<br>जवान</td><td>(क) शारीरिक परिश्रम हुने सजाय गर्ने वा नियन्त्रणमा राख्ने, नसिहत दिने, चालचलन सम्बन्धी प्रतिवेदनमा प्रतिकूल राय लेख्ने, बढुवा रोक्का, तलब वृद्धि रोक्का गर्ने वा खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(क) सम्बन्धित प्रहरी नायब निरीक्षक, प्रहरी वरिष्ठ नायब निरीक्षक वा प्रहरी निरीक्षक</td><td>(क) सम्बन्धित प्रहरी नायब उपरीक्षक वा प्रहरी उपरीक्षक</td></tr><tr><td>(ख) भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ख) सम्बन्धित प्रहरी उपरीक्षक</td><td>(ख) सम्बन्धित प्रहरी वरिष्ठ</td></tr><tr><td rowspan="3">(३) प्रहरी<br>सहायक<br>हवल्दार,<br>प्रहरी<br>हवल्दार र<br>प्रहरी वरिष्ठ<br>हवल्दार</td><td>(क) शारीरिक परिश्रम हुने सजाय गर्ने वा नियन्त्रणमा राख्ने, नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने, बढुवा रोक्का वा तलब वृद्धि रोक्का गर्ने ।</td><td>(क) सम्बन्धित प्रहरी नायव निरीक्षक, प्रहरी वरिष्ठ नायब निरीक्षक वा प्रहरी निरीक्षक</td><td>(क) सम्बन्धित प्रहरी नायव उपरीक्षक वा प्रहरी उपरीक्षक वा सहआयुक्त वा समादेशक</td></tr><tr><td>(ख) खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी निरीक्षक</td><td>(ख) सम्बन्धित प्रहरी नायव उपरीक्षक वा प्रहरी उपरीक्षक वा सहआयुक्त वा समादेशक</td></tr><tr><td>(ग) तल्लो पदमा घटुवा गर्ने वा भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ग) सम्बन्धित प्रहरी उपरीक्षक वा सहआयुक्त वा समादेशक</td><td>(ग) सम्बन्धित प्रहरी वरिष्ठ उपरीक्षक वा प्रहरी नायव महानिरीक्षक</td></tr><tr><td rowspan="3">(४) प्रहरी<br>सहायक<br>निरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी नायब निरीक्षक, प्रहरी वरिष्ठ नायब</td><td>(क) सम्बन्धित प्रहरी नायव उपरीक्षक वा प्रहरी उपरीक्षक</td></tr><tr><td class="no-height">&nbsp;</td><td class="no-height">निरीक्षक वा प्रहरी निरीक्षक</td><td class="no-height">&nbsp;</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी निरीक्षक वा प्रहरी नायव उपरीक्षक</td><td>(ख) सम्बन्धित प्रहरी उपरीक्षक वा प्रहरी वरिष्ठ उपरीक्षक</td></tr><tr><td class="no-height">&nbsp;</td><td>(ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ग) प्रहरी नायव</td><td>(ग) प्रहरी अतिरिक्त</td></tr><tr><td rowspan="3">(५) प्रहरी<br>नायब<br>निरीक्षक,<br>प्रहरी वरिष्ठ<br>नायब<br>निरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी निरीक्षक वा प्रहरी नायव उपरीक्षक</td><td>(क) सम्बन्धित प्रहरी उपरीक्षक वा सहआयुक्त वा समादेशक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने वा खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी नायव उपरीक्षक वा प्रहरी उपरीक्षक वा सहआयुक्त वा समादेशक</td><td>(ख) सम्बन्धित प्रहरी वरिष्ठ उपरीक्षक वा उपरीक्षक वा प्रहरी नायव महानिरीक्षक</td></tr><tr><td>(ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ग) प्रहरी महानिरीक्षक</td><td>(ग) सचिव, मन्त्रालय</td></tr><tr><td rowspan="3">(६) प्रहरी<br>निरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी नायव उपरीक्षक वा प्रहरी उपरीक्षक</td><td>(क) सम्बन्धित प्रहरी वरिष्ठ उपरीक्षक वा प्रहरी नायव महानिरीक्षक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी उपरीक्षक वा प्रहरी वरिष्ठ उपरीक्षक</td><td>(ख) सम्बन्धित प्रहरी नायव महानिरीक्षक वा प्रहरी अतिरिक्त महानिरीक्षक</td></tr><tr><td>(ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ग) सचिव, मन्त्रालय</td><td>(ग) नेपाल सरकार, मन्त्रिपरिषद्</td></tr><tr><td rowspan="3">(७) प्रहरी नायव<br>उपरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी उपरीक्षक</td><td>(क) सम्बन्धित प्रहरी वरिष्ठ उपरीक्षक वा प्रहरी नायव महानिरीक्षक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी वरिष्ठ उपरीक्षक वा</td><td>(ख) सम्बन्धित प्रहरी अतिरिक्त महानिरीक्षक वा प्रहरी महानिरीक्षक</td></tr><tr><td>(ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ग) सचिव, मन्त्रालय</td><td>(ग) नेपाल सरकार, मन्त्रिपरिषद्</td></tr><tr><td rowspan="3">(८) प्रहरी<br>उपरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी वरिष्ठ उपरीक्षक वा प्रहरी नायव महानिरीक्षक</td><td>(क) सम्बन्धित प्रहरी अतिरिक्त महानिरीक्षक वा प्रहरी महानिरीक्षक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी नायव महानिरीक्षक</td><td>(ख) सम्बन्धित प्रहरी अतिरिक्त महानिरीक्षक वा प्रहरी महानिरीक्षक</td></tr><tr><td>* (ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरी सेवाबाट हटाउने वा भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गर्ने ।</td><td>(ग) सचिव, मन्त्रालय</td><td>(ग) नेपाल सरकार, मन्त्रिपरिषद्</td></tr><tr><td rowspan="3">(९) प्रहरी<br>वरिष्ठ<br>उपरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी नायव महानिरीक्षक</td><td>(क) सम्बन्धित प्रहरी अतिरिक्त महानिरीक्षक वा प्रहरी महानिरीक्षक</td></tr><tr><td>(ख) बढुवा रोक्का गर्ने, वा खाइपाई आएको तलबवृद्धि घटुवा गर्ने वा जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सम्बन्धित प्रहरी नायव महानिरीक्षक वा प्रहरी अतिरिक्त महानिरीक्षक</td><td>(ख) प्रहरी महानिरीक्षक</td></tr><tr><td>*(ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरी सेवाबाट हटाउने वा भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गर्ने ।</td><td>(ग) गृहमन्त्री</td><td>(ग) नेपाल सरकार, मन्त्रिपरिषद</td></tr><tr><td rowspan="3">(१०) प्रहरी<br>नायव<br>महानिरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने ।</td><td>(क) सम्बन्धित प्रहरी अतिरिक्त महानिरीक्षक</td><td>(क) प्रहरी महानिरीक्षक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलबवृद्धि घटुवा गर्ने वा जेष्ठतासहित खाइपाई आएको शुरु स्केलमा घटुवा गर्ने ।</td><td>(ख) प्रहरी महानिरीक्षक</td><td>(ख) सचिव, मन्त्रालय,</td></tr><tr><td>* (ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरी सेवाबाट हटाउने वा भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गर्ने ।</td><td>(ग) गृहमन्त्री</td><td>(ग) नेपाल सरकार, मन्त्रिपरिषद्</td></tr><tr><td rowspan="3">(११) प्रहरी<br>अतिरिक्त<br>महानिरीक्षक</td><td>(क) नसिहत दिने, चालचलन सम्बन्धी प्रतिवेदनमा प्रतिकूल राय लेख्ने, बढुवा रोक्का गर्ने वा तलब वृद्धि रोक्का गर्ने ।</td><td>(क) प्रहरी महानिरीक्षक</td><td>(क) सचिव, मन्त्रालय,</td></tr><tr><td>*(ख) खाइपाई आएको तलब वृद्धि घटुवा गर्ने, जेष्ठता सहित खाइपाई आएको शुरु स्केलमा घटुवा गर्ने ।</td><td>(ख) सचिव, मन्त्रालय</td><td>(ख) गृहमन्त्री</td></tr><tr><td>(ग) तल्लो पदमा घटुवा गर्ने, भविष्यमा सरकारी सेवाको लागि अयोग्य नठहरिने गरी सेवाबाट हटाउने वा भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गर्ने ।</td><td>(ग) नेपाल सरकार मन्त्रिपरिषद्</td><td>(ग) नेपाल सरकार मन्त्रिपरिषद्</td></tr><tr><td rowspan="2">(१२) प्रहरी<br>महानिरीक्षक</td><td>(क) नसिहत दिने वा तलब वृद्धि रोक्का गर्ने ।</td><td>(क) गृहमन्त्री</td><td>(क) नेपाल सरकार, मन्त्रिपरिषद्</td></tr><tr><td>(ख) भविष्यमा सरकारी सेवाको लागि अयोग्य नठहरिने गरि सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने ।</td><td>(ख) नेपाल सरकार, मन्त्रिपरिषद्</td><td>(ख) नेपाल सरकार, मन्त्रिपरिषद्</td></tr></tbody></table><div class="annotation"> ✓ नवौं संशोधनद्वारा संशोधित। </div><div class="annotation"> ✓ नवौं संशोधनद्वारा संशोधित। </div><div class="annotation"> * पहिलो संशोधनद्वारा संशोधित । </div><div class="annotation"> पहिलो संशोधनद्वारा थप । </div><div class="content-paragraph"> (२) उपनियम (१) बमोजिम शुरु सजाय गर्ने अधिकारीले दिएको सजाय उपर परेको पुनरावेदन शुरु सजाय गर्ने अधिकारीले नै सुन्ने अवस्था आएमा प्रहरी महानिरीक्षकले तोकेको समान दर्जाको अर्को प्रहरी अधिकृतसमक्ष पेश गर्नु पर्नेछ । </div><div class="content-paragraph"> तर प्रहरी महानिरीक्षकले पुनरावेदन सुन्ने अवस्थामा प्रहरी प्रधान कार्यालयमा कार्यरत जेष्ठ प्रहरी अतिरिक्त महानिरीक्षकले त्यस्तो पुनरावेदनको सुनुवाई गर्नु पर्नेछ । </div><div class="content-paragraph"><span class="bold">१२०. माथिल्लो कार्यालयबाट कारबाही गर्न सक्नेः</span> नियम ११९ मा जुनसुकै कुरा लेखिएको भए तापनि सजाय पाउने प्रहरी कर्मचारी कार्यरत रहेको कार्यालयमा सजाय गर्ने अधिकार प्राप्त अधिकारी नरहेको अवस्थामा माथिल्लो कार्यालयको दर्जा पुगेको कर्मचारीबाट विभागीय कारबाही गर्न वा पुनरावेदन सुन्न सकिनेछ । </div><div class="content-paragraph"><span class="bold">१२१. समान दर्जाका कर्मचारीबाट अधिकार प्रयोग गर्न सक्नेः</span> विभिन्न प्रहरी कार्यालय र एकाइहरूमा यस नियममा लेखिएका नामका पदहरू नरही अन्य नामबाट सम्बोधित पदहरू रहेछन् भने त्यस्ता कार्यालय वा एकाइमा कार्यरत प्रहरी कर्मचारीलाई विभागीय कारबाही गर्दा कारबाही गर्ने कर्मचारीको पदनाम फरक परे तापनि त्यस्तो प्रहरी कर्मचारीले समान दर्जाका अन्य प्रहरी कर्मचारीले प्रयोग गरेको विभागीय कारबाही सम्बन्धी अधिकार प्रयोग गर्न सक्नेछ । </div><div class="content-paragraph"><span class="bold">१२२. पुनरावेदन सुन्ने अधिकारी समक्ष पठाउनेः</span> नियम ११८ बमोजिम पुनरावेदन प्राप्त गर्ने कार्यालय वा अधिकारीले पुनरावेदनलाई सम्बन्धित अभिलेख सहित तथा पुनरावेदन गरिएको आधारको बारेमा आफ्नो विचारसमेत खोली पुनरावेदन गरेको पन्ध्र दिनभित्र पुनरावेदन सुन्ने अधिकारी समक्ष पठाउनु पर्नेछ । </div><div class="content-paragraph"><span class="bold">१२३. पुनरावेदनमाथि विचारः</span> (१) ऐन तथा यस नियमावली बमोजिम पुनरावेदन लाग्न सक्ने भएमा पुनरावेदन सुन्ने अधिकारीले पुनरावेदन लिन अस्वीकार गर्न सक्ने छैन । </div><div class="content-paragraph"> (२) यस नियमावली बमोजिम प्राप्त भएको पुनरावेदनमा पुनरावेदन सुन्ने अधिकारीले देहायका कुराहरूको विचार गरी सजायँ कायमै राख्न वा बदर गर्न वा घटाउन सक्नेछः- </div><div class="content-paragraph" style="margin-left: 30px;"> (क) सजायको आदेशमा आधारित भएका कुराहरूको यथार्थता प्रमाणित भइसकेको छ वा छैन? </div><div class="content-paragraph" style="margin-left: 30px;"> (ख) प्रमाणित भइसकेको कुरा कारबाही गर्नका निमित्त पर्याप्त छन् वा छैनन्? </div><div class="content-paragraph" style="margin-left: 30px;"> (ग) सजायँ गरेको ठीक वा बढ्ता के छ? </div><div class="content-paragraph"> (३) पुनरावेदन सुन्ने अधिकारीले उपनियम (२) बमोजिम विचार गर्दा विभागीय कारबाही अगाडि बढाउदा अबलम्बन गर्नु पर्ने कार्यविधि सम्बन्धी कुनै त्रुटी भएको वा अरू कुनै उचित कारणले गर्दा पुनरावेदन गर्ने व्यक्तिलाई मर्का परेको छ भन्ने लागेमा पुनरावदेन सुन्ने अधिकारीले जाँचबुझ गर्नको निमित्त आदेश दिन सक्नेछ । </div><div class="content-paragraph"> (४) पुनरावेदन सुन्ने अधिकारीले पुनरावेदन सुन्ने क्रममा शुरु सजायको निर्णय गर्ने अधिकारीले वस्तुनिष्ठ प्रमाणको अभावमा गलत नियत वा कुनै आग्रह वा पूर्वाग्रह राखी त्यस्तो निर्णय गरेको देखिएमा त्यस्तो अधिकारीलाई सचेत गराउन वा निजको व्यक्तिगत नेकीवेदीमा सोही व्यहोरा जनाउन सक्नेछ । </div><div class="content-paragraph"> (५) पुनरावेदन सुन्ने अधिकारीले पुनरावेदन प्राप्त भएको मितिले छ महिनाभित्र निर्णय गरिसक्नु पर्नेछ । </div><div class="content-paragraph"> तर, </div><div class="content-paragraph" style="margin-left: 30px;"> (क) विशेष कारणले सो अवधि भित्र निर्णय गर्न नसकिएमा पुनरावेदन सुन्ने अधिकारीले निर्णय हुन नसकेको व्यहोरा खुलाई सम्बन्धित मिसिलमा संलग्न गर्नु पर्नेछ । </div><div class="content-paragraph" style="margin-left: 30px;"> (ख) यो नियमावली प्रारम्भ हुनु भन्दा अगाडि पुनरावेदन परी निर्णय हुन बाँकी रहेका पुनरावेदनहरुमा यो नियम प्रारम्भ भएको मितिले छ महिना भित्रमा निर्णय गरिसक्नु पर्नेछ । </div><div class="content-paragraph"><span class="bold">१२४. प्रहरी सेवामा पुनः कायम भएपछि पूरा तलब भत्ता पाउनेः</span> (१) कुनै प्रहरी कर्मचारीलाई सेवाबाट हटाउने वा वर्खास्त गर्ने गरी दिइएको आदेश कुनै अदालत वा अधिकारीबाट रद्द भई सेवामा पुनः कायम भएमा त्यस्तो प्रहरी कर्मचारीले सेवाबाट हटाइएको वा बर्खास्त गरिएको मितिदेखि पुनः कायम भएको मितिसम्मको पुरा तलब भत्ता र तलब वृद्धि पाउने भए तलब वृद्धिसमेत पाउनेछ । </div><div class="content-paragraph"> तर भगौडा वा गैर हाजीर भै सेवाबाट हटाईएको वा वर्खास्त गरिएको प्रहरी कर्मचारी सेवामा बहाली भएमा निजले भगौडा वा गैर हाजिर भएको अवधिको कुनै पनि सुविधा पाउने छैन । </div><div class="content-paragraph"> (२) उपनियम (१) मा तोकिए बमोजिम तलब भत्ता तथा तलब वृद्धि पाउने भए सो तलब भत्ता वापतको रकम निजको पुनर्बहाली भएको दरबन्दीबाट पाउनेछ । </div><div class="content-paragraph"><span class="bold">१२५. कार्यविधिगत त्रुटीउपर कारबाहीः</span> (१) नियम १२३ को उपनियम (३) बमोजिम जाँचबुझ गर्दा वा पुनरावेदनको रोहमा हेर्दा त्यस्तो प्रहरी कर्मचारीले लापरवाही वा बदनियत राखी वा जानीजानी नियम ११५ बमोजिम अवलम्वन गर्नु पर्ने सजाय सम्बन्धी कार्यविधि अबलम्बन नगरी कुनै त्रुटी गरेको देखिन आएमा पुनरावेदन सुन्ने अधिकारीले कसूरको प्रकृति र पटक अनुसार सचेत गराउन वा निजको कार्यसम्पादन मूल्याङ्कन, वैयक्तिक अभिलेखमा त्यस्तो व्यहोरा जनाउने वा अन्य विभागीय कारवाहीका लागि अधिकार प्राप्त अधिकारी समक्ष सिफारिस गर्न सक्नेछ र सो को जानकारी त्यस्तो सजायको आदेश दिने प्रहरी कर्मचारी भन्दा माथिल्लो अधिकारीलाई समेत गराउनु पर्नेछ । </div><div class="content-paragraph"> (२) उपनियम (१) बमोजिम सिफारिस भई आएमा सजायँको आदेश दिने प्रहरी कर्मचारीले त्यस्तो त्रुटी गर्ने प्रहरी कर्मचारीलाई कसूरको प्रकृति र पटक हेरी सचेत गराउन वा निजको कार्यसम्पादन मूल्याङ्कन, वैयक्तिक अभिलेखमा त्यस्तो व्यहोरा जनाउन वा अन्य विभागीय कारबाही गर्न सक्नेछ । </div><div class="content-paragraph"><span class="bold">१२६. असुल उपर गरिनेः</span> कुनै प्रहरी कर्मचारीको लापर्वाहीको कारणबाट नेपाल सरकारलाई कुनै हानि नोक्सानी हुन गएमा सो हानि नोक्सानी त्यस्तो प्रहरी कर्मचारीबाट निजको जुनसुकै स्रोतबाट असुल उपर गरिनेछ । </div><div class="text-center bold" style="margin-top: 30px;"> परिच्छेद-११<br>अवकास, उपदान र निवृत्तिभरण </div><div class="content-paragraph"><span class="bold">१२७. अनिवार्य अवकासः</span> (१) देहायका प्रहरी कर्मचारीले देहाय बमोजिमको कुनै एक आधारमा प्रहरी सेवाबाट स्वतः अवकास पाउनेछः– </div><div class="content-paragraph" style="margin-left: 30px;"> (क) देहायको पदमा बहाल रहेका प्रहरी कर्मचारीको देहाय बमोजिम उमेर पुरा भएमाः- </div><table class="no-border" style="margin-left: 50px;"><tbody><tr><td style="width: 70%;">(१) प्रहरी महानिरीक्षक</td><td style="width: 30%;">– ५८ वर्ष</td></tr><tr><td>(२) प्रहरी अतिरिक्त महानिरीक्षक वा प्रहरी नायव महानिरीक्षक</td><td>– ५६ वर्ष</td></tr><tr><td>(३) प्रहरी वरिष्ठ उपरीक्षक वा प्रहरी उपरीक्षक</td><td>– ५५ वर्ष</td></tr></tbody></table><table class="no-border" style="margin-left: 50px;"><tbody><tr><td style="width: 70%;">(४) प्रहरी नायव उपरीक्षक</td><td style="width: 30%;">– ५४ वर्ष</td></tr><tr><td>(५) प्रहरी निरीक्षक</td><td>– ५३ वर्ष</td></tr><tr><td>(६) प्रहरी वरिष्ठ नायब निरीक्षक वा प्रहरी नायब निरीक्षक</td><td>– ५२ वर्ष</td></tr><tr><td>(७) प्रहरी सहायक निरीक्षक</td><td>– ५१ वर्ष</td></tr><tr><td>(८) प्रहरी वरिष्ठ हवल्दार, प्रहरी हवल्दार, प्रहरी सहायक हवल्दार वा प्रहरी जवान</td><td>– ४८ वर्ष</td></tr><tr><td>(९) प्रहरी कार्यालय सहयोगी</td><td>– ५५ वर्ष</td></tr></tbody></table><div class="content-paragraph" style="margin-left: 30px;"> (ख) देहायका पदमा देहायको अवधिसम्म बहाल रहेको प्रहरी कर्मचारीले सो अवधि भुक्तान गरेको आधारमाः- </div><table class="no-border" style="margin-left: 50px;"><tbody><tr><td style="width: 70%;">(१) प्रहरी महानिरीक्षक</td><td style="width: 30%;">– ४ वर्ष</td></tr><tr><td>(२) प्रहरी अतिरिक्त महानिरीक्षक/प्रहरी नायव महानिरीक्षक</td><td>– ५ वर्ष</td></tr><tr><td>(३) प्रहरी वरिष्ठ उपरीक्षक</td><td>– ६ वर्ष</td></tr><tr><td>(४) प्रहरी उपरीक्षक</td><td>– १० वर्ष</td></tr></tbody></table><div class="content-paragraph"> स्पष्टीकरणः यस खण्डको प्रयोजनको लागि कायम मुकायम मुकरर भएमा पदको अवधि लागू हुने छैन । </div><div class="content-paragraph"> तर तल्लो पदमा नोकरीको अवधि लागू हुने रहेछ भने कायम मुकायम मुकरर भएको पदमा पदोन्नति हुन नसके तल्लो पदको अवधि नै लागू हुनेछ । </div><div class="content-paragraph" style="margin-left: 30px;"> (ग) खण्ड (क) मा जुनसुकै कुरा लेखिएको भए तापनि प्राविधिक प्रहरी समूहमा कार्यरत देहायका प्रहरी प्राविधिक कर्मचारीहरूले देहाय बमोजिम उमेर पुरा भएमाः- </div><table class="no-border" style="margin-left: 50px;"><tbody><tr><td style="width: 70%;">(१) राजपत्राङ्कित द्वितीय श्रेणीदेखि माथि</td><td style="width: 30%;">– ५८ वर्ष</td></tr><tr><td>(२) राजपत्राङ्कित तृतीय श्रेणी</td><td>– ५६ वर्ष</td></tr></tbody></table><div class="annotation"> ✓ नवौं संशोधनद्वारा संशोधित। </div><table class="no-border" style="margin-left: 50px;"><tbody><tr><td style="width: 70%;">(३) राजपत्र अनङ्कित ◇प्रथम, द्वितीय र तृतीय श्रेणी</td><td style="width: 30%;">– ५४ वर्ष</td></tr></tbody></table><div class="content-paragraph" style="margin-left: 30px;"> (घ) तीस वर्ष नोकरी अवधि पूरा भएको । </div><div class="content-paragraph"> (२) यस नियमको प्रयोजनका निमित्त प्रहरी कर्मचारीको उमेरको हिसाब गर्दा देहाय बमोजिम गरिनेछः- </div><div class="content-paragraph" style="margin-left: 30px;"> (क) सेवामा प्रवेश गर्दा निजले पेश गरेको नागरिकताको प्रमाणपत्र, शैक्षिक योग्यताको प्रमाणपत्र र वैयक्तिक विवरण (सिटरोल) मा जन्ममिति वर्ष, महिना र गते समेत खुलेको र सबैमा एउटै मिति नरहेको भएमा जुन मितिबाट पहिले अवकास हुन्छ सोही मितिको आधारमा, </div><div class="content-paragraph" style="margin-left: 30px;"> (ख) वर्ष वा संवत् मात्र उल्लेख भएको प्रमाणपत्रका आधारमा जन्ममिति कायम गर्दा नागरिकताको प्रमाणपत्रको हकमा प्रमाणपत्र प्राप्त गरेको मिति, शैक्षिक योग्यताको प्रमाणपत्रको हकमा प्रमाणपत्र जारी भएको मिति र वैयक्तिक अभिलेख (सिटरोल) को हकमा सुरु भर्ना भएको मितिको आधारमा, </div><div class="content-paragraph" style="margin-left: 30px;"> (ग) कुनै प्रमाणपत्रमा वर्षमात्र उल्लेख भएको र अर्को प्रमाणपत्रमा पूरा जन्ममिति खुलेको रहेछ र त्यस्तो प्रमाणपत्रमा उल्लिखित जन्ममितिहरूको बीचमा एक वर्षसम्मको अन्तर देखिएमा पूरा खुलेको जन्ममितिको आधारमा । </div><div class="content-paragraph"> तर यसरी छुट्टाछु‌ट्टै प्रमाणपत्रमा उल्लेख भएको जन्ममितिको अन्तर एक वर्षभन्दा बढी भएमा वर्षमात्र उल्लेख भएको प्रमाणपत्रको आधारमा उपखण्ड (ख) बमोजिम जन्ममिति कायम गरिनेछ । </div><div class="content-paragraph"> (३) मिति २०४९।११।१५ भन्दा अघि प्रहरी सेवामा नियुक्ति भई उपनियम (१) को खण्ड (क) वा (घ) बमोजिम अवकाश प्राप्त गर्ने प्रहरी कर्मचारीको हकमा निज नियुक्ति हुँदा बहाल रहेको प्रहरी नियमावली बमोजिम अवकाश प्राप्त गर्न जति उमेर बाँकी रहेको </div><div class="annotation"> ◇ आठौं संशोधनद्वारा संशोधित । </div><div class="content-paragraph"> छ सो अवधि निजले गरेको जम्मा नोकरी अवधिमा थपि निजले पाउने निवृत्तिभरणको हिसाब गरिनेछ । </div><div class="content-paragraph"><span class="bold">१२८. स्वेच्छिक अवकासः</span> नियम १३१ बमोजिम निवृत्तिभरण पाउने अवधि पूरा गरी सकेको प्रहरी कर्मचारीलाई चाहेमा नियुक्ति गर्ने अधिकारीले नोकरीबाट अवकास लिने अनुमति दिन सक्नेछ । </div><div class="content-paragraph"><span class="bold">१२९. राजीनामा स्वीकृतः</span> * (१) देहायका प्रहरी कर्मचारीको राजीनामा स्वीकृत गर्ने अख्तियार देहायका अधिकारीलाई हुनेछः- </div><table class="no-border" style="margin-left: 30px;"><tbody><tr><td style="width: 50%;">(क) प्रहरी अतिरिक्त महानिरीक्षक र प्रहरी महानिरीक्षकको</td><td style="width: 50%;">– नेपाल सरकार</td></tr><tr><td>(ख) प्रहरी वरिष्ठ उपरीक्षक र प्रहरी नायब महानिरीक्षकको</td><td>– गृहमन्त्री</td></tr><tr><td>(ग) प्रहरी निरीक्षकदेखि प्रहरी उपरीक्षकको</td><td>– सचिव, मन्त्रालय</td></tr><tr><td>(घ) प्रहरी वरिष्ठ नायब निरीक्षक र प्रहरी नायब निरीक्षकको</td><td>– प्रहरी महानिरीक्षक</td></tr><tr><td>(ङ) प्रहरी सहायक निरीक्षकको</td><td>– प्रहरी अतिरिक्त महानिरीक्षक/ प्रहरी नायव महानिरीक्षक</td></tr><tr><td>(च) प्रहरी वरिष्ठ हवल्दार, प्रहरी हवल्दार, प्रहरी सहायक हवल्दार</td><td>– प्रहरी वरिष्ठ उपरीक्षक/ प्रहरी उपरीक्षक</td></tr><tr><td>(छ) प्रहरी कार्यालय सहयोगीको</td><td>– प्रहरी नायव उपरीक्षक वा सोभन्दा माथिल्लो दर्जाका प्रहरी अधिकृत</td></tr></tbody></table><div class="content-paragraph"> (२) निवृत्तिभरण पाउने सेवा अवधि पुगेको र एउटै पदमा कम्तीमा <span class="bold">आठ वर्ष</span> बहाल रहेको प्रहरी नायव उपरीक्षक वा सोभन्दा मुनिका कुनै प्रहरी कर्मचारीको नियम </div><div class="annotation"> * पहिलो संशोधनद्वारा संशोधित । </div><div class="annotation"> ✓ नवौं संशोधनद्वारा संशोधित। </div><div class="annotation"> ✓ नवौं संशोधनद्वारा संशोधित। </div><div class="content-paragraph"> १२७ बमोजिम अनिवार्य अवकास हुन एक महिना बाँकी भएमा निजलाई एक तह पदोन्नति गरी अवकास दिइनेछ । </div><div class="content-paragraph"><span class="bold">▽(२क) उपनियम (२) बमोजिम पदोन्नति गरी अवकाश दिँदा देहायको प्रहरी</span><br><span class="bold">कर्मचारीको हकमा देहायको पदको अवधि गणना गरी देहायको पदमा पदोन्नति गरिनेछः-</span></div><div class="content-paragraph" style="margin-left: 30px;"> (क) यो उपनियम प्रारम्भ हुँदाका बखत प्रहरी नायब निरीक्षक पदमा बहाल रही यो नियमावली प्रारम्भ भएपछि प्रहरी वरिष्ठ नायब निरीक्षक पदमा बढुवा हुने प्रहरी कर्मचारीको हकमा प्रहरी नायब निरीक्षकको पदको अवधि समेत गणना गरी प्रहरी निरीक्षक पदमा, </div><div class="content-paragraph" style="margin-left: 30px;"> (ख) यो उपनियम प्रारम्भ हुँदाका बखत प्रहरी नायब निरीक्षक पदमा बहाल रही सोही पदमा कार्यरत रहेका प्रहरी कर्मचारीको हकमा सो पदको अवधिको आधारमा प्रहरी निरीक्षक पदमा, </div><div class="content-paragraph" style="margin-left: 30px;"> (ग) यो उपनियम प्रारम्भ हुँदाका बखत प्रहरी हवल्दार पदमा बहाल रही यो नियमावली प्रारम्भ भएपछि प्रहरी वरिष्ठ हवल्दार पदमा बढुवा भएका प्रहरी कर्मचारीको हकमा प्रहरी हवल्दार पदको अवधि समेत गणना गरी प्रहरी सहायक निरीक्षक पदमा, </div><div class="content-paragraph" style="margin-left: 30px;"> (घ) यो उपनियम प्रारम्भ हुँदाका बखत प्रहरी हवल्दार पदमा बहाल रही सोही पदमा कार्यरत प्रहरी कर्मचारीको हकमा सो पदको अवधिको आधारमा प्रहरी सहायक निरीक्षक पदमा, </div><div class="content-paragraph" style="margin-left: 30px;"> (ङ) यो उपनियम प्रारम्भ हुँदाका बखत प्रहरी जवान पदमा बहाल रही यो नियमावली प्रारम्भ भएपछि प्रहरी सहायक हवल्दार पदमा बढुवा भएका प्रहरी कर्मचारीको हकमा प्रहरी जवान पदको अवधि समेत गणना गरी प्रहरी हवल्दार पदमा, </div><div class="content-paragraph" style="margin-left: 30px;"> (च) यो उपनियम प्रारम्भ हुँदाका बखत प्रहरी जवान पदमा बहाल रही सोही पदमा कार्यरत रहेका प्रहरी कर्मचारीको हकमा सो पदको अवधिको आधारमा प्रहरी हवल्दार पदमा। </div><div class="annotation"> ✓ नवौं संशोधनद्वारा थप। </div></body></html>