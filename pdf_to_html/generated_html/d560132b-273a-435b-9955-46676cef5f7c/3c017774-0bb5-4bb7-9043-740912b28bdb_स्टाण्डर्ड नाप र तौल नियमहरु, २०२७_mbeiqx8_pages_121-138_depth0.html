<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>स्टाण्डर्ड नाप र तौल नियमहरु, २०२७_mbeiqx8_pages_121-138.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .hanging-indent { padding-left: 2em; text-indent: -2em; } .small-margin-top { margin-top: 5px; } .no-indent { text-indent: 0; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"><span class="hanging-indent">(च)</span> नापेको र दिएको परिमाण दर्शकले सजिलोसँग स्पष्ट र बिना अवरोध देख्ने गरी स्थायी किसिमका नाप्ने यन्त्रहरुको जडान भएको हुनुपर्छ । </div><div class="content-paragraph"><span class="hanging-indent">(छ)</span> असावधान प्रयोग वा अन्य कुनै किसिमबाट यन्त्रको सच्चाइमा अनुचित असर यथासम्भव नपर्ने गरी नाप्ने यन्त्रको ढाँचा र वनावट हुनुपर्छ । </div><div class="content-paragraph bold"> ३. अंकन (मार्किङ्ग):- </div><div class="content-paragraph"><span class="hanging-indent">(क)</span> वितरण पम्प, मिटर, आयतनिक भाडा भर्ने मेशीन जस्ता सबै व्यपारिक नाप्ने यन्त्रहरुमा सो यन्त्रको क्षमता, निर्माताको नाम वा ट्रेडमार्क र परिचयात्मक संख्या देखिने गरी स्पष्ट र स्थायी तवरले अंकन भएको हुनुपर्छ । </div><div class="content-paragraph"><span class="hanging-indent">(ख)</span> निरीक्षण गर्ने अधिकारीको टाँचार खण्ड (क) मा उल्लेखित अंकनहरु लगाउन नाप्ने यन्त्रहरुमा सबैले देख्ने ठाउँमा एउटा उपयुक्त पाता (प्लेट) मजबुतसँग जडान भएको हुनुपर्छ । </div><div class="content-paragraph bold"> ४. जाँचको आवश्यकताहरुः- </div><div class="content-paragraph"><span class="hanging-indent">(क)</span> सबै नाप्ने यन्त्रहरु सञ्चालन भएको अवस्थामा जाँचिनेछ । </div><div class="content-paragraph"><span class="hanging-indent">(ख)</span> सबै यन्त्रहरु सम्बन्धित नाप्ने यन्त्रलाई दिइएको त्रुटिको हदभित्र रही ठीक हुनुपर्छ । </div><div class="content-paragraph bold"> ५. सील लगाउनेः- </div><div class="content-paragraph"> वितरण भएको परिमाणमा असर पर्ने गरी नाप्ने यन्त्रको रोक्ने अङ्ग वा अरु मिलाउने अङ्गहरुमा कैफियत गर्न नपाउने गरी निरीक्षण गर्ने अधिकारीले नाप्ने यन्त्रको एक वा बढी स्थानमा सील लगाउनेछ । </div><div class="text-center" style="margin-top: 40px; margin-bottom: 25px;"><div class="bold" style="font-size: 16px;">खण्ड-२</div><div class="bold" style="font-size: 16px;">वितरण (डिस्पेन्सिंग) पम्प</div></div><div class="content-paragraph bold"> १ परिभाषा :- </div><div class="content-paragraph"><span class="hanging-indent">(क)</span> “वितरण पम्प” भन्नाले सञ्चय टैंक वा टैंकहरुमा जडान भई यकीन आयतनको हिसाबबाट तरल पदार्थहरु दिने कामको निमित्त प्रयोग गरिने नाप्ने यन्त्र सम्झनुपर्छ । </div><div class="content-paragraph"><span class="hanging-indent">(ख)</span> “आद्रनली प्रणाली (वेटहोज सिस्टम)” भन्नाले पम्म सञ्चालन भएको वा नभएको अवस्थामा प्रश्रावनली (डिस्चार्जहोज) भरिएर नै रहने प्रणाली सम्झनुपर्छ । </div><div class="content-paragraph"><span class="hanging-indent">(ग)</span> “सुखानली प्रणाली (ड्राइहोज सिस्टम)” भन्नाले वितरण काम पूरा भएपछि प्रश्रावनली पूर्णतया सुखा रहने प्रणालीलाई सम्झनुपर्छ । </div><div class="content-paragraph bold"> २. प्रकारः- </div><div class="content-paragraph"> वितरण पम्पहरु मिटर टाइप वा भाँडो (कण्टेनर) टाइपको हुनेछन् । </div><div class="content-paragraph bold"> ३. साधारण आवश्यकताहरुः- </div><div class="content-paragraph"><span class="hanging-indent">(क)</span> वितरण पम्पमा खास गरी देहायका कुराहरु हुनुपर्छः- </div><div class="content-paragraph hanging-indent" style="padding-left: 4em;"><span class="hanging-indent">(१)</span> उपयुक्त खोल वा ढकेनी, </div><div class="content-paragraph hanging-indent" style="padding-left: 4em;"><span class="hanging-indent">(२)</span> पम्प गर्ने अङ्ग, </div><div class="content-paragraph hanging-indent" style="padding-left: 4em;"><span class="hanging-indent">(३)</span> मिटर अङ्ग वा आयतनिक भाँडो (कन्टेनर), </div><div class="content-paragraph hanging-indent" style="padding-left: 4em;"><span class="hanging-indent">(४)</span> परिमाण संकेत गर्ने । </div><div class="content-paragraph hanging-indent" style="padding-left: 4em;"><span class="hanging-indent">(५)</span> टुटी (नोजल) सहितको लचिलो नली । </div><div class="content-paragraph bold" style="margin-bottom: 0;"> ४. </div><div class="content-paragraph" style="margin-top: 0;"> प्रत्येक वितरण पम्पमा सबै संभावित वितरणको परिमाण देखाउन बिक्री सूचक (सेल्स इण्डिकेटर) जडान भएको हुनुपर्छ । अन्य कुनै किसिमको गन्ति गर्ने वा संख्या जोड्ने साधन भए सो साधनबाट खास बिक्री सूचकसँग कुनै प्रकारको गडवडी आउन नसकिने गरी गरिएको हुनुपर्छ । </div><div class="content-paragraph bold"> ५. </div><div class="content-paragraph" style="margin-top: 0;"> स्टार्टिङ्ग लिभरको बन्द हुने अवस्थासम्मको चालद्वारा कुनै खास वितरण क्रमिक बितरण चक्र (डेलिभरी साइकल) पूरा भएपछि संकेत गर्ने अङ्गहरु ठीक सून्यमा नफर्कुन्जेल अर्को क्रमिक वितरण गर्न नसकिने गर्न एउटा प्रभावकारी स्वचालित इण्टरलक भएको मिटर प्रकारको वितरण पम्प निर्मित भएको हुनुपर्छ । </div><div class="content-paragraph bold"> ६. </div><div class="content-paragraph" style="margin-top: 0;"> प्रत्येक भाँडो बाट प्रश्राव शुरु हुन थालेपछि मात्र सम्बन्धित बिक्री सूचकले वितरण अंक देखाउने गरी भाँडो प्रकारको वितरण पम्प निर्मित्त भएको हुनुपर्छ । स्पष्ट र स्थायी तवरले देहायको कुरा दर्शाउने गरी पम्पको प्यानेलमा अंग्रेजी वा देवनागरीमा सूचना राखिएको हुनुपर्छः- </div><div class="content-paragraph" style="margin-left: 2em; line-height: 1.5;"> वितरण शुरु हुनु भन्दा अगाडि निश्चित हुनुहोस् । </div><div class="content-paragraph hanging-indent" style="margin-left: 2em;"><span class="hanging-indent">(क)</span> बिक्री सूचक सून्यमा छ । </div><div class="content-paragraph hanging-indent" style="margin-left: 2em;"><span class="hanging-indent">(ख)</span> भाँडो (कण्टेनर) पूरा भरिएको छ । </div><div class="content-paragraph bold"> ७. </div><div class="content-paragraph" style="margin-top: 0;"> भाँडो वा भाँडोहरु ठीकसँग भरिएको र वितरण भएको स्पष्ट देखिने गरी भाँडो प्रकारको वितरण पम्पमा हेर्ने झ्यालहरु (अब्जरभेशन विन्डोज) वा अरु साधनहरु जडान भएको हुनुपर्छ । </div><div class="content-paragraph bold"> ८. </div><div class="content-paragraph" style="margin-top: 0;"> चापबाट तरल पदार्थ वितरण गर्ने वितरण पम्प आद्रनली प्रणालीबाट सञ्चालित हुनुपर्छ र यस्ता पम्पले चापबाट वितरण हुने गरी त्यस्को टुटीमा संयोग नियन्त्रण भल्व (कम्बिनेशन कन्ट्रोल भल्व) र स्वचालित चाप प्रश्राव भल्व (अटोमेटिक प्रेशर डिस्चार्ज भल्व) लगाइएको हुनुपर्छ । </div><div class="content-paragraph bold"> ९. </div><div class="content-paragraph" style="margin-top: 0;"> गुरुत्वाकर्षणबाट तरल पदार्थ वितरण गर्न वितरण पम्प सुखानली प्रणालीबाट सञ्चालित हुनुपर्छ । नली पाइप (होजपाइप) मा पूर्ण र तीव्र निकास सजिलो हुने गरी सुखानलीको लम्बाइ र कडापनको उचित व्यवस्था हुनुपर्छ तथा नली पाइपको टुटीमा कुनै भल्व रहेको हुनुहुँदैन । </div><div class="content-paragraph bold"> १० </div><div class="content-paragraph" style="margin-top: 0;"> वितरण पम्पको प्रश्राव नलीको लम्बाई पम्पको बाहिर देखि वितरण गर्ने टुटीसम्म पाँच मिटर भन्दा लामो हुनुहुँदैन । </div><div class="content-paragraph bold"> ११. </div><div class="content-paragraph" style="margin-top: 0;"> मिटर प्रकारको वितरण पम्पमा पम्प गर्ने अङ्गको पछि र मिटर अंगको सीधा अगाडि एउटा प्रभावकारी हवा हटाउने अङ्ग (एयर इलिमिनेटर युनिट) रहेको हुनुपर्छ । </div><div class="content-paragraph bold"> १२. </div><div class="content-paragraph" style="margin-top: 0;"> आयतनिक भाँडो मा हवा अड्ने (एयर ट्रेप) संभावना रोक्नको लागि भाँडो प्रकारको वितरण पम्पमा हवा जाने उपयुक्त प्वाल रहेको हुनुपर्छ । </div><div class="content-paragraph bold"> १३. जाँचः- </div><div class="content-paragraph"><span class="hanging-indent">(क)</span> सबै वितरण पम्पहरुमा वितरण सच्चाई जाँच हनुपर्छ । </div><div class="content-paragraph"><span class="hanging-indent">(ख)</span> यन्त्रले वितरण गरिने तरल पदार्थ भएको चालू अवस्थामा वितरण पम्प जाँचिनुपर्छ । </div><div class="content-paragraph"><span class="hanging-indent">(ग)</span> सबै वितरण पम्पहरु जाँच गर्ने नापहरु (चेक मेजर्स) द्वारा प्रमाणित गरिनेछ । </div><div class="content-paragraph"><span class="hanging-indent">(घ)</span> प्रत्येक जाँच गर्ने नाप प्रत्येक छ छ महीनामा कार्यकारी स्टाण्डर्ड नापद्वारा जाँचिनु पर्छ । </div><div class="content-paragraph"><span class="hanging-indent">(ङ)</span> वितरण पम्प जाँच गर्नु भन्दा अगाडी पम्पका सबै अङ्गहरुले राम्ररी काम गरेको र प्रश्रावनली भिजेको यकीन गरी केही मिनेट पम्प चलाउनु पर्छ । </div><div class="content-paragraph"><span class="hanging-indent">(च)</span> सच्चाइको जाँच गर्न अगाडि वितरण पम्पमा चुहावट जाँच्नको लागि पूरा भरेर हेर्नुपर्छ । </div><div class="content-paragraph bold"> १४. वितरण पम्पहरु जाँच गर्ने तरिका देहाय बमोजिम हुनेछः- </div><div class="content-paragraph"><span class="hanging-indent">(क)</span> स्टाण्डर्ड जाँच नाप (स्टाण्डर्ड चेक मेजर ) का भित्री सतहहरु भिजाउन पहिले भर्नु पर्छ र त्यसपछि खाली गर्नुपर्छ । </div><div class="content-paragraph"><span class="hanging-indent">(ख)</span> रेकर्ड गर्ने यन्त्रको संकेतक (मिटर प्रकार) वा रिडिङ्ग (कण्टेनर प्रकार) प्रकृयालाई शून्यमा मिलाउनु पर्छ । </div><div class="content-paragraph"><span class="hanging-indent">(ग)</span> संकेतक (मिटर प्रकार) फेरी शून्य अवस्था वा रिडिङ्ग (कण्टेनर प्रकार) जाँच नापमा तरल पदार्थ हाल्न पम्प चलाउनु पर्छ । </div><div class="content-paragraph"><span class="hanging-indent">(घ)</span> लगातार दुई पटक जाँच गर्दा दुबै पटक ठीक परिमाण दिएमा यन्त्र ठीक मानिनु पर्छ । </div><div class="content-paragraph"><span class="hanging-indent">(ङ)</span> लगातार दुई पटकको वितरणमा मान्यता दिएको हदभित्रको परिमाण नदिएमा जाँच दोहन्याउनु पर्छ । </div><div class="content-paragraph bold"> १५. </div><div class="content-paragraph" style="margin-top: 0;"> प्रत्येक वितरण पम्पले घटीमा १० लिटर प्रति मिनेट मनासिव तवरले एकनासँग नं. १६ मा निर्दिष्ट गरिएको त्रुटिको हदभित्र रही वितरण गर्नु पर्छ । </div><div class="content-paragraph bold"> १६. मान्यता दिइएको त्रुटिको हदहरु देहायबमोजिम हुनेछन्ः- </div><table class="main-table"><thead><tr><th rowspan="2">वितरण<br>परिमाण</th><th rowspan="2">पहिलो जाँच<br>(बढीमा मात्र)</th><th colspan="2">पछिल्लो जाँचहरुमा</th></tr><tr><th>(बढीमा)</th><th>(घटीमा)</th></tr></thead><tbody><tr><td>१ लिटर</td><td>१० मिलिलिटर</td><td>पहिलो जाँचको बराबर</td><td>५ मिलि लिटर</td></tr><tr><td>२ लिटर</td><td>२० मिलिलिटर</td><td>""</td><td>१० मिलि लिटर</td></tr><tr><td>५ लिटर</td><td>३० मिलिलिटर</td><td>""</td><td>१५ मिलि लिटर</td></tr><tr><td>५ लिटर भन्दा बढी</td><td>०.५ प्रतिशत</td><td>""</td><td>०.२५ प्रतिशत</td></tr></tbody></table><div class="content-paragraph bold"> १७. सील र टाँचा लगाउनेः- </div><div class="content-paragraph" style="margin-top: 0;"> ठीक वितरणको लागि मिलान गरेपछि सीसा वा तारको सीलहरु लगाउँपालिकादा त्यस्तो सील वा सीलहरु नबिगारिकन फेरि मिलान गर्न नसकिने गरी लगाइनेछ । सीसा र तारको सील वा सीलहरुको लागि साधारण तार (प्लेन वायर) लगाइने छैन । सीसाको सील वा सीलहरुमा निरीक्षकको टाँचापेंचिसद्वारा लगाइनेछ । </div><div class="text-center" style="margin-top: 40px; margin-bottom: 25px;"><div class="bold" style="font-size: 16px;">अनुसूची-५ (ख)</div><div style="font-size: 14px; margin-top: 5px;">(नियम १० को उप-नियम (५) सँग सम्बन्धित)</div><div class="bold" style="font-size: 16px; margin-top: 5px;">लम्बाइ र समय नाप्ने यन्त्रहरुको विवरण</div><div class="bold" style="font-size: 16px; margin-top: 5px;">ट्याक्सी "वा अटोरिक्सा मिटर</div></div><div class="content-paragraph bold"> १. परिभाषाः- </div><div class="content-paragraph"><span class="hanging-indent">(क)</span> “ट्याक्सी वा अटोरिक्सा मिटर” भन्नाले भाडामा लिइएको ट्याक्सी वा अटोरिक्साको भाडा फासला वा समय अनुसार तोकिएको दरमा गणना गरी देखाइने यन्त्रलाई सम्झनुपर्छ । </div><div class="content-paragraph" style="text-align: left; line-height: 1.5; margin-left: 0.5cm;"> दोस्रो संशोधनद्वारा थप । </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph"><span class="hanging-indent">(ख)</span> “मुख” भन्नाले ट्याक्सी वा अटोरिक्सा मिटरको भाडा देखाउने भागलाई सम्झनुपर्छ । </div><div class="content-paragraph"><span class="hanging-indent">(ग)</span> “झण्डा” भन्नाले ट्याक्सी वा अटोरिक्सा मिटरको सञ्चालन प्रक्रियालाई नियन्त्रण गर्ने लिभर वा अरु कुनै यन्त्रलाई सम्झनुपर्छ । </div><div class="content-paragraph"><span class="hanging-indent">(घ)</span> “भाडावृद्धि (मनी ड्रप)” भन्नाले भाडा देखाउनेमा भाडाको वृद्धि हुनेलाई सम्झनुपर्छ । </div><div class="content-paragraph"><span class="hanging-indent">(ङ)</span> “शुरुको भाडावृद्धि (इनिसियल मनी ड्रप)” भन्नाले भाडाको निमित्त (फर हायर) बाट भाडामा (हायर्ड) लिइएको अवस्थामा झण्डालाई तल झार्दा देखाउने भाडा सम्झनुपर्छ । </div><div class="content-paragraph"><span class="hanging-indent">(च)</span> “शुरुको फासला वा शुरुको समयको अन्तर” भन्नाले शुरुको भाडावृद्धि अनुसारको फासला वा समयको अन्तर सम्झनुपर्छ । </div><div class="content-paragraph"><span class="hanging-indent">(छ)</span> “आधारभूत दर” भन्नाले शुरुको भाडावृद्धिको दर बाहेक फासला वा समयको अन्तरको लागि फासला र प्रतिक्षा गरेको समयको दरलाई सम्झनुपर्छ । </div><div class="content-paragraph"><span class="hanging-indent">(ज)</span> “भाडा” भन्नाले भाडा लिइएको ट्याक्सी वा अटोरिक्सा मिटरले फासला र समय नाप्ने यन्त्र (डिस्टान्स एण्ड टाइम मेकानिज्म) को सञ्चालनको आधारमा गणना गरी देखाउने भाडाको अंशलाई सम्झनुपर्छ । </div><div class="content-paragraph"><span class="hanging-indent">(झ)</span> “अतिरिक्त भाडा” भन्नाले ट्याक्सी वा अटोरिक्सा भाडामा लिनेहरुले यात्राबाट लाग्ने भाडाको अतिरिक्त मालसामानको परिवहनको लागि तिर्नु पर्ने भाडा सम्झनुपर्छ । </div><div class="content-paragraph"><span class="hanging-indent">(ञ)</span> “आधारभूत दरहरुको मान्य गति” भन्नाले आधारभूत फासला र आधारभूत समयको दरको गति अनुरुप हुनेलाई सम्झनुपर्छ अर्थात् आधारभूत दरहरुको निमित्त मान्य गतिमा ट्याक्सी वा अटोरिक्सा मिटर सञ्चालन गर्दा यात्रा गरेको फासलाको भाडावृद्धि बितेको समयको ठीक बराबर हुनेछ । </div><div class="content-paragraph"> उदाहरणः- </div><div class="content-paragraph" style="display: flex; justify-content: space-between; align-items: baseline; padding-left: 2em; padding-right: 2em;"><span style="flex-shrink: 0;">समयमा आधारित</span><span style="flex-grow: 1; border-bottom: 1px dotted black; margin: 0 10px;"></span><span>४० पैसा प्रत्येक ६ मिनेटमा</span></div><div class="content-paragraph" style="display: flex; justify-content: space-between; align-items: baseline; padding-left: 2em; padding-right: 2em;"><span style="flex-shrink: 0;">फासलामा आधारित दर</span><span style="flex-grow: 1; border-bottom: 1px dotted black; margin: 0 10px;"></span><span>४० पैसा प्रत्येक १/२ किलोग्राममिटरमा</span></div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph"> आधारित दर तब मात्र बराबर हुनेछ जब १/२ किलोग्राममिटर फासला ६ मिनेटको समयमा यात्रा गर्दछ, अर्थात् सवारी साधनको गति ५ किलोग्राममिटर प्रतिघण्टा हुनेछ । </div><div class="content-paragraph"><span class="hanging-indent">(ट)</span> “सवारी साधनमा हुने चक्काको उचित घेरा” भन्नाले ट्याक्सी वा अटोरिक्सा ठीक यात्रीहरु लिई सीधा अगाडि बढ्दाको अवस्थामा चक्का चालित सवारी साधनमा उचित मात्रमा हावा भरिएको टायरको एक पूरा फन्कोलाई सम्झनुपर्छ । </div><div class="content-paragraph"><span class="hanging-indent">(ठ)</span> “पिक-अप” भन्नाले सवारी साधनको गति आधारभूत दरको मान्य गति भन्दा कम वा बढी भए अनुसार वितेको समयको आधारित दर वा यात्रा गरेको फासलाको आधारित दरबाट भाडा निर्धारण हुनेलाई सम्झनुपर्छ र यी आधारभूत दुई दरहरुको बीचको गणनाको परिवर्तनलाई कहिलेकाही पिकअप र कहिलेकाही अन्तर (डिफेरेन्सियल) भनिन्छ । </div><div class="content-paragraph"><span class="hanging-indent">(ड)</span> “बेञ्च जाँच” भन्नाले ट्याक्सी वा अटोरिक्सा मिटरलाई ट्याक्सी वा अटोरिक्साबाट छुट्याई गरिने जाँच सम्झनुपर्छ । </div><div class="content-paragraph hanging-indent" style="padding-left: 2em;"><span class="hanging-indent">(ढ)</span><div class="no-indent" style="display: inline;"><span class="hanging-indent">(१)</span> “फासलाको जाँच” भन्नाले समयको असर विना भाडा वृद्धि अनुरुप फासलाको अन्तरहरु जाँचिने जाँचलाई सम्झनुपर्छ । </div></div><div class="content-paragraph hanging-indent" style="padding-left: 4em;"><span class="hanging-indent">(२)</span> “समयको जाँच” भन्नाले भाडावृद्धि बीचको समयको अन्तरहरु जाँचिने जाँचलाई सम्झनुपर्छ । </div><div class="content-paragraph"><span class="hanging-indent">(ण)</span> “सडक जाँच” भन्नाले ट्याक्सी वा अटोरिक्साको यात्राबाट ट्याक्सी वा अटोरिक्सामा जडान भैसकेको ट्याक्सी वा अटोरिक्सा मिटर क्रियाशील भएपछि नापिएको बाटो (मेजर्ड कोड) मा जाँचिने जाँचलाई सम्झनुपर्छ । </div><div class="content-paragraph"><span class="hanging-indent">(त)</span> “गियर बक्स” भन्नाले विभिन्न टायर साइज, ट्रान्समिशन अनुपात र यस्तैको निमित्त मिलानको व्यवस्था गर्न गियरहरुको समूहलाई सम्झनुपर्छ । </div><div class="content-paragraph"><span class="hanging-indent">*(थ)</span> “दर्ता” भन्नाले ट्याक्सी वा अटोरिक्सामा जडान भएको मिटरले फासला वा समयको हिसाबले मिटरमा भाडा देखाउने क्रियालाई जनाउँछ र “बढी दर्ता हुने” </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph" style="text-align: left; line-height: 1.5; margin-left: 0.5cm;"> * चौथो संशोधनद्वारा थप। </div><div class="content-paragraph"> भन्नाले निश्चित फासला वा समय भन्दा अगाडि नै भाडा देखाउनेलाई र “घटी दर्ता हुने” भन्नाले निश्चित फासला वा समयभन्दा पछाडि देखाउनेलाई सम्झनु पर्नेछ । </div><div class="content-paragraph bold"><span class="hanging-indent">(२)</span> बनावट सम्वन्धी आवश्यकताहरुः- </div><div class="content-paragraph"><span class="hanging-indent">(क)</span> ट्याक्सी वा अटोरिक्सा मिटरको ढाँचा र बनावट लामो अवधिसम्म टिक्ने खालको हुनुपर्छ । </div><div class="content-paragraph"><span class="hanging-indent">(ख)</span> आधारभूत दरहरुको मान्य गतिमा वा त्यसभन्दा बढी गतिमा यात्रा गरेको फासला र ट्याक्सी वा अटोरिक्सा रोकी राख्दा वा आधारभूत दरहरुको मान्य गति भन्दा कम गतिमा गइरह“दा वितेको समयको लिनु पर्ने भाडा दर्ता गर्न रुपमा ट्याक्सी वा अटोरिक्सा मिटर बनाइएको हुनुपर्छ । </div><div class="content-paragraph"><span class="hanging-indent">(ग)</span> फासला नाप्ने यन्त्र (डिस्टान्स मेकानिजम) द्वारा भाडा रेकर्ड गरिएमा भाडाको पहिलो परिवर्तन तोकिएको फासला यात्रा गरेपछि हुनेछ । यसपछिको अंक लहरैसित फासलाको अनुपातमा परिवर्तन हुनेछ । </div><div class="content-paragraph"><span class="hanging-indent">(घ)</span> यान्त्रिक आवश्यक भएको बेलामा घडी जस्तै यन्त्रले समयको रेकर्ड गर्ने काम गर्दछ । झण्डा चालाएपछि यो क्रिया शुरु हुनेछ । यान्त्रिक घडी दश घण्टासम्म लगातार चल्न सक्ने क्षमताको हुनुपर्छ । </div><div class="content-paragraph"><span class="hanging-indent">(ङ)</span> समय वा फासलाद्वारा गणना गरिएको भाडामुखको उपयुक्त झ्यालहरुमा देखिने गरी प्रत्येक मिटर बनाइएको हुनुपर्छ । </div><div class="content-paragraph"><span class="hanging-indent">(च)</span> “ट्याक्सी वा अटोरिक्सा भाडाको निमित्त छ” भनी देखाउन प्रकाश भएको संकेत मिटरमा हुनुपर्छ । यसमा प्रयोग गरिएका अक्षर र अंकहरुको साइज, रङ र पृष्ठभूमि दिन वा रातमा पच्चीस मिटरको फासलाबाट प्रष्ट देखिने हुनुपर्छ । झण्डामा प्लेट जडिएको छ भने यसको पृष्ठ भूमिको रङ रातो हुनुपर्छ । </div><div class="content-paragraph"><span class="hanging-indent">(छ)</span> प्रत्येक झ्यालमा देखिने सूचना जस्तै भाडा, झण्डाको अवस्था, जम्मा फासला वा यात्रा गरिएको फासला, ट्रिप र अतिरिक्त भाडाको व्यवस्था गरिएको हुनुपर्छ । रुपैयाँ र पैसा देखाउने शब्दहरु वा चिन्हहरु चक्का वा ड्रमको स्थानबाट ठीक माथि वा तल </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph"> छेउमा राखिएको हुनुपर्छ । झण्डा भाडामा वा बन्द अवस्थामा रह“दा मिटरको मुखमा एक उचित प्रकाशको व्यवस्था गरिएको हुनुपर्छ । </div><div class="content-paragraph"><span class="hanging-indent">(ज)</span> भाडा देखाउने अक्षर अंकको उचाई १० मि.मि. भन्दा कम उचाइको हुनुहुँदैन र यात्रुहरुले सरल तरिकाबाट पढ्न सक्ने गरी राखिएको हुनुपर्छ । मिटरमा देखिने अक्षर र अंकहरु प्रष्ट बुझिने साइज, प्रकार र रङ्गको हुनुपर्छ । </div><div class="content-paragraph"><span class="hanging-indent">(झ)</span> झण्डालाई एक अवस्थाबाट अर्को अवस्थामा घुमाउँदा यसले सुनिने आवाजद्वारा सूचित गर्न सक्ने हुनुपर्छ । </div><div class="content-paragraph bold"> ३. यन्त्रकला तथा सञ्चालनः - </div><div class="content-paragraph"> मिटरको यन्त्रकला देहाय बमोजिमको ढाँचाको भएको हुनुपर्छः– </div><div class="content-paragraph"><span class="hanging-indent">(१)</span> झण्डा ठाडो रहँदा मुखको झ्यालमा “भाडाको निमित्त" भने शव्दहरु प्रदर्शित हुनेछ। यस्तो अवस्थामा मिटरको यन्त्रकला बन्द रहनेछ । भाडामा लिन चाहने व्यक्तिलाई कुनै भाडा देखिने हुनुहुँदैन । </div><div class="content-paragraph"><span class="hanging-indent">(२)</span> झण्डालाई “भाडामा” को अवस्थामा अघिल्तिर घुमाइएमा झ्यालमा “भाडाको निमित्त शव्दहरुको ठाउँमा “भाडामा” शव्द बदलिनेछ । “भाडामा” को अवस्थामा घडीको यन्त्रकला (क्लक मेकानिज्म) चालू हुन जानेछ र फासला नाप्ने यन्त्रकला चली फासला रेकर्ड गर्न सक्षम हुनेछ । भाडा देखाउने झ्यालमा शुरुको भाडावृद्धि पनि देखिनेछ । ट्याक्सी वा अटोरिक्सा लाई प्रयोगमा ल्याएपछि उचित समयमा अरु भाडावृद्धिले देखिएको भाडामा वृद्धि हुँदै जानेछ । </div><div class="content-paragraph"><span class="hanging-indent">(३)</span> झण्डालाई अझ अघिल्तिर “भाडाको निमित्त” को अवस्थाबाट “बन्द” अवस्थामा घुमाइएमा झ्यालमा “भाडामा” शब्दको ठाउँमा “बन्द” शब्द बदलिनेछ । घडीको यन्त्रकला बन्द हुनेछ र फासला नाप्ने यन्त्रकला फासला रेकर्ड गर्न यथावत जारी रहनेछ । भाडा देखाउने झ्यालमा भाडा प्रदर्शित भई नै रहनेछ । </div><div class="content-paragraph"><span class="hanging-indent">(४)</span> झण्डालाई “भाडामा” को अवस्थाबाट “बन्द” अवस्थामा नलगिकन “भाडो निमित्त” अवस्थामा लग्न सकिने छैन । यन्त्रकलाको सञ्चालन “बन्द” गर्ने यन्त्र (लकिङ डिभाइस) द्वारा झण्डालाई “भाडाको निमित्त" अवस्थामा पूरा नरोकी “बन्द” अवस्थाबाट “भाडामा” को अवस्थामा जान सक्ने छैन । </div><div class="content-paragraph"><span class="hanging-indent">(५)</span> माथि (१) देखि (४) सम्ममा उल्लिखित झण्डाको साधारण सञ्चालनको क्रियाद्वारा बाहेक समय र फासला यन्त्रकलालाई चालू अथवा बेचालू गर्न सकिने छैन । </div><div class="content-paragraph"><span class="hanging-indent">(६)</span> झण्डा “भाडाको निमित्त” अवस्थामा छ“दा मिटरको मुखमा रहेको भाडा र अतिरिक्त झ्यालहरु शटरले बन्द भएको हुनुपर्छ । शटरको हट्ने वा बन्द हुने क्रिया क्रमशः झण्डा “भाडाको निमित्त" अवस्थाबाट “भाडामा” को अवस्था र “बन्द” अवस्थाबाट “भाडाको निमित्त” अवस्थामा चलाउँदा एकसाथ हुने हुन्छ । </div><div class="content-paragraph"><span class="hanging-indent">(७)</span> मिटरले देखाएको समय र फासलाको भाडा तोकिएको आधारभूत दरहरु बमोजिम हुनेछ । </div><div class="content-paragraph"><span class="hanging-indent">(८)</span> अतिरिक्त झ्यालको व्यवस्था गरिएकोमा अतिरिक्त झ्यालमा देखिने भाडा हातले चलाइनेछ र मौद्रिक इकाईहरु तोकिए बमोजिम बढ्दै जानेछ । </div><div class="content-paragraph bold"> ४. जाँचहरुः </div><div class="content-paragraph"><span class="hanging-indent">(क)</span> भाडा सूचकहरु:- डायलमा देखिने भाडावृद्धि सबै अवस्थामा ठीक र पूर्ण रुपमा एक अङ्कबाट अर्को अंकमा बदलिनेछ । यन्त्रकला चालू अवस्थामा बेचालू गरिंदा हुने त्रुटि नं. ५ मा निर्दिष्ट हदहरुभित्र पर्नु पर्नेछ । </div><div class="content-paragraph"><span class="hanging-indent">(ख)</span> झण्डाः- “भाडाको निमित्त” को अवस्थाबाट झण्डालाई झार्दा अगाडि दर्ता भएको भाडा हटेको र मिटर उचित तरीकाले पुनः शून्यको अवस्थामा पुगेको छ भन्ने जाँच हुनुपर्छ । भाडा देखाउने अंकहरु अडेको वा आशिक भाग हटेको वा फेरि फर्कने संभावना हुनुहुँदैन । एक राचेट लकबाट अर्को राचेट लकमा उल्टो घुमाउँदा अनुचित दर्ता नहुने वा अरु कुनै किसिमको संभावित हानि नपुऱ्याउने भन्ने जाँच गरिनु पर्छ । झण्डाको अनुचित प्रयोगद्वारा खराबी गर्न सक्ने संभावना नभएको पूरा यकीन हुनुपर्छ । झण्डालाई तल झार्नासाथ मिटरले भाडा दर्ता गर्नु पर्नेछ र यसको अंक मुखमा देखिनु पर्नेछ । </div><div class="content-paragraph"><span class="hanging-indent">(ग)</span> फासलाको ह“काई (डिस्टान्स ड्राइभ):- भाडामा अर्को वृद्धि रेकर्ड हुन लागेको बेलामा भाडा दर्ता गर्ने यन्त्रकलामा सदैव एक विशेष अवस्था (क्रिटिकल प्वाइण्ट) हुनेछ । यात्रा विशेष अवस्थामा अन्त भएमा कुनै धक्काले जस्तै ढोका ढ्याम्म बन्द गर्दा भाडामा अर्को वृद्धि हुन जान सक्छ । मिटरको यन्त्रकलामा कुनै खराबी पैदा </div><div class="content-paragraph"> हुन नपावस भन्नाको लागि जाँचको निमित्त एक झट्कादार हकाई (जर्की ड्राइभ) को व्यवस्था हुनुपर्छ । असामयिक भाडाको वृद्धि दर्ता हुने संभावनालाई सकभर रोक्ना निमित्त अनेक जाँचहरु गरिनेछन् । </div><div class="content-paragraph"><span class="hanging-indent">(घ)</span><span class="bold">बेञ्च जाँच -</span> उचित तथा भरपर्दो गियर बक्स जडान भएको ट्याक्सी वा अटोरिक्सा मिटरको बेञ्च जाँच गरिनेछ । </div><div class="content-paragraph bold"><span class="hanging-indent">(१)</span> उपकरणहरुः– </div><div class="content-paragraph"><span class="hanging-indent">(क)</span> जाँच्ने बेञ्चः - बिजुली मीटरमा लगाइएको उपकरणद्वारा ट्याक्सी मिटरको स्पिण्डल घुमाएर ट्याक्सी वा अटोरिक्सा मिटर जाँचिनेछ। यस उपकरणलाई हातबाट पनि घुमाउन सकिनेछ । ट्याक्सी वा अटोरिक्सा मिटर राम्रोसँग अडाउन ब्राकेटहरुको व्यवस्था हुनुपर्छ । </div><div class="content-paragraph"><span class="hanging-indent">(ख)</span> गणक (काउण्टर)- स्पिण्डल घुमाइएको दश भागको एक भागसम्म दर्ता गर्न सक्ने गरी गणक निर्मित भएको हुनु पर्छ । </div><div class="content-paragraph bold"><span class="hanging-indent">(२)</span> तरीकाः - </div><div class="content-paragraph"> जाँच गर्दा छोटो फासला (शर्ट हल) र लामो फासला (लंग हल) गरी दुई अवस्थामा जाँचिनेछः- </div><div class="content-paragraph"><span class="hanging-indent">(क)</span> छोटो फासला जाँच- झण्डालाई “बन्द” अवस्थामा राखेर दुई वा तीन किलोग्राममिटर फासला बराबर मिटर चलाइनेछ । प्रत्येक भाडावृद्धिको लागि लागेको फन्का गणकबाट पत्ता लगाई हिसाबबाट निस्कने संख्यासँग दाजिनेछ । </div><div class="content-paragraph"><span class="hanging-indent">(ख)</span> लामो फासला जाँच - झण्डालाई “बन्द” अवस्थामा राखी ट्याक्सी वा अटोरिक्सा मिटरलाई ६० किलोग्राममिटरभन्दा कम नहुने फासलासम्म लगातार चलाइनेछ । भाडावृद्धि (मनी ड्रप) अड्न जाने, क्रमसाथ भाडा वृद्धि नहुने, बेठीक किसिमसँग अंकको मिलान वा अरु कुनै किसिमको असमान्य अवस्था फेला परेमा मिटरलाई रद्द गर्न </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph"> सकिने सम्भावनाको लागि जाँच अवधिभर ट्याक्सी वा अटोरिक्सा मिटरको निरीक्षण गरिनेछ । </div><div class="content-paragraph bold"><span class="hanging-indent">(ङ)</span> समय जाँचः - </div><div class="content-paragraph bold"><span class="hanging-indent">(१)</span> उपकरणः </div><div class="content-paragraph"> यस जाँचमा सेकेण्डसम्मको निरीक्षण गर्नु पर्नेछ । इच्छानुसार शून्यबाट शुरु गरी फेरि शून्यमा लग्न सकिने एक स्टप घडी वा डेक्स घडी प्रयोग गरिनेछ । </div><div class="content-paragraph bold"><span class="hanging-indent">(२)</span> तरीकाः– </div><div class="content-paragraph"> समय जाँचमा झण्डालाई “भाडामा” को अवस्थामा राखी भाडावृद्धि बीचको अन्तरको समय जाँचिनेछ र समय जाँचलाई प्रत्येक अन्तर जाँच (इन्डिभिडुयल इण्टरभल टेष्ट) र लामो अन्तर जाँच (लङ्ग इण्टरभल टेष्ट) गरी दुई भागमा बाँडिनेछ । </div><div class="content-paragraph"><span class="hanging-indent">(क)</span> प्रत्येक अन्तर जाँचः– प्रत्येक अन्तर जाँचको शुरुमा झण्डालाई “भाडामा” को अवस्थामा झार्नुको साथै स्टप घडी वा डेस्क घडीलाई चलाईनेछ । प्रत्येक भाडाबृद्धको लागि वितेको समयको सेकेण्डसम्मको दर्ता गरिनेछ । घडीलाई बन्द नगरिकन जाँच अवधिको अन्तरसम्म चलाइनेछ । यो जाँच कम्तिमा एक घण्टासम्मको हुनेछ । </div><div class="content-paragraph"><span class="hanging-indent">(ख)</span> लामो अन्तर जाँच:- ट्याक्सी वा अटोरिक्सा मिटरमा दर्ता भएको अङ्क प्रत्येक अन्तर जाँचपछि मेट्न लगाइने छैन र साथै स्टप वा डेक्स घडीलाई पनि बन्द गरिने छैन । यस क्रियालाई पूर्ण निरीक्षण साथ एक घण्टा वा एक घण्टा भन्दा बढी समय सम्म जारी राखिनेछ । जाँच सिद्धिने बेलामा भाडा वृद्धिको लागि लागेको समयको निरीक्षण गरी रेकर्ड गरिनेछ र त्यसपछि ट्याक्सी वा अटोरिक्सा मिटरलाई शून्यमा ल्याइनेछ । </div><div class="content-paragraph bold"> ५. हदहरुः- </div><div class="content-paragraph"><span class="hanging-indent">(क)</span><span class="bold">बेञ्चजाँच:-</span> बेञ्चजाँचको लागि घटी बढीका हदहरु देहाय बमोजिम हुनेछन्ः- </div><div class="content-paragraph"><span class="hanging-indent">(१)</span> बढी दर्ता हुनेमा <span style="display: inline-block; width: 100px; border-bottom: 1px dotted black; vertical-align: bottom;"></span> १ प्रतिशत </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph"><span class="hanging-indent">(२)</span> घटी दर्ता हुनेमा <span style="display: inline-block; width: 100px; border-bottom: 1px dotted black; vertical-align: bottom;"></span> शुरु अन्तरलाई अन्तर जाँचमा समावेश गरिएमा थप ३० मिटरको हदसाथ १ प्रतिशत </div><div class="content-paragraph"><span class="hanging-indent">(ख)</span><span class="bold">समय जाँचः-</span> समय जाँचको लागि घटी बढीका हदहरु देहाय बमोजिम हुनेछन्ः– </div><div class="content-paragraph bold"><span class="hanging-indent">(१)</span> प्रत्येक अन्तर जाँच– </div><div class="content-paragraph" style="display: flex; justify-content: space-between; align-items: baseline; padding-left: 2em; padding-right: 2em;"><span style="flex-shrink: 0;">बढी दर्ता हुनेमा</span><span style="flex-grow: 1; border-bottom: 1px dotted black; margin: 0 10px;"></span><span>५ प्रतिशत</span></div><div class="content-paragraph" style="display: flex; justify-content: space-between; align-items: baseline; padding-left: 2em; padding-right: 2em;"><span style="flex-shrink: 0;">घटी दर्ता हुनेमा</span><span style="flex-grow: 1; border-bottom: 1px dotted black; margin: 0 10px;"></span><span>१० प्रतिशत शुरुको अन्तरमा</span></div><div class="content-paragraph" style="text-align: right; margin-right: 2em;"> ५ प्रतिशत अरु अन्तरमा </div><div class="content-paragraph bold"><span class="hanging-indent">(२)</span> लामो अन्तर जाँच (शुरुको अन्तर बाहेक):- </div><div class="content-paragraph" style="display: flex; justify-content: space-between; align-items: baseline; padding-left: 2em; padding-right: 2em;"><span style="flex-shrink: 0;">बढी दर्ता हुनेमा</span><span style="flex-grow: 1; border-bottom: 1px dotted black; margin: 0 10px;"></span><span>छुट नभएको</span></div><div class="content-paragraph" style="display: flex; justify-content: space-between; align-items: baseline; padding-left: 2em; padding-right: 2em;"><span style="flex-shrink: 0;">घटी दर्ता हुनेमा</span><span style="flex-grow: 1; border-bottom: 1px dotted black; margin: 0 10px;"></span><span>३ प्रतिशत</span></div><div class="content-paragraph bold"> ६. सिल लगाउनेः - </div><div class="content-paragraph"> ट्याक्सी वा अटोरिक्सा मिटर बेञ्च जाँचमा ठीक पाइएमा सील लगाउनु पर्छ । ट्याक्सी वा अटोरिक्सा मिटर ट्याक्सीमा अटोरिक्सामा जडान भएको उपयुक्त भएमा ट्याक्सी वा अटोरिक्सा मिटरको हेडदेखि ट्रान्समिशन (वा चक्का) सम्म जोडिने पृथक-पृथक जडानहरुमा पनि सील लगाइनेछ । </div><div class="content-paragraph"><span class="hanging-indent">(ख)</span> ट्याक्सी वा अटोरिक्सा मिटर गियर बक्स वा ट्याक्सी वा अटोरिक्सा मिटरमा एक खास किसिमको अनुमोदित साईजको जडिएको प्लेटलाई जाँच्ने अधिकारीले लगाएको सील वा ट्याक्सी वा अटोरिक्सा मिटर वा ट्याक्सी वा अटोरिक्सा मिटर गियर बक्स नखोलिकन झिक्न सकिने छैन । सो प्लेटमा देहाय बमोजिमको शब्द र अङ्कहरु उठेको वा गडेको हुनुपर्छः– </div><div class="content-paragraph hanging-indent" style="padding-left: 4em;"><span class="hanging-indent">(१)</span> ट्याक्सी वा अटोरिक्सा मिटर जडान गरिने सवारी साधनको प्रकार, र </div><div class="content-paragraph hanging-indent" style="padding-left: 4em;"><span class="hanging-indent">(२)</span> ट्याक्सी वा अटोरिक्सा मिटर चलाउन तथा यसको सञ्चालन र सच्चाइ जाँच सवारी साधनको चक्कामा रहने टायरको न्यूनतम प्रभावकारी घेरा । </div><div class="content-paragraph" style="text-align: left; line-height: 1.5; margin-left: 0.5cm;"> चौथो संशोधनद्वारा संशोधित। </div><div class="content-paragraph bold"> ७ अंकन:- </div><div class="content-paragraph"><span class="hanging-indent">(क)</span> ट्याक्सी वा अटोरिक्सा मिटरको अगाडि प्लेट र पछाडि प्लेटमा यन्त्रको संख्या अकिंत भएको हुनुपर्छ । </div><div class="content-paragraph"><span class="hanging-indent">(ख)</span> सबै अक्षरहरुमा रोमन लिपीमा र अंकहरु ईण्डो-अरेबिकमा हुनेछन् । </div><div class="text-center" style="margin-top: 40px; margin-bottom: 25px;"><div class="bold" style="font-size: 16px;">अनुसूची ५ग.</div><div style="font-size: 14px; margin-top: 5px;">(नियम १० को उपनियम (६) सँग सम्बन्धित)</div><div class="bold" style="font-size: 16px; margin-top: 5px;">फासला मात्र नाप्ने यन्त्रहरुको</div><div class="bold" style="font-size: 16px; margin-top: 5px;">विवरण</div></div><div class="content-paragraph bold"> परिभाषाः </div><div class="content-paragraph"><span class="hanging-indent">(क)</span> “फासला मात्र नाप्ने अटोरिक्सा मिटर” भन्नाले मुखमा गतिमापक यन्त्र (स्पीडोमिटर) र दूरीसूचक यन्त्र (ओडोमिटर) राखी वा नराखी तोकिएको दरमा आफैले देखाउने अङ्कहरु नमेटिने गरी भाडामा लिएको अटोरिक्साको भाडा फासलाकै हिसाबले मात्र देखाउने यन्त्रलाई सम्झनुपर्छ । </div><div class="content-paragraph"><span class="hanging-indent">(ख)</span> “मुख” भन्नाले अटोरिक्सा मिटरको भाडा देखाउने भागलाई सम्झनुपर्छ । </div><div class="content-paragraph"><span class="hanging-indent">(ग)</span> “भाडा समकारक (न्यूटालाइजर)” भन्नाले भाडा देखाउन सून्य अङ्कमा ल्याउने यन्त्रलाई सम्झनुपर्छ । </div><div class="content-paragraph"><span class="hanging-indent">(घ)</span> “भाडा” भन्नाले भाडा लिइएको अटोरिक्सा मिटरले फासला नाप्ने यन्त्रको सञ्चालनको आधारमा गणना गरी देखाउने भाडाको अंशलाई सम्झनुपर्छ । </div><div class="content-paragraph"><span class="hanging-indent">(ङ)</span> “चक्काको उचित घेरा” भन्नाले अटोरिक्साले ठीक यात्रीहरु लिई बढ्दाको अवस्थामा उचित मात्रामा हवा भरिएको टायर भएको पाँग्राले एक पूरा फन्कोमा जाने फासलालाई सम्झनुपर्छ । </div><div class="content-paragraph"><span class="hanging-indent">(च)</span> “बेञ्च जाँच” भन्नाले अटोरिक्सा मिटरलाई अटोरिक्साबाट छुट्याई गरिने जाँच सम्झनुपर्छ । </div><div class="content-paragraph bold"> बनावट सम्बन्धी आवश्यकताहरुः </div><div class="content-paragraph"><span class="hanging-indent">(क)</span> अटोरिक्सा मिटर फासलाको हिसाबले भाडा देखाउने यन्त्र वा दूरी देखाउने यन्त्रसँग गतिमापक र भाडा मिटर भएको यन्त्र हुनेछ । </div><div class="content-paragraph"><span class="hanging-indent">(ख)</span> अगाडिको पाँग्रा वा पछाडिको धुरा गिएरबक्सबाट अटोरिक्साको सञ्चालन हुनेछ । </div><div class="content-paragraph" style="text-align: left; line-height: 1.5; margin-left: 0.5cm;"> * चौथो संशोधनद्वारा थप। </div><div class="content-paragraph"><span class="hanging-indent">(ग)</span> एउटाले जम्मा-जम्मी गएको दूरी र अर्काले खास सफर वापत भाडा देखाउने दुईवटा गणकहरु भएको पा“ग्राको अनुपातमा मिल्ने गरी रेखाङ्कित भएको अटोरिक्सा मिटर हुनुपर्नेछ । </div><div class="content-paragraph"><span class="hanging-indent">(घ)</span> रुपैयाँको कालो चक्कामा सेतो अङ्क र पैसाको सेतो चक्कामा रातो अङ्क भएको अटोरिक्सा मिटरको समकारक हुनेछ । </div><div class="content-paragraph"><span class="hanging-indent">(ङ)</span> भाडा समकारक एक दिशातिरबाट मात्र हातले चलाउन सकिने हुनेछ । </div><div class="content-paragraph"><span class="hanging-indent">(च)</span> भाडा समकारकलाई भाडाको अङ्क सून्यमा झार्दा स्पष्ट सुनिने आवाज आउनु पर्नेछ र कुनै झट्का, कम्पन र घिस्राइले भाडा देखाउने यन्त्रमा कुनै असर पर्ने हुनुहुँदैन । </div><div class="content-paragraph"><span class="hanging-indent">(छ)</span> अटोरिक्सा वा मिटरमा गाडी भाडामा लिइएको छ भन्ने देखाउने उचित सूचक चिन्ह हुनुपर्छ । </div><div class="content-paragraph bold"> जाँचहरुः </div><div class="content-paragraph"><span class="hanging-indent">(क)</span> मिटर चालू गरेपछि डायल सबै अवस्थामा तत्काल ठीक र पूर्ण रुपमा एक अङ्कबाट अर्को अङ्कमा बदलिनेछ । भाडा समकारकलाई अगाडिको अवस्थामा ल्याउँदा अगाडि दर्ता भएको भाडा हटेको छ भन्ने र मिटर ठीकसँगै सून्यमा फेरि मिलेको छ भन्ने यकिन गर्नुपर्छ । भाडा अङ्कित गरिएको कुनै हालतमा पनि अडाउने वा केही अंश मात्र हटने वा फेरि फर्कने हुनुहुँदैन । एक रावेट लकबाट अर्कोमा उल्टो घुमाउँदा अनुचित दर्ता नहुने वा अरु कुनै सम्भावित हानी नहुने भन्ने जाँच हुनुपर्छ । भाडा समकारकको अनुचित प्रयोगद्वारा भाडा देखाउनेमा कुनै किसिमले कैफियत गर्न नसकिने हुनुपर्छ । </div><div class="content-paragraph"><span class="hanging-indent">(ख)</span> फासलाको इकाई (डिस्टान्ट टाइम): भाडाका अर्को वृद्धि अङ्कित हुन लागेको बेलामा भाडा दर्ता गर्ने यन्त्रकलामा सदैव एक विशेष अवस्था (क्रिटिकल प्वाइन्ट) हुनेछ। यात्रा विशेष अवस्थामा अन्त भएमा कुनै धक्काले (जस्तै ढोका ढ्याम्म बन्द गर्दा भाडामा अर्को वृद्धि हुन जान सक्छ) भाडामा अर्को भाडा वृद्धि हुन जाने मिटरको यन्त्रकलामा कुनै खराबी पैदा हुन नपावस् भन्नाको लागि जाँचको निमित्त एक झट्कादार ईकाई (जर्किन ड्राइभ) को व्यवस्था हुनुपर्छ । असामयिक भाडाको वृद्धि दर्ता हुने सम्भावनालाई रोक्का गर्नको निमित्त अनेक जाँचहरु गरिनेछन् । </div><div class="content-paragraph"><span class="hanging-indent">(ग)</span><span class="bold">बेञ्च जाँचः</span> बेञ्च जाँचमा घटबढ गर्न हुने बिजुलीको मिटरको प्रति मिनेट घुमाइहरु दर्ता गर्न गणक र मिटर राम्रोसँग अडाउने ब्राकेट प्रयोग गरिनेछ । </div><div class="content-paragraph bold"> ४. हदहरुः </div><div class="content-paragraph"><span class="hanging-indent">(क)</span><span class="bold">बेञ्च जाँचः</span> बेञ्च जाँचको लागि घटीबढीको हद देहायबमोजिम हुनेछ । </div><div class="content-paragraph"><span class="hanging-indent">(१)</span> घटीबढी दर्ता हुनेमा - <span class="form-field tiny"></span> १ प्रतिशत </div><div class="content-paragraph bold"> ५. सिल लगाउनेः </div><div class="content-paragraph"> मिटर जडान गरी मिटर हाँक्ने तारको दुवै छेउमा सिल लगाउनु पर्छ । </div><div class="content-paragraph bold"> ६. अंकनः </div><div class="content-paragraph"><span class="hanging-indent">(क)</span> मिटर जाँच गरिने अटोरिक्साको पाँग्राको अनुपात (रसियो) मिटरको पछाडि नमेटिने गरी अङ्कित भएको हुनुपर्नेछ । </div><div class="content-paragraph"><span class="hanging-indent">(ख)</span> यन्त्रको संख्या पनि अङ्कित हुनुपर्नेछ । </div><div class="content-paragraph"><span class="hanging-indent">(ग)</span> सबै अक्षरहरु रोमन लिपिमा र अङ्कहरु इण्डोअरेविकमा हुनेछन् । </div></body></html>