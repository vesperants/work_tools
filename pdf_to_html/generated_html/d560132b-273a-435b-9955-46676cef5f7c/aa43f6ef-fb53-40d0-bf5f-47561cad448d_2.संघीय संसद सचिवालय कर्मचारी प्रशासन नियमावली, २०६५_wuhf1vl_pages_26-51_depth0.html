<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>2.संघीय संसद सचिवालय कर्मचारी प्रशासन नियमावली, २०६५_wuhf1vl_pages_26-51.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> ज्येष्ठ कर्मचारीलाई ऐनको दफा २७ बमोजिमको बढुवा समितिले देहायको आधारमा समायोजन गर्नेछः- </div><div class="content-paragraph"><span class="bold">(क)</span> हाल बहाल रहेको श्रेणीको पदमा ज्येष्ठता लागू भएको मितिको आधारमा, </div><div class="content-paragraph"><span class="bold">(ख)</span> खण्ड (क) बमोजिम ज्येष्ठता नछुट्टिएमा सो भन्दा एक श्रेणी मुनिको पदमा नियुक्ति वा बढुवा निर्णय भएको मितिको आधारमा, </div><div class="content-paragraph"><span class="bold">(ग)</span> खण्ड (क) र (ख) मा उल्लिखित आधारबाट समेत ज्येष्ठता नछुट्टिएमा हाल बहाल रहेको श्रेणी भन्दा एक श्रेणी मुनीको पदका लागि लोक सेवा आयोग वा बढुवा समितिको सिफारिसको योग्यताक्रमको आधारमा । </div><div class="content-paragraph"> तर लोक सेवा आयोगबाट खुला प्रतियोगिता र बढुवा प्रतियोगिताको एकै मितिमा सिफारिस प्राप्त भएको रहेछ भने खुल्ला प्रतियोगिताबाट सिफारिस भएको कर्मचारीको ज्येष्ठता कायम गरिनेछ । </div><div class="content-paragraph"><span class="bold">(२)</span> उपनियम (१) बमोजिम समायोजन गर्दा टाइपिष्ट पदमा कार्यरत कर्मचारीको हकमा अप्राविधिक तर्फको जुन सेवा, समूहको लागि तालिम लिएको छ सोही सेवा, समूहको लागि छुट्याईएको पदमा समायोजनको लागि योग्य मानिनेछ । </div><div class="content-paragraph"><span class="bold">६५. कार्य सम्पादनको मूल्याङ्कनः (१)</span> कर्मचारीको कार्य सम्पादनको मूल्याङ्कनको लागि प्रयोग गरिने कार्य सम्पादनको मूल्याङ्कन फाराम अनुसूची-११ बमोजिम हुनेछ । </div><div class="content-paragraph"><span class="bold">(२)</span> कर्मचारीको कार्य सम्पादन मूल्याङ्कन राजपत्राङ्कित कर्मचारीको हकमा अर्धवार्षिक र वार्षिक तथा अन्य कर्मचारीको हकमा वार्षिक रूपमा गरिनेछ । </div><div class="content-paragraph"><span class="bold">(३)</span> कर्मचारीको कार्य सम्पादनको मूल्याङ्कनको लागि मूल्याङ्कन गरिने कर्मचारी भन्दा कम्तीमा एक श्रेणीमाथिको सम्बन्धित अधिकृत सुपरीवेक्षक हुनेछ र सुपरीवेक्षक भन्दा एक श्रेणी माथिको सम्बन्धित अधिकृत पुनरावलोकनकर्ता हुनेछ । </div><div class="content-paragraph"><span class="bold">(४)</span> राजपत्र अनङ्कित कर्मचारीको कार्य सम्पादनको मूल्याङ्कनको लागि देहायको पुनरावलोकन समिति रहनेछः- </div><div class="content-paragraph" style="margin-left: 20px;"><span class="bold">(क)</span> राजपत्राङ्कित प्रथम श्रेणीको सम्बन्धित अधिकृत - अध्यक्ष </div><div class="content-paragraph" style="margin-left: 20px;"><span class="bold">(ख)</span> सम्बन्धित पुनरावलोकनकर्ता - सदस्य </div><div class="content-paragraph" style="margin-left: 20px;"><span class="bold">(ग)</span> सम्बन्धित सुपरीवेक्षक - सदस्य </div><div class="content-paragraph"><span class="bold">(५)</span> राजपत्राङ्कित तहका कर्मचारीको कार्य सम्पादन मूल्याङ्कनको लागि देहायको पुनरावलोकन समिति रहनेछ । </div><div class="content-paragraph" style="margin-left: 20px;"><span class="bold">(क)</span> महासचिव - अध्यक्ष </div><div class="content-paragraph" style="margin-left: 20px;"><span class="bold">(ख)</span> सम्बन्धित पुनरावलोकनकर्ता - सदस्य </div><div class="content-paragraph" style="margin-left: 20px;"><span class="bold">(ग)</span> सम्बन्धित सुपरीवेक्षक - सदस्य </div><div class="content-paragraph"> तर राजपत्राङ्कित प्रथम श्रेणीको कर्मचारीको कार्य सम्पादन मूल्याङ्कन गर्दा महासचिव अध्यक्ष र सचिवालय सचिव सदस्य रहेको समितिले पुनरावलोकन समितिको कार्य गर्नेछ । </div><div class="content-paragraph"><span class="bold">(६)</span> यस नियममा अन्यत्र जुनसुकै कुरा लेखिएको भए तापनि सचिवालयका राजपत्राङ्कित प्रथम श्रेणीका कर्मचारीको सुपरीवेक्षक र पुनरावलोकनकर्ताको हैसियतले कार्यसम्पादन मूल्याङ्कन गर्ने कुनै पदाधिकारी नरहेको अवस्थामा महासचिव वा महासचिवको पद रिक्त रहेको अवस्थामा निजले गर्ने काम गर्न तोकिएको पदाधिकारीले नै त्यस्ता कर्मचारीको सुपरीवेक्षक, पुनरावलोकनकर्ता र पुनरावलोकन समितिको रूपमा समेत कार्यसम्पादन मूल्याङ्कन गर्न कुनै बाधा पुगेको मानिने छैन । </div><div class="content-paragraph"><span class="bold">(७)</span> कर्मचारीको कार्य सम्पादन मूल्याङ्कन गरी दिइने कूल ५० अङ्कबाट मूल्याङ्कनकर्ताले दिन सक्ने अधिकतम अङ्क विभाजन देहाय बमोजिम हुनेछः- </div><div class="content-paragraph" style="margin-left: 20px;"> सुपरीवेक्षकले तीस अङ्क </div><div class="content-paragraph" style="margin-left: 20px;"> पुनरावलोकनकर्ताले दश अङ्क </div><div class="content-paragraph" style="margin-left: 20px;"> पुनरावलोकन समितिले दश अङ्क </div><div class="content-paragraph"><span class="bold">(८)</span> सुपरीवेक्षक, पुनरावलोकनकर्ता र पुनरावलोकन समितिले कर्मचारीहरूको कार्य सम्पादन वापत अङ्क दिंदा कार्य सम्पादनको मूल्याङ्कन फाराममा उल्लिखित आधार अनुरूप दिनु पर्नेछ । </div><div class="content-paragraph"><span class="bold">(९)</span> राजपत्राङ्कित विशिष्ट श्रेणीमा कार्यरत कर्मचारीको कार्य सम्पादन मूल्याङ्कनको लागि महासचिवले नै सुपरीवेक्षक, पुनरावलोकनकर्ता र पुनरावलोकन समितिको समेत काम गर्नेछ । </div><div class="content-paragraph"><span class="bold">(१०)</span> सम्भाव्य उम्मेदवार हुने अवधि (आषाढ मसान्त) बकाहेक बढुवाको अङ्क दरखास्त दिने अन्तिम म्याद सम्मको मात्र गणना गरिनेछ । </div><div class="content-paragraph"><span class="bold">(११)</span> सेवावाट हटाईएको वा वरखास्त गरिएको कर्मचारी अदालतबाट पुनर्वहाली भएमा सेवाबाट हटाउनु वा वरखास्त गर्नु भन्दा तत्काल अघिल्लो वर्षको कार्य सम्पादन मूल्याङ्कनमा निजले जति अङ्क पाएको थियो सोही अङ्क नै सेवामा नरहेको अवधिकोलागि पनि गणना गरिनेछ । </div><div class="content-paragraph"><span class="bold">(१२)</span> यस नियमावलीमा अन्यत्र जुनसुकै कुरा लेखिएको भए तापनि यो नियमावली प्रारम्भ हुनु भन्दा अगाडिका वर्षमा मूल्याङ्कन हुन वाँकी अवधिको कार्य सम्पादन यो नियमावली प्रारम्भ भएको मितिले तीन महिनाभित्र यसै नियमावली बमोजिम मूल्याङ्कन गरी एक प्रति बढुवा समितिको सचिवालयमा र एकप्रति कर्मचारी प्रशासन शाखामा राख्नु पर्नेछ । </div><div class="content-paragraph"><span class="bold">(१३)</span> पुनरावलोकन समितिले राजपत्राङ्कित कर्मचारीहरूको कार्य सम्पादनको मूल्याङ्कन फारामको सम्बन्धमा देहाय बमोजिमको प्रक्रिया अपनाउन सक्नेछः- </div><div class="content-paragraph" style="margin-left: 20px;"><span class="bold">(क)</span> पेश हुन आएका कार्य सम्पादनको मूल्याङ्कन फारामहरू छानबीन गरी सो फारामहरूमा कार्य सम्पादन र अङ्क वितरण बीच सामञ्जस्य कायम गर्ने, </div><div class="content-paragraph" style="margin-left: 20px;"><span class="bold">(ख)</span> कुनै निकायको समष्टिगत उपलव्धी र त्यसमा कार्यरत कर्मचारीको कार्य सम्पादनको मूल्याङ्कन बीचको पारस्परिक सम्बन्धमाथि विचार गर्ने, </div><div class="content-paragraph" style="margin-left: 20px;"><span class="bold">(ग)</span> पेश हुन आएका कार्य सम्पादन मूल्याङ्कन फारामहरूमा आवश्यक देखिएमा पुनरावलोकनकर्ता वा सुपरीवेक्षकसँग पुष्ट्याँईको माग गर्ने वा पुनः विचारको लागि निजकहाँ पठाउने । </div><div class="content-paragraph"><span class="bold">६६. कार्य कुशलताको मूल्याङ्कनः</span> ऐनको दफा २६ को उपदफा (२) को खण्ड (क) को प्रयोजनको निमित्त कार्यकुशलताको मूल्याङ्कन देहायका आधारमा गरिनेछः- </div><div class="content-paragraph" style="margin-left: 20px;"><span class="bold">(क)</span> बढुवा हुने पदाधिकारीले अघिल्लो पदमा रही कार्यसम्पादन गर्दा वा नेतृत्व दिंदाको अवस्थामा कार्यरत महाशाखा वा समितिको कार्यपरिणाम र गुणस्तर, </div><div class="content-paragraph" style="margin-left: 20px;"><span class="bold">(ख)</span> बढुवा हुने पदाधिकारीले कार्य सम्पादन गर्दा त्यस्ता पदाधिकारीले देखाएको सृजनशीलता र अग्रसरता, </div><div class="content-paragraph" style="margin-left: 20px;"><span class="bold">(ग)</span> बढुवा हुने पदाधिकारीको कामप्रतिको प्रतिवद्धता र अनुशासन । </div><div class="content-paragraph"><span class="bold">६७. कार्यसम्पादन मूल्याङ्कन गर्ने अवधिः (१)</span> कर्मचारीले प्रत्येक वर्ष श्रावण सात गते भित्र आफ्नो वार्षिक कार्यसम्पादन मूल्याङ्कन फाराम भरी कार्यालयमा दर्ता गरी सुपरीवेक्षक समक्ष पेश गर्नु पर्नेछ । यसरी कार्यालयमा दर्ता भएपछि सो फाराम दर्ता भएको भरपाई सम्बन्धित कर्मचारीलाई दिनु पर्नेछ । </div><div class="content-paragraph"><span class="bold">(२)</span> सुपरीवेक्षकले श्रावण मसान्त भित्र मूल्याङ्कन गरी पुनरावलोकनकर्ता समक्ष पेश गरी सक्नु पर्नेछ । </div><div class="content-paragraph"><span class="bold">(३)</span> राजपत्राङ्कित कर्मचारीले प्रत्येक अर्ध वार्षिक अवधि समाप्त भए पछि माघ महिनाको सात गते भित्र आफ्नो अर्धवार्षिक कार्यसम्पादन मूल्याङ्कन फाराम भरी सचिवालयमा दर्ता गरी सुपरीवेक्षक समक्ष पेश गर्नु पर्नेछ । त्यसरी पेश भएको अर्धवार्षिक कार्य सम्पादन मूल्याङ्कन फाराममा अर्को सात दिन भित्रमा सुपरीवेक्षकले मूल्याङ्कन गरी सम्बन्धित कर्मचारीलाई पृष्ठपोषण दिनु पर्नेछ । राजपत्राकिंत कर्मचारीले वार्षिक कार्य सम्पादन मूल्याङ्कन फारामका साथमा अर्धवार्षिक कार्य सम्पादन मूल्याङ्कन फाराम पनि संलग्न गरी सुपरीवेक्षक समक्ष पेश गर्नु पर्नेछ । </div><div class="content-paragraph"><span class="bold">(४)</span> सुपरीवेक्षकले राजपत्राङ्कित कर्मचारीको वार्षिक कार्य सम्पादन मूल्याङ्कन फारामको मूल्याङ्कन गर्दा उपनियम (३) बमोजिम भरेको अर्ध वार्षिक कार्य सम्पादन मूल्याङ्कन फारामहरूलाई समेत आधार लिनु पर्नेछ । </div><div class="content-paragraph"><span class="bold">(५)</span> पुनरावलोकनकर्ताले उपनियम (२) बमोजिम प्राप्त हुन आएको कार्यसम्पादन मूल्याङ्कन फाराम भाद्र पन्ध्र गतेभित्र पुनरावलोकन गरी पुनरावलोकन समिति समक्ष बुझाई सक्नु पर्नेछ । पुनरावलोकन समितिले भाद्र मसान्त भित्र पुनरावलोकन गरी बढुवा समिति समक्ष बुझाई सक्नु पर्नेछ । यसरी पुनरावलोकन समितिबाट मूल्याङ्कन भएको कर्मचारीको नामावली विवरण पुनरावलोकन समितिको सचिवालयले आफ्नो सूचना पाटीमा तथा उपलव्ध भएसम्म विद्युतीय सूचना प्रणाली (वेभसाइट) मा समेत प्रकाशन गर्नु पर्नेछ । </div><div class="content-paragraph"><span class="bold">(६)</span> समय भित्र कुनै कर्मचारीको कार्य सम्पादन मूल्याङ्कन फाराम पेश हुन वा दाखिल हुन नआएको कारणले बढुवा समितिले आफ्नो काम कारबाही रोक्न बाध्य हुने छैन । </div><div class="content-paragraph"><span class="bold">(७)</span> ऐनको दफा ३२ को उपदफा (६) बमोजिम म्याद थप गर्ने समय पछि कार्यसम्पादन मूल्याङ्कन फाराम दर्ता गर्दा उक्त आर्थिक वर्ष भित्रै सचिवालयमा दर्ता गरि सक्नु पर्नेछ । सो आर्थिक वर्ष पछि कार्य सम्पादन मूल्याङ्कन फाराम दर्ता भएमा त्यस्ता फारामलाई मान्यता दिइने छैन । </div><div class="content-paragraph"> तर यो नियम प्रारम्भ हुनु भन्दा अगाडीका वर्षको छूट भएको कार्य सम्पादन मूल्याङ्कन यो नियम प्रारम्भ भएको मितिले तीन महिना भित्रमा दर्ता गरी मूल्याङ्कन गरी सक्नु पर्नेछ । </div><div class="content-paragraph"><span class="bold">(८)</span> कुनै कर्मचारीले कुनै वर्षको कार्य सम्पादन मूल्याङ्कन फाराम नभरेमा त्यस आर्थिक वर्षको कार्यसम्पादन मूल्याङ्कन वापत निजलाई सो आर्थिक वर्षको लागि पूर्णाङ्कको पचास प्रतिशत अङ्क दिइनेछ । </div><div class="content-paragraph"><span class="bold">(९)</span> उपनियम (१), (२), (३), (४) र (५) मा जुनसुकै कुरा लेखिएको भए तापनि कर्मचारीले समयावधि भित्र आफ्नो कार्यसम्पादन मूल्याङ्कन फाराम दर्ता गरी सुपरीवेक्षक समक्ष पेश गरेको तर सम्बन्धित मूल्याङ्कनकर्ताहरूबाट समयावधि भित्र मूल्याङ्कन भएको रहेनछ भने महासचिवले कारण खुलाइ हालको मूल्याङ्कनकर्ताबाट मूल्याङ्कन गराउन सक्नेछ । </div><div class="content-paragraph"><span class="bold">(१०)</span> कर्मचारीको कार्यसम्पादन मूल्याङ्कन गर्नको लागि पुनरावलोकन समितिको बैठक राख्ने जिम्मेवारी महासचिवको हुनेछ । </div><div class="content-paragraph"><span class="bold">६८. कार्य सम्पादन मूल्याङ्कन गर्ने आधारहरूः (१)</span> कर्मचारीको कार्य सम्पादन मूल्याङ्कन गर्ने क्रममा सुपरीवेक्षकले देहायको आधारमा मूल्याङ्कन गर्नु पर्नेछः </div><div class="content-paragraph" style="margin-left: 20px;"><span class="bold">(क)</span> बिदा स्वीकृत नगराइ वा बिदाको आवेदन नदिई लगातार तीस दिन भन्दा बढी अनुपस्थित भएको कर्मचारीलाई चार मध्ये उपयुक्त एउटा पक्षमा (लागत, समय, परिमाण र गुण) मध्ये अत्युत्तम स्तरको अङ्क नदिई बढीमा उत्तम स्तरको अङ्क दिने, </div><div class="content-paragraph" style="margin-left: 20px;"><span class="bold">(ख)</span> नसिहत पाएको वा ग्रेड रोक्का वा बढुवा रोक्काको सजाय पाएको कर्मचारीलाई सो सजाय पाएको वर्षमा कामको समग्र गुणस्तर सम्बन्धी आधारमा अत्युत्तम स्तरको अङ्क नदिई बढीमा उत्तम स्तरको अङ्क दिने, </div><div class="content-paragraph" style="margin-left: 20px;"><span class="bold">(ग)</span> कुनै कर्मचारीले आफूले लिएको पेश्की रकम काबु वाहिरको परिस्थिति परेको भनी पर्याप्त आधार देखाएको अवस्थामा बाहेक अरू अवस्थामा आर्थिक प्रशासन तथा पेश्की फछ्यौट सम्बन्धी प्रचलित कानूनको अधीनमा रही छ महिनाभित्र फछ्यौट नगराएको भएमा कामको समग्र गुणस्तर सम्बन्धी आधारमा अत्युत्तम स्तरको अङ्क नदिई बढीमा उत्तम स्तरको अङ्क दिने, </div><div class="content-paragraph" style="margin-left: 20px;"><span class="bold">(घ)</span> कुनै कर्मचारीले अनुशासनहिन काम गरेको प्रमाण भएमा कामको समग्र गुणस्तर सम्बन्धी आधारमा अत्युत्तम स्तरको अङ्क नदिई बढीमा उत्तम स्तरको अङ्क दिने, </div><div class="content-paragraph" style="margin-left: 20px;"><span class="bold">(ङ)</span> नियम ६७ को म्याद भित्र अर्धवार्षिक कार्यसम्पादन मूल्याङ्कन फाराम नभर्ने र म्याद भित्र वार्षिक तथा अर्ध वार्षिक कार्यसम्पादन मूल्याङ्कन नगर्ने कर्मचारीलाई कामको समग्र गुण र परिमाण सम्बन्धी दुई आधारमध्ये एउटामा अत्युत्तम स्तरको अङ्क नदिई बढीमा उत्तम स्तरको अङ्क दिने, </div><div class="content-paragraph"><span class="bold">(२)</span> यस नियम बमोजिमको आधारमा अङ्क घटाउँदा एउटै कर्मचारीको एक भन्दा बढी आधारमा अङ्क घटाउनु पर्ने भएमा एक वर्षमा चारवटामध्ये दुई भन्दा बढी आधारमा अङ्क घटाउनु पर्ने छैन । </div><div class="content-paragraph"><span class="bold">(३)</span> उपनियम (१) बमोजिमका कारण विद्यमान हुँदाहुँदै सो बमोजिमको अङ्क नघटाएको देखिएमा त्यस्तो मूल्याङ्कनकर्ताको कार्य सम्पादन मूल्याङ्कनमा एक अङ्क घटाइनेछ । </div><div class="content-paragraph"><span class="bold">(४)</span> उपनियम (१) र (३) बमोजिम अङ्क घटाउनु पर्ने भएमा पनि सोको स्पष्ट कारण सहितको कागजात संलग्न गर्नु पर्नेछ । </div><div class="content-paragraph"><span class="bold">६९.</span><span class="form-field medium"></span></div><div class="content-paragraph"><span class="bold">७०. शैक्षिक योग्यताको प्रमाणपत्रको प्रमाणीकरण गर्नु पर्नेः (१)</span> संघीय संसद सेवामा स्थायी नियुक्ति भई सेवा प्रवेश गर्ने कर्मचारीले आफूले प्राप्त गरेको शैक्षिक योग्यताको प्रमाणपत्रको प्रमाणीकरणको लागि सचिवालयमा हाजिर भएको मितिले पैंतीस दिनभित्र आफूले प्राप्त गरेको शैक्षिक योग्यताको लव्धाङ्क पत्र र प्रमाणपत्रको दुई प्रति प्रतिलिपि सम्बन्धित कर्मचारी आफैंले प्रमाणित गरी पेश गर्नु पर्नेछ । </div><div class="content-paragraph"><span class="bold">(२)</span> कुनै कर्मचारीले सेवा प्रवेश गरिसकेपछि वा बढुवाको लागि थप शैक्षिक योग्यताको प्रमाणपत्र प्राप्त गरी पेश गरेको भएमा समेत उपनियम (१) बमोजिम नै गर्नु पर्नेछ । </div><div class="content-paragraph"><span class="bold">(३)</span> उपनियम (१) बमोजिम प्रमाणपत्र प्राप्त भए पछि सचिवालयले प्रमाणीकरणको लागि स्वदेश भित्रका शिक्षण संस्थाबाट प्राप्त गरेको शैक्षिक योग्यताको प्रमाणपत्र सम्बन्धित विश्वबिदालय वा परिषद् वा बोर्डमा र विदेशी विश्वबिदालय वा शिक्षण संस्थाबाट प्राप्त गरेको शैक्षिक योग्यताको प्रमाणपत्र प्रचलित नेपाल कानूनद्वारा मान्यता प्राप्त विश्वबिदालय वा उच्च माध्यमिक शिक्षा परिषद् वा प्राविधिक शिक्षा तथा </div><div class="content-paragraph"><span class="text-left"><span style="font-size: 10px;"><span class="bold">∎</span> पहिलो संशोधनद्वारा खारेज । </span></span></div><div class="content-paragraph"> व्यवसायिक तालिम परिषद् वा यस्तै अन्य संस्था मार्फत विदेशको सम्बन्धित विश्वबिदालय, परिषद् वा बोर्डमा पठाउनु पर्नेछ । </div><div class="content-paragraph"><span class="bold">(४)</span> उपनियम (३) बमोजिम प्रमाणीकरण भई आए पछि सोको जानकारी सम्बन्धित कर्मचारी र निजामती कितावखानालाई दिई त्यसको अभिलेख सचिवालयले अद्यावधिक गरी राख्नु पर्नेछ । </div><div class="content-paragraph"><span class="bold">७१. शैक्षिक योग्यता तथा तालिमको श्रेणी बापतको अङ्कः (१)</span> ऐनको दफा ३४ बमोजिम शैक्षिक योग्यता वा तालिम बापतको अङ्क दिंदा शैक्षिक योग्यता वा तालिमको प्रमाणपत्रमा उल्लिखित श्रेणीका आधारमा अङ्क दिइनेछ । </div><div class="content-paragraph"><span class="bold">(२)</span> श्रेणी नखुलेको शैक्षिक योग्यताको हकमा प्राप्ताङ्कको आधारमा त्रिभुवन विश्वबिदालय वा नेपालका अन्य विश्वबिदालयले निर्धारण गरेको श्रेणी वा सो सम्बन्धी नीति अनुसारको श्रेणी कायम गरिनेछ । </div><div class="content-paragraph"><span class="bold">(३)</span> उपनियम (१) र (२) बमोजिम श्रेणी नखुलेको शैक्षिक योग्यता बापत द्वितीय श्रेणी बराबरको अङ्क दिईनेछ । </div><div class="content-paragraph"><span class="bold">(४)</span> सम्बन्धित प्रमाणपत्रमा श्रेणी नखुलेको तालिम बापत द्वितीय श्रेणीको अङ्क दिईनेछ । </div><div class="content-paragraph"><span class="bold">७२. बढुवा नामावलीको प्रकाशनः</span> बढुवा समितिले बढुवाका लागि सिफारिस भएका कर्मचारीको नामावली सार्वजनिक रूपमा प्रकाशन गर्नेछ । त्यस्तो नामावलीमा सम्भाव्य उम्मेदवार लगायत सिफारिस भएका सबै कर्मचारीले प्राप्त गरेको अङ्क विवरण समेत उल्लेख गर्नु पर्नेछ । </div><div class="content-paragraph"><span class="bold">७३. बढुवा मिति र बढुवा नियुक्तिः (१)</span> नियम ७२ बमोजिम बढुवा नामावली प्रकाशित भएपछि बढुवा उजुरीको प्रयोजनको निमित्त सो नामावली प्रकाशित भएको मितिबाट पैंतीस दिनसम्म बढुवा सिफारिस पाउने उम्मेदवारलाई बढुवा नियुक्ति नदिई प्रतीक्षा सूचीमा राखिनेछ । उपर्युक्त बढुवा सिफारिस उपर उजूरी नपरेमा सो नामावली प्रकाशित भएको मितिले छत्तीसौं दिन (उजूर गर्ने म्याद सकिएको भोलिपल्ट) को मितिबाट बढुवा हुने श्रेणीको ज्येष्ठता कायम हुने गरी नियुक्ति दिनु पर्नेछ । </div><div class="content-paragraph"><span class="bold">(२)</span> बढुवा सिफारिस उपर ऐनको दफा ३८ बमोजिम उजूरी परेमा देहाय अनुसार ज्येष्ठता मिति कायम गरी नियुक्ति दिनु पर्नेछः- </div><div class="content-paragraph" style="margin-left: 20px;"><span class="bold">(क)</span> ऐनको दफा ३८ को उपदफा (२) बमोजिम बढुवा सिफारिस संशोधन गर्ने निर्णय भएमा सो बमोजिम संशोधित नामावली प्रकाशन भएको मितिदेखि, </div><div class="content-paragraph" style="margin-left: 20px;"><span class="bold">(ख)</span> उजूरी खारेज भएमा वा पहिलेको बढुवा सिफारिस नै कायम भएमा पहिलो पटक बढुवाको लागि सिफारिस भएका कर्मचारीको नामावली प्रकाशित भएको मितिले छत्तीसौं दिनदेखि, र </div><div class="content-paragraph" style="margin-left: 20px;"><span class="bold">(ग)</span> कुनै बढुवा सम्बन्धमा अदालतमा मुद्दा परी बढुवा बदर भई पुनः बढुवा समितिबाट बढुवा सम्बन्धी निर्णय गरेमा पछिल्लो पटक बढुवा समितिबाट निर्णय भएको मितिदेखि । </div><div class="content-paragraph"><span class="bold">(३)</span> उपनियम (१) बमोजिम बढुवा नामावली प्रकाशन भएको मितिले पैंतीस दिन भित्र ऐनको दफा ३९ बमोजिम बढुवा हुने भएमा बढुवा समितिले त्यस्ता कर्मचारीको नामावली बढुवा सिफारिसमा समावेश नगर्न सक्नेछ । </div><div class="content-paragraph"><span class="bold">७४. बढुवा समितिले आवश्यक व्यवस्था गर्न सक्नेः</span> बढुवाको कारबाही गर्दा यस परिच्छेदभित्र नपरेको विषयमा वा सो भित्र परेका विषय भए तापनि नियमले यस्तो गर्ने भन्ने केही संकेत नगरेको विषयमा कुनै अप्रत्याशित कठिनाई आई परेमा बढुवा समितिले ऐन र यस नियमावलीको उद्देश्य प्रतिकूल नहुने गरी आवश्यक व्याख्या वा व्यवस्था गर्न सक्नेछ । त्यस्तो व्याख्या वा व्यवस्था सो बढुवा र त्यसपछिका बढुवा सम्बन्धी कार्यकोलागि यसै नियममा परे सरह मानी कार्यान्वयन गरिनेछ । </div><div class="content-paragraph"><span class="bold">७५. प्रतियोगितात्मक परीक्षामा बढुवाको आधारः</span> संघीय संसद सेवाका रिक्त पदहरूमा आन्तरिक प्रतियोगितात्मक परीक्षाद्वारा बढुवा गर्दा लोक सेवा आयोगले सञ्चालन गरेको परीक्षामा सफल हुने उम्मेदवारहरूमध्येबाट सिफारिस गरेको आधारमा गरिनेछ । </div><div class="content-paragraph"><span class="bold">७६. आन्तरिक प्रतियोगितात्मक परीक्षाद्वारा बढुवाको लागि विज्ञापनः</span> नियम १३ बमोजिम निर्धारित प्रतिशत अनुरूप आन्तरिक प्रतियोगितात्मक परीक्षाद्वारा हुने बढुवाबाट पूर्ति हुने रिक्त पदका लागि लोक सेवा आयोगले सम्बन्धित उम्मेदवारहरूको जानकारीको निमित्त विज्ञापन प्रकाशन गर्नु पर्नेछ । सो विज्ञापनमा बढुवा हुने पदहरूको सङ्ख्या तथा विवरण, आवश्यक शैक्षिक योग्यता एवं सेवा अवधि, निवेदनको अन्तिम मिति तथा दरखास्त बुझाउने स्थान समेत खुलाइएको हुनु पर्नेछ । </div><div class="content-paragraph"><span class="bold">७७. आन्तरिक प्रतियोगिताद्वारा हुने बढुवा परीक्षामा सम्भाव्य उम्मेदवार सम्बन्धी व्यवस्थाः</span> नियम ७६ अनुसार प्रकाशित विज्ञापन बमोजिम आन्तरिक प्रतियोगितात्मक परीक्षाद्वारा हुने बढुवाका लागि रिक्त पद भन्दा एक श्रेणी मुनिको संघीय संसद सेवाको पदमा ऐनको दफा २८ बमोजिमको सेवा अवधि र शैक्षिक योग्यता पुगेका कर्मचारी परीक्षामा उम्मेदवार हुन सक्नेछन् । </div><div class="content-paragraph"><span class="bold">७८. बढुवा सम्बन्धी विशेष व्यवस्थाः (१)</span> ऐनको दफा ३९ बमोजिम कुनै कर्मचारीलाई बढुवा गर्दा राजपत्राङ्कित प्रथम श्रेणी र सो भन्दा माथिको पदमा बढुवा गर्न समितिले र सो भन्दा मुनीको पदमा बढुवा गर्न महासचिवले निर्णय गर्नु पर्नेछ । महासचिवले यस नियम बमोजिम गरेको बढुवाको जानकारी समितिलाई गराउनु पर्नेछ । </div><div class="content-paragraph"><span class="bold">(२)</span> उपनियम (१) बमोजिम बढुवा गर्दा सचिवालय र निजामती किताबखानामा रहेको अभिलेख हेरी कर्मचारीको सेवाको अविच्छिन्नता र उमेर बुझी बढुवा गरी निजामती किताबखानालाई सोको जानकारी दिनुपर्नेछ । </div><div class="content-paragraph"><span class="bold">(३)</span> ऐनको दफा ३९ बमोजिम एक श्रेणी माथिको पदमा बढुवा पाउने कर्मचारीलाई निजले तल्लो पदबाट अवकाश लिंदा पाउने सुविधा भन्दा कम नहुने गरी सुविधा प्रदान गरिनेछ । </div><div class="content-paragraph"><span class="bold">७९. कार्यसम्पादन तथा अनुभवको मूल्याङ्कनबाट हुने बढुवाः (१)</span> ऐनको दफा ३५ बमोजिम कार्यसम्पादन तथा अनुभवको मूल्याङ्कनद्वारा हुने बढुवा देहाय बमोजिम हुनेछः </div><div class="content-paragraph" style="margin-left: 20px;"><span class="bold">(क)</span> ऐनको दफा ३५ को उपदफा (१) वा उपदफा (२) बमोजिम सेवा अवधि पूरा हुने कर्मचारीहरूबाट एक महिनाको समयावधि राखी आश्विन एक गते र चैत्र एक गते दरखास्त आह्वान गरिनेछ । </div><div class="content-paragraph" style="margin-left: 20px;"><span class="bold">(ख)</span> दरखास्त फाराम पेश गर्ने म्याद समाप्त भएको दुई महिना भित्रमा ऐनको दफा ३५ को उपदफा (४) बमोजिमको बढुवा समितिले प्राप्त भएका सबै दरखास्त फारामहरूको छानविन गरी माघ एक र श्रावण एक गतेदेखि जेष्ठता कायम हुने गरी पौष र आषाढ महिना भित्रमा बढुवाको सिफारिस गर्नेछ । </div><div class="content-paragraph" style="margin-left: 20px;"><span class="bold">(ग)</span> खण्ड (ख) बमोजिम बढुवा सिफारिसको सूचना सार्वजनिक गर्नु पर्नेछ । उक्त सिफारिसमा चित्त नबझ्ने कर्मचारीले एक्काईस दिनभित्र लोक सेवा आयोग समक्ष उजुरी दिन सक्नेछ । </div><div class="content-paragraph" style="margin-left: 20px;"><span class="bold">(घ)</span> खण्ड (ग) बमोजिम उजुरी उपर छानविन गर्दा कुनै कर्मचारीको बढुवा हुने भएमा लोक सेवा आयोगले त्यस्तो कर्मचारीको नाम समेत सोही बढुवामा समावेश गरी बढुवा गर्न सिफारिस गर्नेछ । </div><div class="content-paragraph" style="margin-left: 20px;"><span class="bold">(ङ)</span> लोक सेवा आयोगले उजुरी सुनुवाईको क्रममा बढुवा समितिबाट सिफारिस भएका कर्मचारीको हकमा समेत बढुवा उजुरी परेको मितिले पन्ध्र दिनभित्र बढुवा सिफारिस पुनरावलोकन गर्न सक्नेछ । </div><div class="content-paragraph"><span class="bold">(२)</span> उपनियम (१) मा जुनसुकै कुरा लेखिएको भए तापनि यस नियम बमोजिम बढुवाको नामावलीमा नाम समावेश भएको कर्मचारीले बढुवाको नियुक्ति नलिँदै कार्यक्षमताको मूल्याङ्कनद्वारा हुने बढुवामा समेत नाम समावेश भएमा निजलाई यस नियम बमोजिम बढुवा नामावली प्रकाशन भएको पन्ध्र दिन भित्र रोज्न लगाई कुनै एउटा बढुवामा नियुक्ति दिइनेछ । </div><div class="content-paragraph"><span class="bold">८०. टाइपिष्ट र कम्प्युटर अपरेटर पदका कर्मचारीको बढुवा सम्बन्धी विशेष व्यवस्थाः (१)</span> संघीय संसद सेवाका टाइपिष्ट पदमा कार्यरत कर्मचारीहरु संघीय संसद सेवाको सामान्य प्रशासन समूहको राजपत्राङ्कित तृतीय श्रेणीको पदमा बढुवाको लागि सम्भाव्य उम्मेदवार हुन पाउने छन् । </div><div class="content-paragraph"><span class="bold">(२)</span> उपनियम (१) बमोजिम सम्भाव्य उम्मेदवार हुन सम्बन्धित कर्मचारीले सेवासँग सम्बन्धित कम्तीमा एक महिनाको तालीम लिएको र बढुवा हुने पदको लागि आवश्यक पर्ने न्यूनतम शैक्षिक योग्यता हासिल गरेको हुनु पर्नेछ । </div><div class="content-paragraph"><span class="bold">(३)</span> यस परिच्छेदमा अन्यत्र जुनसुकै कुरा लेखिएको भए तापनि संघीय संसद सेवाका टाइपिष्ट पदमा कार्यरत कर्मचारीहरू देहायको योग्यता पुगेको भए संघीय संसद सेवाको सामान्य प्रशासन समूहको राजपत्राङ्कित तृतीय श्रेणीको पदमा आन्तरिक प्रतियोगितात्मक परीक्षाद्वारा हुने बढुवामा सम्भाव्य उम्मेदवार हुन सक्नेछन्ः- </div><div class="content-paragraph" style="margin-left: 20px;"><span class="bold">(क)</span> राजपत्र अनङ्कित प्रथम श्रेणी वा सो सरहको टाइपिष्ट पदमा ऐनको दफा २८ बमोजिमको सेवा अवधि पुगेको, </div><div class="content-paragraph" style="margin-left: 20px;"><span class="bold">(ख)</span> बढुवा हुने पदभन्दा एक श्रेणी मुनीको पदको लागि तोकिएको शैक्षिक योग्यता हासिल गरेको, </div><div class="content-paragraph" style="margin-left: 20px;"><span class="bold">(ग)</span> सेवासँग सम्बन्धित कम्तीमा एक महिनाको तालीम प्राप्त गरेको </div><div class="content-paragraph"><span class="bold">(४)</span> उपनियम (१) र (२) मा रहेको बढुवा सम्बन्धी व्यवस्था संघीय संसद सेवाको कम्प्युटर अपरेटर पदमा कार्यरत कर्मचारीको हकमा समेत लागू हुनेछ । </div><div class="content-paragraph"><span class="bold">८१. नेतृत्व मूल्याङ्कन सम्बन्धी व्यवस्थाः (१)</span> राजपत्राङ्कित प्रथम श्रेणीका कर्मचारीको नेतृत्व मूल्याङ्कनका लागि देहायको मूल्याङ्कन समिति गठन गरिनेछः- </div><div class="content-paragraph" style="margin-left: 20px;"><span class="bold">(क)</span> महासचिव -संयोजक </div><div class="content-paragraph" style="margin-left: 20px;"><span class="bold">(ख)</span> प्रतिनिधि सभाको सचिव -सदस्य </div><div class="content-paragraph"><span class="text-left"><span style="font-size: 10px;"><span class="bold">∎</span> दोस्रो संशोधनद्वारा संशोधित ।<br><span class="bold">∎</span> पाँचौ संशोधनद्वारा संशोधित । </span></span></div><div class="content-paragraph" style="margin-left: 20px;"><span class="bold">(ग)</span> राष्ट्रिय सभाको सचिव -सदस्य </div><div class="content-paragraph" style="margin-left: 20px;"><span class="bold">(घ)</span> सचिवालय सचिव (प्रशासन) -सदस्य </div><div class="content-paragraph" style="margin-left: 20px;"><span class="bold">(ङ)</span> सचिवालय सचिव (संसदीय अध्ययन तथा अनुसन्धान) -सदस्य </div><div class="content-paragraph" style="margin-left: 20px;"><span class="bold">(च)</span> समितिले तोकेको प्रशासन तथा व्यवस्थापन विशेषज्ञ -सदस्य </div><div class="content-paragraph" style="margin-left: 20px;"><span class="bold">(छ)</span> नेपाल प्रशासनिक प्रशिक्षण प्रतिष्ठानका कार्यकारी निर्देशक सदस्य" </div><div class="content-paragraph"><span class="bold">(२)</span> उपनियम (१) बमोजिमको समितिले नेतृत्व मूल्याङ्कन गर्दा प्रत्येक वर्षको आषाढ मसान्तसम्म राजपत्राङ्कित विशिष्ट श्रेणीको पदमा बढुवाको लागि सम्भाव्य उम्मेदवार हुने सेवा अवधि पूरा भएका राजपत्राङ्कित प्रथम श्रेणीका कर्मचारीको नेतृत्व क्षमताको मूल्याङ्कन गरी प्रत्येक वर्षको आषाढ महिनाभित्र समिति समक्ष प्रतिवेदन पेश गर्नेछ । नेतृत्व मूल्याङ्कन समितिलाई आवश्यक पर्ने सूचना सचिवालयले उपलव्ध गराउनु पर्नेछ । </div><div class="content-paragraph"><span class="bold">(३)</span> नेतृत्व मूल्याङ्कन समितिले उपनियम (२) बमोजिम नेतृत्व मूल्याङ्कन गर्दा कर्मचारीको नीति विश्लेषण क्षमता, नेतृत्व लिन सक्ने क्षमता, निर्णय गर्ने क्षमता, सेवाग्राही वर्गको सन्तुष्टी, वेरुजु फछ्यौटको प्रगति, सामूहिक कार्य प्रणाली, पेशागत संवेदनशीलता र अन्तरवैयक्तिक सम्बन्धलाई आधार मान्नु पर्नेछ । </div><div class="content-paragraph"> यस उपनियम बमोजिम समितिले नेतृत्व मूल्याङ्कन गर्दा सम्बन्धित कर्मचारी अन्तर्गत कार्यरत कर्मचारीबाट गोप्य रूपमा काम प्रतिको व्यवहार र आचरणको मूल्याङ्कन गर्न सक्नेछ । </div><div class="content-paragraph"><span class="bold">(४)</span> उपनियम (२) को प्रतिवेदनमा मूल्याङ्कन गर्दा उपनियम (३) बमोजिमका आधारहरू अनुसार सम्बन्धित कर्मचारीको स्तर स्पष्ट रूपमा खुलेको हुनु पर्नेछ । </div><div class="content-paragraph"><span class="bold">(५)</span> समितिले ऐनको दफा २६ बमोजिम बढुवा गर्दा उक्त प्रतिवेदनलाई आधार मान्नु पर्नेछ । </div><div class="content-paragraph"><span class="bold">(६)</span> उपनियम (२) बमोजिम पेश भएको प्रतिवेदन गोप्य राखिनेछ । </div><div class="content-paragraph" style="margin-left: 20px;"> तर सम्बन्धित कर्मचारीले निवेदन दिई माग गरेमा निजको स्तरको बारेमा जानकारी दिनु पर्नेछ । </div><div class="content-paragraph"><span class="bold">(७)</span> नेतृत्व मूल्याङ्कनको अन्य आधारहरू तथा कार्यविधि नेतृत्व मूल्याङ्कन समितिले तय गरी निर्धारण गर्नेछ । </div><div class="content-paragraph"><span class="text-left"><span style="font-size: 10px;"><span class="bold">∎</span> पहिलो संशोधनद्वारा संशोधित । </span></span></div><div class="content-paragraph"><span class="bold">(८)</span> उपनियम (१) बमोजिमको मूल्याङ्कन समितिको सचिवालय संघीय संसद सचिवालयमा रहनेछ । </div><div class="document-subtitle"> परिच्छेद-१०<br> तलब भत्ता </div><div class="content-paragraph"><span class="bold">८२. तलबमानः (१)</span> निर्धारित तलबमान अनुसार तलब पाउने पदमा नयाँ नियुक्ति पाउने कर्मचारीले सो तलबमानमा लेखिएको शुरु तलब पाउनेछ । </div><div class="content-paragraph"><span class="bold">(२)</span> माथिल्लो तलबमानको कुनै पदमा बढुवा पाउने कर्मचारीले उक्त तलबमानमा तोकिएको शुरु तलब पाउनेछ । </div><div class="content-paragraph"> तर निजले हाल पाइरहेको तलब उक्त माथिल्लो तलबमानको न्यूनतम तलब बराबर वा सोभन्दा अधिक भएमा उक्त माथिल्लो तलबमानमा निजको तलब तोक्दा देहाय बमोजिम गरी तोकिनेछः- </div><div class="content-paragraph" style="margin-left: 20px;"><span class="bold">(क)</span> निजले हाल पाइरहेको तलब माथिल्लो तलबमानको शुरु तलब बराबर मात्र भएमा सो तलबमा एक तलब बृद्धि थप गरी तोकिनेछ । </div><div class="content-paragraph" style="margin-left: 20px;"><span class="bold">(ख)</span> निजले हाल पाइरहेको तलब बढुवा भएको पदको शुरु तलबभन्दा बढी भएको अवस्थामा बढुवा भएको पदको तलब तोक्दा हाल पाइआएको तलबमा नपुगसम्मको तलब बृद्धि थप गरी माथिल्लो पदको एक तलब बृद्धि समेत दिइनेछ । </div><div class="content-paragraph"><span class="bold">(३)</span> संघीय संसद सेवामा कार्यरत कर्मचारीको शुरु तलव स्केल नेपाल सरकारको अन्य सरकारी सेवाको कर्मचारी सरह हुनेछ । </div><div class="content-paragraph"><span class="bold">८३. तलब भत्ता पाउने अन्य अवस्थाः (१)</span> कुनै पदमा बढुवा वा नयाँ नियुक्ति भएको कुनै कर्मचारीलाई हालको पदमा बहाल हुन नपाउँदै समितिले कुनै तालिम दिने वा अरू कुनै संघीय संसद वा सरकारी काममा लगाउने निर्णय गरेमा सो अवधिको लागि बढुवा वा नयाँ नियुक्ति भएको पद अनुसारको तलब (स्थानीय भत्ता बाहेक) दिइनेछ । </div><div class="content-paragraph"><span class="bold">(२)</span> ऐनको दफा ४० को उपदफा (२) बमोजिमको तलव वृद्धि प्रत्येक कर्मचारीको शुरु तलब स्केलको एक दिनको तलब बराबर हुन आउने रकम हुनेछ । </div><div class="content-paragraph"><span class="bold">८४. भत्ता सम्बन्धी व्यवस्थाः</span> कर्मचारीले शैक्षिक भत्ता, आवास भत्ता र अन्य सुविधा अनुसूची- १२ बमोजिम पाउनेछ । </div><div class="document-subtitle"> परिच्छेद-११<br> उपचार खर्च </div><div class="content-paragraph"><span class="bold">८५. उपचार खर्चः (१)</span> कर्मचारीले सेवा अवधिभरमा राजपत्राङ्कित कर्मचारी भए बाह्र महिना बराबरको, राजपत्र अनङ्कित प्रथम श्रेणीको कर्मचारी भए अठार महिना बराबरको र अन्य राजपत्र अनङ्कित र श्रेणी विहीन कर्मचारी भए एक्काइस महिना बराबरको खाइपाई आएको तलब रकमसम्म उपचार खर्च बापत पाउनेछ । </div><div class="content-paragraph"><span class="bold">(२)</span> कुनै कर्मचारी वा निजको परिवारको सदस्य बिरामी भएमा उपनियम (१) बमोजिम पाउने रकममा नबढ्ने गरी देहाय बमोजिम भएको उपचार खर्च समितिले दिनेछः- </div><div class="content-paragraph" style="margin-left: 20px;"><span class="bold">(क)</span> रोगको उपचारको निमित्त स्वीकृत चिकित्सकले जाँच गर्दा लागेको शुल्क तथा जाँच गरी लेखिदिएको प्रेस्क्रिप्शन अनुसार औषधि किनेको खर्च, </div><div class="content-paragraph" style="margin-left: 20px;"><span class="bold">(ख)</span> स्वाथ्य संस्थामा भर्ना हुँदा र उपचार गराउँदा लागेको वील बमोजिमको खर्च, </div><div class="content-paragraph" style="margin-left: 20px;"><span class="bold">(ग)</span> अस्पताल र स्वीकृत चिकित्सक पनि नभएको ठाउँमा भएको उपचारमा महासचिवले सिफारिस गरेको खर्च, </div><div class="content-paragraph" style="margin-left: 20px;"><span class="bold">स्पष्टीकरणः “स्वीकृत चिकित्सक”</span> भन्नाले सरकारी सेवामा रहेका वा प्रचलित कानून बमोजिम चिकित्सकको रूपमा दर्ता भएका डाक्टर, कविराज, स्वास्थ्य सहायक वा वैद्य समेतलाई जनाउँछ । </div><div class="content-paragraph" style="margin-left: 20px;"><span class="bold">(घ)</span> प्लाष्टिक सर्जरी बाहेक सबै किसिमको चिरफार (सर्जिकल अपरेशन) गर्दा लागेको बील बमोजिमको खर्च, </div><div class="content-paragraph" style="margin-left: 20px;"><span class="bold">(ङ)</span> आफ्नो घर वा डेरा छाडी अर्को जिल्ला वा विदेशमा गई औषधोपचार गराउँदा त्यस्तो स्थानसम्म पुग्दाको र फर्कदाको बिरामीको र कुरुवा चाहिने अवस्था भए एकजना कुरुवासम्मको यातायात खर्चको पूरै रकम र खाना खर्च बापत सम्बन्धित कर्मचारीले प्रचलित कानून बमोजिम पाउने दैनिक भत्ताको रकम । </div><div class="content-paragraph"><span class="bold">(३)</span> यस नियम बमोजिम पाउने उपचार खर्च कर्मचारीले पेश्कीको रूपमा लिन चाहेमा सोको कारण मुनासिब देखिए यस नियमको अधीनमा रही पछि हिसाब बुझाउने गरी पेश्की दिन सकिने छ । त्यसरी पेश्की लिएको रकम पछि हिसाब गर्दा उपचार बापत पाउने रकमभन्दा बढी हुन आएमा बढी भए जति रकम सम्बन्धित कर्मचारीको तलबबाट किस्ताबन्दीमा कट्टी गरिने छ । त्यसरी कट्टी गर्नु पर्ने रकम भुक्तानी नहुँदै </div><div class="content-paragraph"> सम्बन्धित कर्मचारी वा निजको परिवारको सदस्यको मृत्यु भएमा कट्टी गर्न बाँकी रहेको रकम मिन्हा हुनेछ । </div><div class="content-paragraph"><span class="bold">(४)</span> कुनै अस्थायी कर्मचारी बिरामी भएमा औषधी उपचारको लागि निकासा दिदा बीस वर्षको अवधिलाई सेवाको पूरा अवधि मानी त्यसको अनुपातमा बिरामी हुने अस्थायी कर्मचारीले गरेको सेवा अवधिले हिसाब गरी यस नियम बमोजिम उपचार खर्च दिइनेछ । </div><div class="content-paragraph"> तर अस्थायी कर्मचारी सेवाबाट अलग हुंदा भने यस नियम बमोजिम उपचार खर्च पाउने छैन । </div><div class="content-paragraph"><span class="bold">(५)</span> भविष्यमा संघीय संसद वा सरकारी सेवाको निमित्त अयोग्य ठहरिने गरी सेवाबाट बर्खास्त गरिएको अवस्थामा बाहेक अरू जुनसुकै व्यहोराबाट कर्मचारी सेवाबाट अलग हुँदा यस नियम बमोजिम सेवा अवधिभरमा पाउने उपचार खर्चमध्ये केही लिई वा नलिई उपचार खर्च लिन बाँकी रहेको भए त्यस्तो बाँकी रकम एकमुष्ट लिन पाउने छ । </div><div class="content-paragraph"> तर निवृत्तभरण पाउने गरी सेवाबाट अलग भएको कर्मचारीले उपचार खर्च बापत लिन वाँकी रकममा बीस वर्ष, पच्चीस वर्ष वा सो भन्दा बढी सेवा अवधि भएको कर्मचारीले क्रमशः दश, पन्ध्र र बीस प्रतिशत थप गरी हुन आउने रकम एकमुष्ट लिन पाउनेछ । </div><div class="content-paragraph"><span class="bold">(६)</span> दश वर्ष सेवा अवधि नपुगेको कर्मचारीलाई औषधि उपचारको लागि खर्च दिंदा यस नियममा तोकिएको रकमलाई दश वर्ष सेवा गरे बापत पाउने रकम मानी दामासाहीले हुन आउने रकम मात्र दिइनेछ । </div><div class="content-paragraph"><span class="bold">(७)</span> यस नियम बमोजिम उपचार खर्च माग गर्ने कर्मचारीले सचिवालयमा हाजिर हुन नसक्ने गरी बिरामी भएको अवस्थामा बिरामी बिदा बाँकी भएसम्म बिरामी बिदा नै माग गर्नु पर्नेछ । बिरामी बिदा बाँकी नभएमा मात्र अन्य बिदा माग गर्न सक्नेछ । </div><div class="content-paragraph"><span class="bold">(८)</span> यस नियम बमोजिम स्वास्थ्य संस्थामा भर्ना भई वा विदेशमा गई उपचार गराउनु पर्दा बाहेक कर्मचारीलाई एक वर्षमा निजले खाइपाई आएको डेढ महिनाको तलब बराबरको रकमसम्म उपचार खर्च दिन सकिनेछ । </div><div class="content-paragraph"><span class="bold">(९)</span> सचिवालयले यस नियम बमोजिम कर्मचारीले पाएको उपचार खर्चको विवरण राखी त्यस्तो विवरण किताबखानामा अभिलेख राख्न पठाउनु पर्नेछ । </div><div class="content-paragraph"><span class="bold">८६. थप आर्थिक सहायताः (१)</span> संघीय संसद सेवामा बहाल रहेको कुनै कर्मचारी वा निजको पति वा पत्नीलाई स्वेदश वा विदेशमा उपचार गर्न नेपाल सरकारद्वारा गठित मेडिकल </div><div class="content-paragraph"><span class="text-left"><span style="font-size: 10px;"><span class="bold">∎</span> पहिलो संशोधनद्वारा संशोधित । </span></span></div><div class="content-paragraph"> बोर्डले सिफारिस गरेको आधारमा नियम ८५ को उपनियम (१) बमोजिम पाउने उपचार खर्चको अतिरिक्त देहायको समितिको सिफारिसमा समितिले उचित ठहच्याएको रकम थप आर्थिक सहायताको रूपमा दिइनेछः- </div><div class="content-paragraph" style="margin-left: 20px;"><span class="bold">(क)</span> महासचिव - अध्यक्ष </div><div class="content-paragraph" style="margin-left: 20px;"><span class="bold">(ख)</span> संघीय संसदको सचिव -सदस्य </div><div class="content-paragraph" style="margin-left: 20px;"><span class="bold">(ग)</span> सचिवालय सचिव सदस्य </div><div class="content-paragraph" style="margin-left: 20px;"><span class="bold">(घ)</span> अर्थ मन्त्रालयको सचिव सदस्य </div><div class="content-paragraph" style="margin-left: 20px;"><span class="bold">(ङ)</span> स्वास्थ्य मन्त्रालयले तोकेको वरिष्ठ चिकित्सक सदस्य </div><div class="content-paragraph" style="margin-left: 20px;"><span class="bold">(च)</span> कर्मचारी यूनियनको अध्यक्ष सदस्य </div><div class="content-paragraph"><span class="bold">(२)</span> उपनियम (१) बमोजिमको समितिले थप आर्थिक सहायताको लागि रकम सिफारिस गर्दा कडा रोगको हकमा उपचार गर्दा लागेको रकमको बिल बमोजिम बढीमा पाँचलाख रूपैयाँसम्म सिफारिस गर्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि "कडा रोग" भन्नाले मृगौला, मुटु र क्यान्सर सम्बन्धी रोगलाई जनाउनेछ । </div><div class="document-subtitle"> परिच्छेद - १२<br> निवृत्तभरण वृत्ति र अन्य सुविधा </div><div class="content-paragraph"><span class="bold">८७. अशक्त वृत्तिः (१)</span> कुनै कर्मचारी संघीय संसद वा सरकारी कामको सिलसिलामा दुर्घटनामा परी अंगभंग भएको वा चोटपटक लागेको कारणले शारीरिक वा मानसिक रूपमा सरकारी सेवाको लागि अशक्त भएमा त्यस्तो कर्मचारीले निजको जीविकाको निमित्त बाँचुन्जेलसम्म अशक्तवृत्तिको रूपमा उपनियम (२) मा लेखिए बमोजिमको निवृत्तभरण सहित उपनियम (५) मा लेखिए बमोजिमको अशक्त वृत्ति पाउनेछ । </div><div class="content-paragraph"><span class="bold">(२)</span> उपनियम (१) बमोजिम अशक्त भएको कर्मचारीको सेवा अवधि निवृत्तभरण पाउने अवस्थामा पुगेको भए तत्काल निजले नियम ३२ बमोजिम निमित्त भै काम गरेको भए सोही पदको खाइपाई आएको तलबले ऐनको दफा ५० बमोजिम हिसाब गरी हुन आउने रकम बराबर अशक्त निवृत्तभरण पाउनेछ । त्यस्तो अशक्त भएको कर्मचारीको सेवा अवधि निवृत्तभरण पाउने अवस्थामा पुगेको नभए ऐन बमोजिम निवृत्तभरण पाउने वर्ष पुत्र्याउन नपुग प्रत्येक पूरा वा चानचून वर्षको निमित्त दामासाहीबाट रकम कट्टी गरी बाँकी हुन आउने रकम निवृत्तभरण बापत पाउनेछ । यसरी कट्टी गर्दा एक तिहाईभन्दा बढी रकम कट्टी गरिने छैन । </div><div class="content-paragraph"><span class="bold">(३)</span> उपनियम (१) बमोजिम अशक्त भएको कर्मचारीलाई चोटपटकको अवस्था हेरी आर्थिक सहायता बापत पच्चीस हजार रूपैयाँसम्मको रकम दिन सकिने छ । </div><div class="content-paragraph"><span class="bold">(४)</span> उपनियम (१) बमोजिम चोटपटक लाग्न गई उपचार गराउँदा लाग्ने उपचार खर्चको शत प्रतिशत रकम सम्बन्धित कर्मचारीले पाउनेछ । यस्तो उपचार खर्च पाएको कारणले त्यस्तो कर्मचारीले नियम ८५ को उपनियम (१) बमोजिम पाउन सक्ने उपचार खर्च पाउनमा कुनै बाधा पुऱ्याएको मानिने छैन । </div><div class="content-paragraph"><span class="bold">(५)</span> कर्मचारीले अशक्तता बापत उपनियम (२) बमोजिम पाउने अशक्त निवृत्तभरणको अतिरिक्त थप पाउने मासिक अशक्त भत्ताको रकम निजले खाइपाई आएको तलबको बीस प्रतिशत बराबर हुनेछ । </div><div class="content-paragraph"><span class="bold">स्पष्टीकरणः</span> अशक्तवृत्ति पाएका वा पाउने ठहरिएका कर्मचारीले पछि कुनै सेवामा पुनः प्रवेश पाएमा निजले यो नियममा लेखिएको अशक्तवृत्ति पाउने छैन । तर खाइपाई सकेको अशक्तवृत्ति वा अतिरिक्त आर्थिक सहायता रकम भने फिर्ता गर्नु पर्ने छैन । </div><div class="content-paragraph"><span class="bold">(६)</span> अशक्तवृत्ति पाउने ठहरिएको वा पाइरहेको कर्मचारीको सो अशक्तवृत्ति पाउन शुरु भएको मितिले सात वर्षभित्र मृत्यु भएमा सो सात वर्ष पूरा हुन बाँकी अवधि बापत पाउने अशक्तवृत्ति अनुदानको रूपमा त्यस्तो कर्मचारीको नियम ९२ को उपनियम (२) बमोजिमको परिवारको सदस्यलाई एकमुष्ट दिइनेछ । </div><div class="content-paragraph"><span class="bold">(७)</span> आफ्नै लापरवाहीले गर्दा अंगभंग भएको वा चोट पटक लागेको कारणले अशक्त भएको कर्मचारीलाई यस नियम बमोजिमको सुविधा दिईने छैन । </div><div class="content-paragraph"><span class="bold">८८. अंगभंग भए वा चोटपटक लागे बापत पाउने सुविधाः (१)</span> कुनै कर्मचारी संघीय संसदको वा सरकारी कामको सिलसिलामा चोट पटक लाग्न गई सेवाबाट अवकाश लिनु पर्ने नभए तापनि सो चोट पटकको कारणबाट निजको क्षमता बृद्धिमा वाधा पर्ने भएमा त्यस्तो कर्मचारीलाई लागेको चोट पटकको अवस्थाको विचार गरी निजले खाइपाई आएको तलबको अन्तिम स्केलको तलब वृद्धि वा दश हजार रूपैंयाँसम्म एकमुष्ट रकम आर्थिक सहायता दिन सकिनेछ । </div><div class="content-paragraph"><span class="bold">(२)</span> उपनियम (१) बमोजिमको चोट पटकको उपचार गराउन आवश्यक पर्ने अवधिभरको निमित्त कर्मचारीले निजको कुनैपनि संचित बिदाबाट बिदा कट्टा नहुने गरी पूरा तलब सहितको थप बिरामी बिदा पाउनेछ । यस्तो थप विरामी बिदा स्वीकृत गर्दा नियम ९१ को उपनियम (१) को समितिको सिफारिसलाई आधार मान्नु पर्नेछ । </div><div class="content-paragraph"><span class="bold">(३)</span> उपनियम (२) बमोजिम उपचार गराउँदा लागेको उपचार खर्चको शतप्रतिशत रकम त्यस्तो कर्मचारीले पाउनेछ । यस्तो उपचार खर्च पाएको कारणले </div><div class="content-paragraph"> त्यस्तो कर्मचारीले पछि बिरामी हुंदा नियम ८५ को उपनियम (१) बमोजिम पाउने उपचार खर्च पाउनमा कुनै बाधा पुऱ्याएको मानिने छैन । </div><div class="content-paragraph"><span class="bold">(४)</span> नियम ८५ को उपनियम (२) तथा यस नियमको उपनियम (३) बमोजिम उपचार गर्दा आँखा, हात वा खुट्टाको प्रत्यारोपण गर्नु पर्ने भएमा यसरी अंग प्रत्यारोपण गर्दा लाग्ने सम्पूर्ण खर्च त्यस्तो कर्मचारीले पाउनेछ । </div><div class="content-paragraph"><span class="bold">(५)</span> उपनियम (२) बमोजिम उपचार गराउँदा गराउँदै कुनै कर्मचारीको मृत्यु भएमा त्यसरी उपचार गराउँदा लागेको उपचार खर्चको रकम त्यस्तो कर्मचारीको नियम ९२ को उपनियम (२) बमोजिमको परिवारको सदस्यलाई दिइनेछ । </div><div class="content-paragraph"><span class="bold">(६)</span> यस नियम बमोजिमको उपचार खर्च पाउन अस्पताल भर्ना भएको तीन महिना भित्र दावी गरी सक्नु पर्नेछ । </div><div class="content-paragraph"><span class="bold">(७)</span> आफ्नै लापरवाहीले चोट पटक लागेको कारण अंगभंग हुन गएको कर्मचारीलाई यस नियम बमोजिमको सुविधा दिईने छैन । </div><div class="content-paragraph"><span class="bold">८९. असाधारण पारिवारिक वृत्ति तथा उपदानः (१)</span> संघीय संसदको वा सरकारी कामको सिलसिलामा दुर्घटनामा परी कुनै कर्मचारीको तत्कालै वा सोही दुर्घटनाको कारणबाट मृत्यु हुन गएमा निजको पत्नी वा पतिलाई निजको जीवनभर ऐनको दफा ५० को उपदफा (४) अनुसारको न्यूनतम निवृत्तभरणको पचास प्रतिशतको दरले हुने रकम असाधारण पारिवारिक वृत्ति मासिक रूपमा र मृतक कर्मचारीले खाईपाई आएको तीन महिनाको रकम थप उपदान वापत एक मुष्ट दिईनेछ । </div><div class="content-paragraph"><span class="bold">(२)</span> कर्मचारीको विधुर पति वा विधवा पत्नीलाई देहाय बमोजिमको अवस्थामा मात्र मान्यता दिइनेछः- </div><div class="content-paragraph" style="margin-left: 20px;"><span class="bold">(क)</span> उपर्युक्त कारणबाट मृत्यु हुने घटना घटनु अघि त्यस्तो कर्मचारीसँग वैवाहिक सम्बन्ध भइसकेको हुनु पर्नेछ । </div><div class="content-paragraph" style="margin-left: 20px;"><span class="bold">(ख)</span> कर्मचारीको मृत्यु हुँदाका बखत छुट्टी भिन्न भै नसकेको हुनु पर्नेछ । </div><div class="content-paragraph"><span class="bold">(३)</span> विधवा पत्नी नभएमा वा भए पनि पतिको मृत्युअघिनै छुट्टी भिन्न भैसकेको भएमा त्यस्तो विधवा पत्नीबाट जन्मेको निज मृतक कर्मचारीको सन्तति वा निज मृतक कर्मचारीलेनै ग्रहण गरेको धर्मपुत्र धर्मपुत्रीलाई उपनियम (१) बमोजिमको थप उपदान दामासाहीले एकमुष्ट दिन सकिनेछ । त्यस्ता सन्तति वा धर्मपुत्र वा धर्मपुत्री अठार वर्ष भन्दा कम उमेरका रहेछन् भने समितिले निजहरू अठार वर्ष उमेर नपुगुन्जेलसम्म विधुर </div><div class="content-paragraph"> पति वा विधवा पत्नीले पाउने असाधारण पारिवारिक वृत्तिको दुई तिहाइमा नबढ्ने गरी मनासिब ठहराएका रकमको दरले मासिक असाधारण पारिवारिक वृत्ति दिइनेछ । </div><div class="content-paragraph"><span class="bold">(४)</span> मृतक कर्मचारीको विधवा पत्नी वा विधुर पति, सन्तति वा धर्मपुत्र वा धर्मपुत्री रहेनछन् र निज कर्मचारीमा आश्रित आमा बाबु दुबै वा तीमध्ये कुनै एक रहेछन् भने विधुर पति वा विधवा पत्नीले पाउने असाधारण पारिवारिक वृत्तिको दुई तिहाइ बराबरको आजीवन पारिवारिक वृत्ति प्रदान गरिनेछ । </div><div class="content-paragraph"><span class="bold">(५)</span> मृतक कर्मचारीको विधवा पत्नी, विधुर पति वा सन्ततिको सम्बन्धमा कुनै विवाद आएमा समितिले उचित र न्यायसँगत तरिकाबाट कारबाही गर्न सक्नेछ । </div><div class="content-paragraph"><span class="bold">(६)</span> मृतक कर्मचारीको विधवा पत्नी, सन्तति, धर्मपुत्र धर्मपुत्री, आमा वा बाबु कुनै रहेनछन् र त्यस्तो कर्मचारीमा आश्रित दाजु भाइ वा दिदी बहिनी वा तीमध्ये कुनै रहेछन् भने समितिले मनासिब देखेको अवधिसम्मको लागि विधवा स्त्रीले पाउने पारिवारिक वृत्तिको अङ्कको दुई तिहाइमा नबढ्ने गरी मनासिब ठहराएको दरले दामासाहीले पारिवारिक वृत्ति प्रदान गर्न सक्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि 'आमा बाबु भन्नाले विवाहित महिला कर्मचारीको हकमा निजको 'सासू ससुरा समेतलाई जनाउँछ । </div><div class="content-paragraph"><span class="bold">(७)</span> कुनै कर्मचारी संघीय संसदको वा सरकारी कामको सिलसिलामा अन्यत्र काज खटिई गएको अवस्थामा मृत्यु भएमा संघीय संसदको वा सरकारी कामको सिलसिलामा मृत्यु भएको मानिनेछ । </div><div class="content-paragraph"><span class="bold">९०. शैक्षिक तथा सन्तति वृत्तिः (१)</span> कुनै कर्मचारीको सेवामा बहाल छँदै मृत्यु भएमा वा काम गर्न नसक्ने भएमा त्यस्तो मृतक वा अशक्त कर्मचारीको वढीमा दुई सन्ततीलाई अठार वर्ष उमेर नपुगुन्जेल जनही मासिक एक हजार रूपैयाँको दरले शैक्षिक वृत्ति दिईनेछ । </div><div class="content-paragraph"><span class="bold">(२)</span> उपनियम (१) बमोजिम मृत्यु भएको कर्मचारीको बढीमा दुई सन्ततिलाई अठार वर्ष उमेर नपुगुन्जेल मृतक कर्मचारी बहाल रहेको पदको शुरु तलब स्केलको देहाय बमोजिमको प्रतिशतका दरले मासिक सन्तति वृत्ति दिइने छः- </div><table class="main-table"><thead><tr><th>कर्मचारीको पद</th><th class="text-center">शुरु तलबको प्रतिशत</th></tr></thead><tbody><tr><td><span class="bold">(क)</span> सचिव वा सो सरह</td><td class="text-right">६.५</td></tr><tr><td><span class="bold">(ख)</span> सहसचिव र सो सरह</td><td class="text-right">८</td></tr><tr><td><span class="bold">(ग)</span> उपसचिव र सो सरह</td><td class="text-right">१०</td></tr><tr><td><span class="bold">(घ)</span> शाखा अधिकृत र सो सरह</td><td class="text-right">१२</td></tr><tr><td><span class="bold">(ङ)</span> नायब सुब्बा र सो सरह</td><td class="text-right">१२</td></tr></tbody></table><div class="content-paragraph" style="margin-left: 20px;"><span class="bold">(च)</span> खरिदार र सो सरह १२ </div><div class="content-paragraph" style="margin-left: 20px;"><span class="bold">(छ)</span> मुखिया र सो सरह १३ </div><div class="content-paragraph" style="margin-left: 20px;"><span class="bold">(ज)</span> बहिदार र सो सरह १४ </div><div class="content-paragraph" style="margin-left: 20px;"><span class="bold">(झ)</span> श्रेणीविहीन/राजपत्र अनङ्कित पाँचौं श्रेणी १५ </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि “सन्तती” भन्नाले कर्मचारीको छोरा छोरी तथा धर्मपुत्र धर्मपुत्रीलाई सम्झनु पर्छ । </div><div class="content-paragraph"><span class="bold">९१. समितिको व्यवस्थाः (१)</span> संघीय संसदको वा सरकारी कामको सिलसिलामा दुर्घटनामा परी कुनै कर्मचारीको मृत्यु भएमा वा चोट पटक लागी उपचार गर्नु परेमा वा आजीवन अशक्त भएमा निजले वा निजको परिवार वा सन्ततिले पाउने वृत्ति वा उपदानको सम्बन्धमा सिफारिस गर्न देहायका सदस्यहरू भएको समिति रहनेछ </div><div class="content-paragraph" style="margin-left: 20px;"><span class="bold">(क)</span> महासचिव - अध्यक्ष </div><div class="content-paragraph" style="margin-left: 20px;"><span class="bold">(ख)</span> सचिव - सदस्य </div><div class="content-paragraph" style="margin-left: 20px;"><span class="bold">(ग)</span> सचिवालय सचिव सदस्य </div><div class="content-paragraph" style="margin-left: 20px;"><span class="bold">(घ)</span> स्वास्थ्य मन्त्रालयले तोकेको वरिष्ठ चिकित्सक - सदस्य </div><div class="content-paragraph" style="margin-left: 20px;"><span class="bold">(ङ)</span> प्रशासन महाशाखा हेर्ने सह सचिव -सदस्य- सचिव </div><div class="content-paragraph"><span class="bold">(२)</span> उपनियम (१) बमोजिमको समितिलाई संघीय संसदको वा सरकारी कामको सिलसिलामा चोटपटक लागेको हो वा होइन वा मृत्यु भएको हो वा होइन भन्ने सम्बन्धमा सिफारिस गर्ने अधिकार हुनेछ । </div><div class="content-paragraph"><span class="bold">(३)</span> उपनियम (१) बमोजिमको समितिले सिफारिस गर्दा देहायका कागजातहरूको आधारमा गर्नु पर्नेछः- </div><div class="content-paragraph" style="margin-left: 20px;"><span class="bold">(क)</span> संघीय संसदको वा सरकारी कामको लागि खटाएको प्रमाण वा भ्रमण आदेश, </div><div class="content-paragraph" style="margin-left: 20px;"><span class="bold">(ख)</span> सर्जमिन मुचुल्का वा प्रहरी प्रतिवेदन, </div><div class="content-paragraph" style="margin-left: 20px;"><span class="bold">(ग)</span> उपचार गराएको अस्पतालको कागजात वा विल, </div><div class="content-paragraph"><span class="bold">(४)</span> नियम ८८ को उपनियम (२) बमोजिम थप विरामी बिदा स्वीकृत गर्दा समेत उपनियम (१) बमोजिमको समितिको सिफारिसलाई आधार मानिनेछ । </div><div class="content-paragraph"><span class="bold">स्पष्टीकरणः</span> यस नियमावलीको प्रयोजनको लागि "संघीय संसदको वा सरकारी कामको सिलसिला" भन्नाले अन्यथा प्रमाणित भएमा बाहेक देहायको अवस्थालाई जनाउनेछः- </div><div class="content-paragraph" style="margin-left: 20px;"><span class="bold">(क)</span> कुनै पनि बेला कार्यालय जाँदा र कार्यालयबाट फर्किंदा वा कार्यालय समय भित्र वा बाहिर कुनै पनि स्थानमा कार्यालयको काम काजमा खटिएको अवस्था, </div><div class="content-paragraph" style="margin-left: 20px;"><span class="bold">(ख)</span> सरकारी काम काजको लागि अन्यत्र काज खटिई गएको अवस्थामा काज अवधिभर । </div><div class="content-paragraph"><span class="bold">९२. निवृत्तभरण सम्बन्धी कार्यविधिः (१)</span> उमेर वा सेवा अवधिको कारणबाट अनिवार्य अवकाश पाउने कर्मचारीले अवकाश हुने मितिभन्दा ६ महिना अगावै तोकिएको फाराम भरी सचिवालय मार्फत किताबखानामा पठाउनु पर्नेछ । </div><div class="content-paragraph"><span class="bold">(२)</span> उपनियम (१) बमोजिमको फाराम भर्न नपाउंदै कर्मचारीको मृत्यु भएमा त्यस्तो मृत कर्मचारीले इच्छाइएको व्यक्तिले र कसैलाई नइच्छाइएको भए निजको परिवारका सदस्यमध्ये देहायको क्रमानुसार जो जीवित छ, उसैले सम्बन्धित अधिकारी समक्ष छ महिनाभित्र फाराम भरी पठाउनु पर्नेछः- </div><div class="content-paragraph" style="margin-left: 20px;"><span class="bold">(क)</span> सगोलको पति वा पत्नी, </div><div class="content-paragraph" style="margin-left: 20px;"><span class="bold">(ख)</span> सगोलको छोरा, अविवाहित छोरी, धर्मपुत्र, अविवाहित धर्मपुत्री वा विधवा छोरा बुहारी, </div><div class="content-paragraph" style="margin-left: 20px;"><span class="bold">(ग)</span> सगोलको बाबु, आमा, </div><div class="content-paragraph" style="margin-left: 20px;"><span class="bold">(घ)</span> पुरुष कर्मचारी र अविवाहिता महिला कर्मचारीको हकमा आफैले पालन पोषण गर्नु पर्ने बाजे, बज्यै र विवाहित महिला कर्मचारीको हकमा आफैंले पालन पोषण गर्नु पर्ने सासु, ससुरा र छोरापट्टिको नाति, </div><div class="content-paragraph" style="margin-left: 20px;"><span class="bold">(ङ)</span> भिन्न बसेको पति वा पत्नी, </div><div class="content-paragraph" style="margin-left: 20px;"><span class="bold">(च)</span> भिन्न बसेको छोरा, अविवाहित छोरी, धर्मपुत्र, अविवाहित धर्मपुत्री वा विधवा छोरा बुहारी, </div><div class="content-paragraph" style="margin-left: 20px;"><span class="bold">(छ)</span> भिन्न बसेको बाबु र आमा, </div><div class="content-paragraph" style="margin-left: 20px;"><span class="bold">(ज)</span> सगोलको दाजु, भाइ र छोरापट्टिको अविवाहिता नातिनी, </div><div class="content-paragraph" style="margin-left: 20px;"><span class="bold">(झ)</span> सगोलको अविवाहिता दिदी, बहिनी र विवाहिता छोरी, </div><div class="content-paragraph" style="margin-left: 20px;"><span class="bold">(ञ)</span> सगोलको भतिजा, भतिजी, सौतेनी आमा, भिन्न बसेका छोरापट्टिको नाति, अविवाहिता नातिनी, </div><div class="content-paragraph" style="margin-left: 20px;"><span class="bold">(ट)</span> सगोलको काका, विधवा काकी, भाउज्यू, भाइ बुहारी, नातिनी बुहारी, </div><div class="content-paragraph" style="margin-left: 20px;"><span class="bold">(ठ)</span> भिन्न बसेको दाजु, भाइ, </div><div class="content-paragraph" style="margin-left: 20px;"><span class="bold">(ड)</span> विवाहिता दिदी, बहिनी, भिन्न बसेका बाजे, बज्यै, नातिनी बुहारी, भतिजा । </div><div class="content-paragraph"><span class="bold">स्पष्टीकरणः</span> एकै क्रममा एकभन्दा बढी नातेदारहरू तोकिएको भए सो क्रममा तोकिएको सबै नातेदारहरूले दामासाहीमा मृत कर्मचारीको निवृत्तभरण लिन पाउने छन् । </div><div class="content-paragraph"><span class="bold">(३)</span> उपनियम (१) वा (२) बमोजिम फाराम प्राप्त भएपछि निजामती किताबखानाले आवश्यक जाँचबुझ गरी अवकाश प्राप्त गर्ने कर्मचारी वा मृतक कर्मचारीको निवृत्तभरण पाउने नातेदारलाई निवृत्तभरणको अधिकारपत्र दिनु पर्नेछ । </div><div class="content-paragraph"> निवृत्तभरणको लागि फाराम भरी पठाउने व्यक्तिले कुन ठेगानामा निवृत्तभरणको लागि अधिकारपत्र पठाइदिनुपर्ने हो सो कुरा खोली निजामती किताबखानामा लेखी पठाउनु पर्नेछ र सबै रीत पुगेकोमा सम्बन्धित व्यक्तिले पाउने गरी पैंतीस दिनभित्र निवृत्तभरणको अधिकारपत्र सम्बन्धित व्यक्तिलाई पठाइदिनु पर्नेछ । </div><div class="content-paragraph"><span class="text-left"><span style="font-size: 10px;"><span class="bold">∎</span></span></span><span class="bold">९३. पारिवारिक निवत्तभरण सम्बन्धी विशेष व्यवस्थाः (१)</span> ऐनको दफा ५३ को उपदफा <span class="bold">(४)</span> बमोजिम मृतक कर्मचारीको नाबालक सन्ततीलाई पारिवारिक निवृत्तिभरण प्रदान गर्दा सोही दफाको उपदफा (३) बमोजिम मृतक कर्मचारीको पति वा पत्नीले पाए सरहको रकम त्यस्तो नाबालिग सन्तति अठार वर्ष नपुगेसम्म प्रदान गरिनेछ । </div><div class="content-paragraph"><span class="bold">(२)</span> ऐनको दफा ५५ को उपदफा (५) बमोजिम मृतक कर्मचारीको नाबालिग सन्ततिलाई पारिवारिक निवृत्तिभरण प्रदान गर्दा सोही दफाको उपदफा (१) बमोजिम मृतक कर्मचारीको पति वा पत्नीले पाए सरहको रकम अठार वर्ष नपुगेसम्म प्रदान गरिनेछ । </div><div class="content-paragraph"><span class="bold">(३)</span> यस नियमावली बमोजिम पारिवारिक निवृत्तिभरण पाउने सन्तति एकभन्दा बढी भएमा यस नियम बमोजिम पाउने रकमबाट त्यस्ता प्रत्येक सन्ततिलाई समान हिस्सामा उपलब्ध गराइनेछ । </div><div class="content-paragraph"><span class="bold">(४)</span> उपनियम (३) बमोजिम पारिवारिक निवृत्तिभरण उपलब्ध गराउँदा कुनै सन्ततिको उमेर अठार वर्ष पुगेको र कुनैको नपुगेको भए अठार वर्ष उमेर नपुगेका सन्ततिबीच हिसाब गरी पारिवारिक निवृत्तिभरणको हिस्सा कायम गरिनेछ । </div><div class="content-paragraph"><span class="bold">९४. अनिवार्य अवकाशको लागि उमेर गणना सम्बन्धी व्यवस्थाः (१)</span> ऐनको दफा ४५ को प्रयोजनको लागि कर्मचारीको उमेर गणना गर्दा ऐनको व्यवस्था अन्तर्गत वैयक्तिक </div><div class="content-paragraph"><span class="text-left"><span style="font-size: 10px;"><span class="bold">∎</span> पहिलो संशोधनद्वारा संशोधित । </span></span></div><div class="content-paragraph"> विवरण, नागरिकताको प्रमाणपत्र र शैक्षिक योग्यताको प्रमाणपत्रमा जन्ममिति वर्ष, महिना र गते समेत खुलेको र सबैमा एउटै मिति नरहेको भएमा जुनमितिबाट पहिले अवकाश हुन्छ सोही मितिबाट अवकाश दिइनेछ । </div><div class="content-paragraph"><span class="bold">(२)</span> वर्ष वा संवत्मात्र उल्लेख भएको प्रमाणपत्रका आधारमा जन्ममिति कायम गर्दा देहाय बमोजिम कायम गरिनेछः- </div><div class="content-paragraph" style="margin-left: 20px;"><span class="bold">(क)</span> नागरिकताको प्रमाणपत्रको हकमा प्रमाणपत्र प्राप्त गरेको मितिको आधारमा, </div><div class="content-paragraph" style="margin-left: 20px;"><span class="bold">(ख)</span> शैक्षिक योग्यताको प्रमाणपत्रको हकमा प्रमाणपत्र जारी भएको मितिको आधारमा, </div><div class="content-paragraph" style="margin-left: 20px;"><span class="bold">(ग)</span> सिटरोलको हकमा शुरु भर्ना भएको मितिको आधारमा । </div><div class="content-paragraph"><span class="bold">(३)</span> कुनै प्रमाणपत्रमा वर्ष मात्र उल्लेख भएको र अर्को प्रमाणपत्रमा पूरा जन्म मिति खुलेको रहेछ तथा त्यस्तो प्रमाणपत्रमा उल्लिखित जन्म मितिहरूको बीचमा एक वर्ष सम्मको अन्तर देखिएमा पूरा खुलेको जन्ममितिलाई आधार मान्नु पर्नेछ । </div><div class="content-paragraph"> तर यसरी छुट्टा छुट्टै प्रमाणपत्रमा उल्लेख भएको जन्म मितिको अन्तर एक वर्ष भन्दा बढी भएमा वर्ष मात्र उल्लेख भएको प्रमाणपत्रको आधारमा उपनियम (२) बमोजिम जन्म मिति कायम गरिनेछ । </div><div class="content-paragraph"><span class="bold">९५. बरबुझारथ नगरेमा उपदान वा निवृत्तभरण रोक्का गर्न सकिनेः</span> सेवा निवृत्त कर्मचारीले बुझाउनु पर्ने संघीय संसदको वा सरकारी नगदी, जिन्सी र कागजात नियमानुसार नबुझाएमा त्यसरी नबझाएको अवधिसम्मको लागि निजले पाउने उपदान वा निवृत्तभरण रोक्का गर्न सकिनेछ । त्यस्तो सरकारी नगदी, जिन्सी र कागजात बुझ्नु पर्ने कर्मचारीले पनि समयमै बुझि लिनु पर्नेछ । </div><div class="document-subtitle"> परिच्छेद - १३<br> सजाय र पुनरावेदन </div><div class="content-paragraph"><span class="bold">९६. सामान्य सजाय दिने अधिकारीः</span> देहायका पदमा वहाल रहेका कर्मचारीहरूलाई ऐनको दफा ८१ को खण्ड (क) बमोजिमको सजायको आदेश दिन पाउने अधिकारी देहाय बमोजिम हुनेछन्ः- </div><table class="main-table"><thead><tr><th rowspan="2">&nbsp;</th><th colspan="2" class="text-center">सजायको आदेश दिन पाउने अधिकारी</th></tr><tr><th>नसिहत दिन पाउने अधिकारी</th><th>बढीमा दुई तलब वृद्धि रोक्का गर्ने वा दुई वर्षदेखि पाँच वर्षसम्म बढुवा रोक्का गर्ने सजाय गर्न पाउने अधिकारी</th></tr></thead><tbody><tr><td><span class="bold">(१)</span> राजपत्र अनङ्कित<br>श्रेणीविहिन कर्मचारी</td><td>शाखा प्रमुख</td><td>सम्बन्धित सहसचिव</td></tr><tr><td><span class="bold">(२)</span> राजपत्राङ्कित तृतीय र<br>द्वितीय श्रेणीका<br>कर्मचारी</td><td>सम्बन्धित<br>सहसचिव</td><td>सचिवालय सचिव</td></tr><tr><td><span class="bold">(३)</span> समितिको सचिवको<br>रूपमा कार्यरत<br>राजपत्राङ्कित प्रथम<br>श्रेणीका कर्मचारी</td><td>सचिव</td><td>महासचिव</td></tr><tr><td><span class="bold">(४)</span> अन्य राजपत्राङ्कित<br>प्रथम श्रेणीका<br>कर्मचारी</td><td>सचिवालय सचिव</td><td>महासचिव</td></tr></tbody></table><div class="content-paragraph"><span class="bold">९७. निलम्बन र सफाइको मौकाः (१)</span> कुनै कर्मचारीलाई निलम्बन गर्नु परेमा सजायको आदेश दिन पाउने अधिकारीले निलम्वन पत्र र ऐनको दफा ८८ को उपदफा (१) बमोजिम सफाइ पेश गर्न लेखिएको पत्र सम्बन्धित कर्मचारीलाई दिनु पर्नेछ । </div><div class="content-paragraph"><span class="bold">(२)</span> सजायको आदेश दिन पाउने अधिकारीले कुनै कर्मचारीसँग सफाइ माग गर्नु भन्दा अगावै स्वयं वा अन्य अधिकृतद्वारा नियम ९८ बमोजिम विभागीय जाँचवुझ गराइ निजको ठहर सहितको प्रतिवेदन लिन सक्नेछ । </div><div class="content-paragraph"><span class="bold">९८. जाँचबुझ गर्ने अधिकृतले अपनाउने कार्यविधिः (१)</span> ऐनको दफा ८८ को उपदफा (२) बमोजिमको जाँचबुझ गर्ने अधिकृतलाई देहायको कार्यविधि अपनाई विभागीय जाँचबुझको कारबाही चलाउने अधिकार हुनेछः- </div><div class="content-paragraph" style="margin-left: 20px;"><span class="bold">(क)</span> बयान गराउने, लिखित प्रमाणहरू दाखिल गराउने र साक्षीको नाममा समाव्हान जारी गर्ने आदि विषयमा अदालतलाई भए सरहको अधिकार प्रयोग गर्न सक्ने । </div><div class="content-paragraph"><span class="text-left"><span style="font-size: 10px;"><span class="bold">∎</span> पहिलो संशोधनद्वारा थप । </span></span></div><div class="content-paragraph" style="margin-left: 20px;"><span class="bold">(ख)</span> अभियोग लागेको कर्मचारीको रोहवरमा सबुद प्रमाण बुझ्ने । </div><div class="content-paragraph" style="margin-left: 20px;"><span class="bold">(ग)</span> अभियोग लागेको कर्मचारीलाई साक्षीसँग जिरह गर्न र अभियोग विरुद्ध सबुद प्रमाण दाखिल गर्ने मौका दिने । </div><div class="content-paragraph"><span class="bold">(२)</span> उपनियम (१) बमोजिमको जाँचबुझको काम सकिएपछि विभागीय सजायको आदेश दिन पाउने अधिकारी समक्ष जाँचबुझ गर्ने अधिकृतले प्रतिवेदन पेश गर्नु पर्नेछ । निजले त्यस्तो प्रतिवेदनमा सजाय सम्बन्धी कारण सहितको आफ्नो ठहरको साथै जो भएको सबुद प्रमाण पनि दाखिल गर्नु पर्नेछ । </div><div class="content-paragraph"><span class="bold">९९. विभागीय जाँचबुझ गराउनु नपर्नेः</span> देहायको अवस्थामा विभागीय सजाय गर्न जाँचबुझ गराइ रहनु पर्ने छैनः- </div><div class="content-paragraph" style="margin-left: 20px;"><span class="bold">(क)</span> ऐनको दफा ८१ को खण्ड (क) बमोजिमको सामान्य सजाय गर्नु परेमा । </div><div class="content-paragraph" style="margin-left: 20px;"><span class="bold">(ख)</span> भागी पत्ता नलागेको वा अरू कुनै कारणले सम्पर्क स्थापित गर्न असम्भव भएको कर्मचारीलाई विभागीय सजाय गर्नु परेमा । </div><div class="content-paragraph" style="margin-left: 20px;"><span class="bold">(ग)</span> नैतिक पतन देखिने फौज्दारी अभियोगमा अदालतबाट अपराधी प्रमाणित भएको आधारमा कर्मचारीलाई विभागीय सजाय दिनु परेमा । </div><div class="content-paragraph" style="margin-left: 20px;"><span class="bold">(घ)</span> भ्रष्टाचारको आरोपमा अदालतबाट कसुरदार ठहरिएको कर्मचारीलाई विभागीय सजाय गर्नु परेमा । </div><div class="content-paragraph"><span class="bold">१००. सफाइ सन्तोषजनक नहुनाको कारण खुलाउनु पर्नेः</span> विभागीय सजायको आदेश दिन पाउने अधिकारीले कर्मचारीसँग ऐनको दफा ८९ बमोजिम स्पष्टीकरण माग गर्दा त्यस अघि ऐनको दफा ८८ बमोजिम पेश हुन आएको सफाइ सन्तोषजनक नभएमा वा प्रस्तावित सजाय भन्दा बढी सजाय गर्नु पर्ने देखिएमा त्यस्को कारण खुलाउनु पर्नेछ । त्यस्तो कर्मचारीको सम्बन्धमा ऐनको दफा ८८ को उपदफा (२) बमोजिम विभागीय जाँचबुझ गराइएको भए सोको नतिजा समेत उल्लेख गरी प्रस्तावित सजायको औचित्य पनि उक्त स्पष्टीकरणमा खुलाउनु पर्नेछ । </div><div class="content-paragraph"><span class="bold">१०१. लोक सेवा आयोगको परामर्श लिने कार्यविधिः</span> कर्मचारीलाई विभागीय सजायको आदेश दिनुभन्दा पहिले सजाय दिने अधिकारीले ऐनको दफा ९० बमोजिम लोक सेवा आयोगको परामर्शको निमित्त लेखी पठाउँ ंदा तत्सम्बन्धमा प्रस्तुत भएका सफाई, स्पष्टीकरण तथा सबुद प्रमाण समेतको मूल्याङ्कन गरी सो आधारमा गर्न खोजिएको विभागीय सजाय समेत </div><div class="content-paragraph"> उल्लेख गरी सम्बन्धित सबै सक्कल कागजात सहितको फायल संलग्न राखी पठाउनु पर्नेछ । </div><div class="content-paragraph"><span class="bold">१०२. सजायको आदेश र नक्कल सम्बन्धी कार्यविधिः (१)</span> सजायको आदेश दिन पाउने अधिकारीले कर्मचारीलाई सफाइ वा स्पष्टीकरण पेश गर्न पर्याप्त मौका प्रदान भए नभएको समेत विचार गरी निज कर्मचारीबाट पेश भएको स्पष्टीकरण तथा उपलब्ध सम्पूर्ण सबुद प्रमाणको मूल्याङ्कन गरी कारण स्पष्ट खुलाइ निर्णय गर्नु पर्नेछ । यसरी सजायको आदेश दिन पाउने अधिकारीले सजायको आदेशको सम्बन्धमा अनुसूची-१३ बमोजिम निर्णय गर्नु पर्नेछ । </div><div class="content-paragraph"><span class="bold">(२)</span> यस परिच्छेदमा अन्यत्र जुनसुकै कुरा लेखिएको भए तापनि कर्मचारीलाई एउटा सजाय प्रस्तावित गरी सफाइ, स्पष्टीकरण माग गरेपछि सो भन्दा बढी हुने गरी सजाय दिने निर्णय गर्नु हुंदैन । तर कुनै कारण परी बढी सजाय गर्नु पर्ने अवस्था परेमा नियम १०० र १०१ को कार्यविधि पुनः पूरा गरी निर्णय गर्नु पर्नेछ । </div><div class="content-paragraph"><span class="bold">(३)</span> उपनियम (१) बमोजिम कुनै पनि कर्मचारीलाई ऐनको दफा ८१ को खण्ड (ख) बाहेक अन्य विभागीय सजाय दिने निर्णय गर्दा निर्णय मितिभन्दा पहिलेदेखि नै लागू हुने गरी निर्णय गर्नु हुँदैन । </div><div class="content-paragraph"> तर ऐनको दफा ८४ को उपदफा (१) को खण्ड (छ) बमोजिमको कसुरमा सजाय गर्दा साठी दिन पूरा भएको भोलीपल्ट देखि र सोही दफाको उपदफा (२) को खण्ड (क) र (ख) बमोजिमको कसूरमा सजाय गर्दा अदालतबाट कसूर ठहर भएको मितिदेखि लागू हुने गरी निर्णय गर्न सकिनेछ । </div><div class="content-paragraph"><span class="bold">(४)</span> कुनै पनि कर्मचारीको सम्बन्धमा उपनियम (१) बमोजिम भएको विभागीय सजायको आदेशको छायाँप्रति सजायको आदेश दिन पाउने अधिकारीले सम्बन्धित कर्मचारीलाई बिना दस्तूर दिनु पर्नेछ । </div><div class="content-paragraph"><span class="bold">१०३. पुनरावेदनको कार्यविधिः</span> कर्मचारीले ऐनको दफा ८१ को खण्ड (क) बमोजिम आफूलाई दिएको विभागीय सजाय विरुद्ध पुनरावेदन दिनु परेमा देहाय बमोजिमको कार्यविधि अपनाउनु पर्नेछः- </div><div class="content-paragraph" style="margin-left: 20px;"><span class="bold">(क)</span> पुनरावेदन गर्ने कर्मचारीले आफ्नै नामबाट पुनरावेदन दिनु पर्नेछ र त्यस्तो पुनरावेदन उचित र आदरसूचक भाषामा लेखिएको हुनु पर्नेछ । </div><div class="content-paragraph" style="margin-left: 20px;"><span class="bold">(ख)</span> पुनरावेदन गर्ने कर्मचारीले पुनरावेदनको साथमा आफ्नो सफाईको निमित्त जो भएको सबुद प्रमाण संलग्न राख्नुका साथै जुन </div><div class="content-paragraph" style="margin-left: 20px;"> आदेशको विरुद्ध पुनरावेदन गरिएको हो सो आदेशको नक्कल समेत संलग्न गर्नु पर्नेछ । </div><div class="content-paragraph" style="margin-left: 20px;"><span class="bold">(ग)</span> पुनरावेदन दिंदा पुनरावेदन सुन्ने अधिकारीलाई सम्बोधन गरी प्रशासकीय अदालतमा पुनरावेदन दर्ता गराउनु पर्नेछ । </div><div class="content-paragraph" style="margin-left: 20px;"><span class="bold">(घ)</span> सजायको आदेश पाएको मितिले पैंतीस दिनभित्र पुनरावेदन दिनु पर्नेछ । </div><div class="content-paragraph"> तर पुनरावेदनको म्याद नघाई पुनरावेदन गर्ने व्यक्तिले पर्याप्त कारण देखाइ निवेदन दिएमा पुनरावेदन सुन्ने अधिकारीले मुनासिब ठहराएमा दुई महिनासम्ममा परेको पुनरावेदनलाई दर्ता गर्न सक्नेछ । </div><div class="document-subtitle"> परिच्छेद - १४<br> मर्यादापालक सम्बन्धी व्यवस्था </div><div class="content-paragraph"><span class="bold">१०४. मर्यादापालन समूह रहनेः (१)</span> ऐनको दफा ९३ को उपदफा (१) को प्रयोजनको लागि अनुसूची -१ मा उल्लेख भए वमोजिमको संघीय संसद सेवाको छुट्टै मर्यादापालन समूह रहने छ । </div><div class="content-paragraph"><span class="bold">(२)</span> उपनियम (१) बमोजिमको मर्यादापालन समूहमा रहने मर्यादापालकहरूको पद, तह वा श्रेणी अनुसूची-२ मा तोकिए बमोजिम हुनेछ । </div><div class="content-paragraph"><span class="bold">(३)</span> उपनियम (१) बमोजिमको मर्यादापालन समूहमा रहने मर्यादापालकहरूको पदमा नियुक्तिको लागि आवश्यक न्यूनतम शैक्षिक योग्यता अनुसूची-४ मा तोकिए बमोजिम हुनेछ । </div><div class="content-paragraph"><span class="bold">(४)</span> उपनियम (१) बमोजिमको मर्यादापालन समूहमा रहने स्थायी पद हेरफेर थप वा खारेज गर्नु परेमा महासचिवले सचिव र सचिवालय सचिवसँग परामर्श गरी त्यसको स्पष्ट कारण तथा औचित्य समेत उल्लेख भएको विवरण तयार गरी अर्थ मन्त्रालयसँग सहमति लिई आवश्यक निर्णयका लागि समिति समक्ष पेश गर्नु पर्नेछ । </div><div class="content-paragraph"> तर त्यसरी सङ्गठनात्मक संरचनामा हेरफेर गर्दा थप आर्थिक दायित्व नपर्ने भएमा अर्थ मन्त्रालयलाई जानकारी दिनु पर्याप्त हुनेछ । </div><div class="content-paragraph"><span class="bold">१०५. मर्यादापालकको नियुक्तिः (१)</span> मर्यादापालन समूहको पदपूर्तिको निमित्त समिति समक्ष आवश्यक सिफारिस गर्न देहाय बमोजिमको एउटा सिफारिस समिति रहनेछ । </div><div class="content-paragraph" style="margin-left: 20px;"><span class="bold">(क)</span> महासचिव - अध्यक्ष </div></body></html>