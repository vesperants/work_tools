<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>2.संघीय संसद सचिवालय कर्मचारी प्रशासन नियमावली, २०६५_wuhf1vl_pages_52-76.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item-aligned { display: flex; justify-content: space-between; margin-bottom: 5px; line-height: 1.5; } .list-item-aligned .left { flex-shrink: 0; margin-right: 10px; } .list-item-aligned .right { text-align: right; flex-grow: 1; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"><div class="list-item-aligned"><span class="left">(ख) सचिव</span><span class="right">-सदस्य</span></div><div class="list-item-aligned"><span class="left">(ग) सचिवालय सचिव</span><span class="right">- सदस्य</span></div><div class="list-item-aligned"><span class="left">(घ) प्रधानसेनापतिले तोकेको नेपाली सेनाको कम्तीमा<br>राजपत्राङ्कित प्रथम श्रेणी वा सो सरहको अधिकृत</span><span class="right">- सदस्य</span></div><div class="list-item-aligned"><span class="left">(ङ) प्रहरी महानिरीक्षकले तोकेको नेपाल प्रहरीको कम्तीमा<br>राजपत्राङ्कित प्रथम श्रेणी वा सो सरहको अधिकृत</span><span class="right">- सदस्य</span></div><div class="list-item-aligned"><span class="left">(च) सचिवालयको कानून महाशाखा प्रमुख</span><span class="right">- सदस्य</span></div><div class="list-item-aligned"><span class="left">(छ) सचिवालयको प्रशासन महाशाखा प्रमुख</span><span class="right">- सदस्य-सचिव</span></div></div><div class="content-paragraph"> (२) मर्यादापालन समूहको कुनै पद रिक्त भै पदपूर्ति गर्नु परेमा उपनियम (१) बमोजिमको सिफारिस समितिले पदपूर्तिका लागि आवश्यक विवरण सहित दरखास्त आह्वान गरी सम्बन्धित सबैको जानकारीको लागि सार्वजनिक रूपमा सूचना प्रकाशन गर्नेछ । </div><div class="content-paragraph"> (३) उपनियम (१) बमोजिमको सिफारिस समितिले दरखास्त दिने उम्मेदवारहरूको शारिरीक परीक्षण, लिखित परीक्षा र अन्तरवार्तामध्ये कुनै वा सबै विधि अपनाई उपयुक्तताको छनौट गरी सम्बन्धित पदमा नियुक्तिका लागि समिति समक्ष सिफारिस गर्न सक्नेछ । </div><div class="content-paragraph"> (४) उपनियम (१) बमोजिमको सिफारिस समितिले उम्मेदवारको उपयुक्तताको छनौट गर्ने सम्बन्धमा सहयोग लिनका लागि आवश्यकता अनुसार विशेषज्ञहरू समेत रहेको उपसमिति गठन गर्न सक्नेछ । </div><div class="content-paragraph"> (५) उपनियम (३) बमोजिम सिफारिस गरिएको उम्मेदवारलाई समितिको निर्णयानुसार महासचिवले नियुक्ति पत्र दिनु पर्नेछ । </div><div class="content-paragraph"> (६) मर्यादापालक पदमा नियुक्त व्यक्तिले पद बहालि गर्नु भन्दा अगाडि महासचिव समक्ष अनुसूची- ५ बमोजिमको ढाँचामा शपथ ग्रहण गर्नु पर्नेछ । </div><div class="content-paragraph"> (७) यस नियममा अन्यत्र जुनसुकै कुरा लेखिएको भए तापनि मर्यादापालकको कुनै दरबन्दी रिक्त रही तत्काल पदपूर्ति हुन नसकेको अवस्थामा वा संघीय संसदको अधिवेशन वा यसका समितिहरूको बैठक सञ्चालन भएको अवस्थामा संघीय संसद परिसरको सुरक्षा गर्न तथा संघीय संसद र संघीय संसदको समितिको बैठक सुचारु रूपले सञ्चालनको लागि मर्यादापालन सम्बन्धी कार्यमा सघाउ पुऱ्याउन कार्यरत मर्यादापालकको सङ्ख्या अपुग हुने अवस्था आइपरेमा नेपाली सेना, नेपाल प्रहरी वा शसस्त्र प्रहरी सेवामा कार्यरत सुरक्षाकर्मीहरूलाई सम्बन्धित निकायसँग समन्वय गरी काजमा झिकाई काममा लगाउन सकिनेछ । </div><div class="content-paragraph"> (८) मर्यादापालन समूहको पदपूर्ति सम्बन्धी अन्य कार्यविधि उप नियम (१) बमोजिमको सिफारिस समिति आफैंले निर्धारण गरे बमोजिम हुनेछ । </div><div class="content-paragraph"><span class="bold">१०६. मर्यादापालकको पदमा उम्मेदवार हुनको लागि योग्यताः</span> मर्यादापालक पदमा नियुक्तिका लागि देहायको योग्यता पुगेका व्यक्ति मात्र उम्मेदवार हुन सक्नेछन् । </div><div class="content-paragraph" style="margin-left: 20px;"> (क) नेपाली नागरिक, </div><div class="content-paragraph" style="margin-left: 20px;"> (ख) नेपाली सेना, नेपाल प्रहरी वा सशस्त्र प्रहरी सेवाको सम्बन्धित तहको पदमा कम्तीमा १० वर्षको अनुभव हासिल गरेको सेवारत वा सेवा निवृत्त व्यक्ति, </div><div class="content-paragraph" style="margin-left: 20px;"> (ग) दरखास्त दिने अन्तिम मितिसम्ममा पचपन्न वर्ष ननाघेको, </div><div class="content-paragraph" style="margin-left: 20px;"> (घ) स्वीकृत चिकित्सकबाट शारिरीक र मानसिक रूपमा तन्दुरुस्त रहेको भनी प्रमाणित गरिएको, </div><div class="content-paragraph" style="margin-left: 20px;"> (ङ) कुनै पनि राजनैतिक दलको सदस्य नरहेको, </div><div class="content-paragraph" style="margin-left: 20px;"> (च) भविष्यमा सरकारी सेवाको निमित्त अयोग्य ठहरिने गरी सेवाबाट बरखास्त नभएको, </div><div class="content-paragraph" style="margin-left: 20px;"> (छ) भ्रष्टाचार वा अन्य कुनै नैतिक पतन देखिने फौजदारी अभियोगमा कसूरदार नठहरिएको । </div><div class="content-paragraph"><span class="bold">१०७. मर्यादापालकको सेवाका शर्तः</span> (१) मर्यादापालकको पदमा पहिलो पटक नियुक्ति गर्दा समितिले पाँच वर्षको अवधिको लागि नियुक्ति गर्नु पर्नेछ । </div><div class="content-paragraph"> (२) मर्यादापालक पदमा नियुक्त व्यक्ति ६० वर्ष पूरा भएमा वा निजको सेवा अवधि पूरा भएमा स्वतः पदमुक्त हुनेछ । </div><div class="content-paragraph"> (३) उपनियम (१) बमोजिम नियुक्त मर्यादापालकलाई निजको उमेर ६० वर्ष नपुगुन्जेलसम्म निजको कार्यकुशलता, शारिरीक अवस्था एवं कार्य दक्षतालाई समेत विचार गरी महासचिवको सिफारिसमा समितिले बढीमा दुई पटक सम्म पाँच। पाँच वर्षको म्याद थप गर्न सक्नेछ । </div><div class="content-paragraph"> (४) मर्यादापालक पदमा कार्यरत कुनै व्यक्तिले आफ्नो पदावधि बाँकी छदै सेवाबाट अवकाश लिन चाहेमा निजले महासचिव समक्ष लिखित राजीनामा दिन सक्नेछ । </div><div class="content-paragraph"> (५) मर्यादापालक पदमा कार्यरत कुनै व्यक्तिले नियम १०९ मा उल्लिखित आचरण बराबर उल्लंघन गरेको कारण निजलाई अवकाश दिनु पर्ने भनी महासचिवले सिफारिस गरेमा वा नियम ११० बमोजिमको सजाय भएको अवस्थामा समितिले अवकाश दिन सक्नेछ । </div><div class="content-paragraph"> (६) मर्यादापालकहरूको सबै समय सचिवालयको अधीनमा हुनेछ र निजहरूलाई जुनसुकै समयमा पनि काममा लगाउन सकिनेछ । </div><div class="content-paragraph"><span class="bold">१०८. मर्यादापालकले पाउने भत्ता, बिदा तथा सुविधाः</span> (१) सचिवालयको दरबन्दीमा कार्यरत मर्यादापालकले पाउने आवास भत्ता, शैक्षिक भत्ता र सुरक्षा भत्ता अनुसूची-१२ मा उल्लेख भए बमोजिम हुनेछ । </div><div class="content-paragraph"> (२) सचिवालयको दरबन्दीमा कार्यरत मर्यादापालकले अध्ययन बिदा, असाधारण बिदा र बेतलबी बिदा बाहेक सचिवालयमा कार्यरत अन्य कर्मचारीको लागि परिच्छेद-८ मा तोकिए बमोजिमका सबै बिदा र सुविधा पाउने छन् । </div><div class="content-paragraph"> (३) सचिवालयको दरबन्दीमा कार्यरत मर्यादापालकको प्रत्येक महिनाको तलबबाट दश प्रतिशतका दरले संचयकोष कट्टी गरिएको रकममा शतप्रतिशत थप गरी संचयकोषमा जम्मा गरिनेछ । </div><div class="content-paragraph"> (४) मर्यादापालकले संघीय संसदको मर्यादापालन समूह अन्तर्गत नियुक्ति हुनु पूर्व सरकारी सेवाको कुनै पदमा गरेको स्थायी सेवा अवधिलाई बीचमा टुटेको भए सो अवधि कटाई हालको मर्यादापालकको सेवा अवधिमा जोडाई नोकरीवर्ष कायम गर्न सक्नेछ । </div><div class="content-paragraph"> (५) सचिवालयको दरबन्दीमा कार्यरत मर्यादापालकले पाँचवर्ष वा सो भन्दा बढी अवधि सेवारत रही अवकाश भएकोमा सचिवालयका अन्य कर्मचारीहरूले परिच्छेद' ११ र १२ बमोजिम पाउने उपचार खर्च र उपदान वापतको रकम सेवा अवधिको आधारमा दामासाहीले पाउनेछ । </div><div class="content-paragraph"> (६) सचिवालयको दरबन्दीमा कार्यरत मर्यादापालकलाई वार्षिक दुईजोर पोशाक उपलव्ध गराइनेछ । </div><div class="content-paragraph" style="margin-top: 5px;"> तर काजमा आइ कार्यरत रहने मर्यादापालकहरूलाई वार्षिक एकजोर पोशाक उपलव्ध गराइनेछ । </div><div class="content-paragraph"> (७) सचिवालयको दरबन्दीमा कार्यरत मर्यादापालकलाई समेत नियम ११३ बमोजिमको पुरस्कारमा समावेश गर्न सकिनेछ । </div><div class="content-paragraph"> (८) सचिवालयको दरबन्दीमा कार्यरत मर्यादापालकले तत्काल आफ्नो कर्तव्य पालनको सिलसिलामा गरेको कुनै उत्कृष्ट कार्यको कदर गर्न आवश्यक देखिएमा महासचिवले पुरस्कृत गर्नु पर्ने आधार र कारण खुलाइ बढीमा दश हजारसम्मको रकम र प्रशंसापत्रद्वारा पुरस्कृत गर्न सक्नेछ । </div><div class="content-paragraph"><span class="bold">१०९. मर्यादापालकले पालन गर्नु पर्ने आचरणः</span> मर्यादापालकले देहाय बमोजिमको आचरणको पालना गर्नु पर्नेछः </div><div class="content-paragraph" style="margin-left: 20px;"> (क) आफ्नो सेवा वा पद अनुकूलको आचरण पालन गर्नु पर्दछ। </div><div class="content-paragraph" style="margin-left: 20px;"> (ख) सचिवालयबाट निर्धारित समयमा नियमितरूपले कार्यालयमा हाजिर हुनु पर्नेछ र बिदाको स्वीकृति नलिई कार्यालयमा अनुपस्थित हुनु हुँदैन । </div><div class="content-paragraph" style="margin-left: 20px;"> (ग) अनुशासनमा रही आफ्नो कर्तव्य इमान्दारी र तत्परताको साथ पालन गर्नु पर्नेछ । </div><div class="content-paragraph" style="margin-left: 20px;"> (घ) राजनीतिमा भाग लिनु हुँदैन । </div><div class="content-paragraph" style="margin-left: 20px;"> (ङ) संघीय संसद र नेपाल सरकारका नीतिको विपरीत हुने गरी आफ्नो वास्तविक वा काल्पनिक नामबाट सार्वजनिक भाषण दिन वा वक्तव्य प्रकाशन गर्न हुँदैन । </div><div class="content-paragraph" style="margin-left: 40px; margin-top: -5px;"> तर प्रचलित कानून एवं संघीय संसद र नेपाल सरकारको नीतिको विपरीत नहुने गरी लेख प्रकाशन वा प्रसारण गर्न बाधा पर्ने छैन । </div><div class="content-paragraph" style="margin-left: 20px;"> (च) कर्तव्य पालन गर्दा जानकारीमा आएको कुनै गोप्य वा कानूनद्वारा निषेधित सूचना अनधिकृत व्यक्ति वा प्रेस वा अन्य निकायलाई दिनु वा बताउनु हँदैन । </div><div class="content-paragraph" style="margin-left: 20px;"> (छ) कुनै कम्पनीको स्थापना र सञ्चालन तथा व्यापार व्यवसाय गर्न हुँदैन । </div><div class="content-paragraph" style="margin-left: 20px;"> (ज) कुनै पनि राजनीतिक पदको लागि हुने निर्वाचनमा भाग लिन वा कसैको निमित्त मत माग्न वा कुनै प्रकारको प्रभाव पार्न हँदैन । </div><div class="content-paragraph" style="margin-left: 20px;"> (झ) कुनै पनि किसिमको प्रदर्शन, हडताल, थुनछेक तथा घेराउ जस्ता कार्यमा सरिक हुनु हुँदैन । </div><div class="content-paragraph" style="margin-left: 20px;"> (ञ) आफू वा आफ्नो परिवारलाई मर्का परेको विषयमा आफैले वा वारेसद्वारा सम्बन्धित निकाय वा अधिकारी समक्ष निवेदन दिन बाहेक अरू व्यक्ति वा समूहको तर्फबाट प्रतिनिधित्व गर्न हुँदैन । </div><div class="content-paragraph"> (ट) सचिवालयमा जिम्मेवारी वहन गर्दा सबै प्रति शिष्ट व्यवहार गर्नु पर्दछ । </div><div class="content-paragraph"><span class="bold">११०. मर्यादापालकलाई हुने सजाय सम्बन्धी व्यवस्थाः</span> (१) उचित र पर्याप्त कारण भएमा मर्यादापालकलाई देहाय बमोजिमको सजाय गर्न सकिनेछः- </div><div class="content-paragraph" style="margin-left: 20px;"> (क) नसिहत दिने वा बढीमा दुई तलबबृद्धि रोक्का गर्ने । </div><div class="content-paragraph" style="margin-left: 20px;"> (ख) भविष्यमा संघीय संसद र अन्य सरकारी सेवाको निमित्त अयोग्य नठहरिने गरी सेवाबाट हटाउने । </div><div class="content-paragraph" style="margin-left: 20px;"> (ग) भविष्यमा संघीय संसद र अन्य सरकारी सेवाको निमित्त अयोग्य ठहरिने गरी सेवाबाट बर्खास्त गर्ने । </div><div class="content-paragraph"> (२) कुनै मर्यादापालकको काम सन्तोषजनक नभएमा, पूर्व स्वीकृति नलिई सचिवालयमा अनुपस्थित रहेमा, अनुशासनहीन काम गरेमा, आचरण सम्बन्धी कुराहरू उल्लंघन गरेमा वा आफूभन्दा माथिल्लो दर्जाको अधिकृतको आदेशको अवज्ञा गरेमा वा आफूमातहतका व्यक्तिमाथि दुव्यवहार गरेमा त्यस्तो मर्यादापालकलाई महासचिवले नसिहत वा बढीमा दुई तलब बृद्धि रोक्का गर्ने सजाय गर्न सक्नेछ । </div><div class="content-paragraph"> (३) कुनै मर्यादापालकको अयोग्यताको कारणले पदीय जिम्मेवारी पूरा गर्न नसकेमा, पटक पटक अनुशासनहीन काम गरेमा, आचरण सम्बन्धी कुराहरू बराबर उल्लंघन गरेमा वा कार्यालय समयमा मादक पदार्थ वा लागूपदार्थ सेवन गरेमा वा राजनीतिमा भाग लिएमा त्यस्तो मर्यादापालकलाई समितिले भविष्यमा संघीय संसद र अन्य सरकारी सेवाको निमित्त अयोग्य नठहरिने गरी सेवाबाट हटाउन सक्नेछ । </div><div class="content-paragraph"> (४) कुनै मर्यादापालकले राष्ट्रिय हित तथा संघीय संसदको मर्यादा विरुद्ध कुनै काम कारवाही गरेको कुरा प्रमाणित भएमा वा भ्रष्टाचार वा नैतिक पतन देखिने फौजदारी अभियोगमा अदालतबाट कसूरदार ठहरिएमा त्यस्तो मर्यादापालकलाई समितिले भविष्यमा संघीय संसद र अन्य सरकारी सेवाको निमित्त अयोग्य ठहरिने गरी सेवाबाट बर्खास्त गर्न सक्नेछ । </div><div class="content-paragraph"> (५) उपनियम (२), (३) र (४) बमोजिमको सजायको आदेश दिनु भन्दा पहिले सजाय गर्न अधिकार प्राप्त अधिकारीले प्रस्तावित सजाय किन नगर्ने भनी सम्बन्धित मर्यादापालकसँग स्पष्टीकरण माग गर्नु पर्नेछ । </div><div class="content-paragraph"> (६) उपनियम (५) बमोजिम माग गरिएको स्पष्टीकरण चित्तबुझ्दो लागेमा सजाय गर्ने अधिकार प्राप्त अधिकारीले निजलाई सफाई दिन सक्नेछ । </div><div class="content-paragraph"> (७) यस नियम बमोजिम सजाय गर्ने सन्दर्भमा कुनै अभियोगको जाँचबुझ गर्न आवश्यक परेमा अधिकार प्राप्त अधिकारीले सचिवालयका कम्तीमा राजपत्राङ्कित प्रथम श्रेणीको अधिकृतको अध्यक्षतामा जाँचबुझ समिति गठन गर्न सक्नेछ । यसरी समिति गठन गर्दा जाँचबुझ गर्नु पर्ने विषय र कार्यविधि समेत तोकि दिनु पर्नेछ । </div><div class="content-paragraph"> (८) उपनियम (७) बमोजिम गठित समितिले आवश्यक जाँचबुझ गरी आफूलाई तोकिएको अवधिभित्र सजाय गर्नु पर्ने आधार र कारण सहित सजायको सिफारिस अधिकारप्राप्त अधिकारी समक्ष गर्नु पर्नेछ </div><div class="content-paragraph"> (९) यस नियम बमोजिम गरिएको सजायका सम्बन्धमा अधिकारप्राप्त अधिकारीको निर्णय अन्तिम हुनेछ । </div><div class="content-paragraph"><span class="bold">१११. करार सम्बन्धी व्यवस्थाः</span> यस परिच्छेदमा अन्यत्र जुनसुकै कुरा लेखिएको भए तापनि सचिवालयमा रिक्त रहेको कुनै मर्यादापालक पदमा नियम १०५ बमोजिम तत्काल पदपूर्ति गर्न नसकिएमा वा पदपूर्तिको प्रक्रिया चलिरहेको अवस्थामा मर्यादापालकको पद पूर्ति नभएसम्म बढीमा एक वर्षको लागि नेपाली सेना, नेपाल प्रहरी, सशस्त्र प्रहरी वा संघीय संसद सेवाको मर्यादापालन समूहको समान तहको पदबाट सेवा निवृत्त व्यक्तिलाई महासचिवले करारमा नियुक्ति गर्न सक्नेछ । </div><div class="content-paragraph text-center"><span class="bold">परिच्छेद - १५</span><span class="bold">विविध</span></div><div class="content-paragraph"><span class="bold">११२. पुरस्कारको व्यवस्थाः</span> (१) एउटै श्रेणीको पदमा लगातार पाँच वर्षसम्म यस नियमावली बमोजिमको कार्यसम्पादन मूल्याङ्कन फाराममा अत्युत्तम पाई बढुवामा स्थान पाउन नसकेका कर्मचारीलाई समितिले पुरस्कार स्वरूप पाँच तलब बृद्धिसम्म थप दिन सक्नेछ । यस्तो पुरस्कार प्रशंसापत्र सहित महासचिवबाट दिइनेछ । </div><div class="content-paragraph"> (२) उपनियम (१) बमोजिम थप भएको तलब बृद्धि जोड्दा सम्बन्धित कर्मचारीको अन्तिम तलबमान नाघ्ने भएमा त्यसरी नाघेको तलब बृद्धिको रकम निजले पाउने मासिक तलबमा थप गरी दिइनेछ । </div><div class="content-paragraph"><span class="bold">११३. संघीय संसद सेवा पुरस्कारः</span> (१) प्रत्येक आर्थिक वर्षमा समितिले कर्मचारीलाई निजले गरेको उत्कृष्ट कार्यको लागि उपनियम (२) बमोजिमको समितिको सिफारिसमा प्रमाणपत्र सहित देहाय बमोजिम पुरस्कार दिन सक्नेछः- </div><table class="main-table"><thead><tr><th>पुरस्कारको नाम</th><th>रकम रु.</th><th>सङ्ख्या</th></tr></thead><tbody><tr><td>(क) सर्वोत्कृष्ट संघीय संसद</td><td>१,००,०००/-</td><td>एक जनालाई</td></tr><tr><td>(ख) उत्कृष्ट संघीय संसद सेवा पुरस्कार</td><td>७५,०००/-</td><td>एक जनालाई</td></tr><tr><td>(ग) संघीय संसद सेवा पुरस्कार</td><td>५०,०००/-</td><td>दुई जनालाई</td></tr></tbody></table><div class="content-paragraph" style="margin-bottom: 5px;"> (२) उपनियम (१) बमोजिमको पुरस्कार सिफारिस गर्न देहाय बमोजिमको समिति रहनेछः- </div><div class="content-paragraph" style="margin-left: 20px;"><div class="list-item-aligned"><span class="left">(क) महासचिव</span><span class="right">- अध्यक्ष</span></div><div class="list-item-aligned"><span class="left">(ख) सचिव</span><span class="right">- सदस्य</span></div><div class="list-item-aligned"><span class="left">(ग) सचिवालय सचिव</span><span class="right">- सदस्य</span></div></div><div class="content-paragraph"> (३) उपनियम (१) बमोजिमको पुरस्कार प्रदान गर्नका लागि उपनियम (२) बमोजिमको समितिले देहायको आधारमा कर्मचारीको छनौट गरी सिफारिस गर्नेछः- </div><div class="content-paragraph" style="margin-left: 20px;"> (क) कार्यसम्पादन मूल्याङ्कन, </div><div class="content-paragraph" style="margin-left: 20px;"> (ख) जेष्ठता, </div><div class="content-paragraph" style="margin-left: 20px;"> (ग) अनुशासन, लगनशीलता, कर्तव्यनिष्ठता र व्यवसायिक दक्षता । </div><div class="content-paragraph"> (४) उपनियम (२) बमोजिका कुनै पदाधिकारीको पद रिक्त रहेको अवस्थामा बाँकी पदाधिकारीले पुरस्कारको सिफारिस गर्न बाधा पर्ने छैन । </div><div class="content-paragraph"> (५) उपनियम (१) बमोजिमको पुरस्कारको साथमा दिइने प्रमाणपत्रको नमूना अनुसूची-१४ मा उल्लेख भए बमोजिम हुनेछ । </div><div class="content-paragraph"><span class="bold">११४. कार्य सम्पादन प्रोत्साहन कोषः</span> (१) समितिले सचिवालयको कार्य सम्पादन सुधार गरी सेवामा प्रभावकारिता ल्याउन ऐनको दफा ४४ बमोजिम एक कार्य सम्पादन प्रोत्साहन कोषको स्थापना गर्न सक्नेछ । </div><div class="content-paragraph"> (२) उपनियम (१) बमोजिमको कोषमा सचिवालयले साधारण तर्फको उपभोग र कार्यालय सञ्चालन खर्चमा अघिल्लो आर्थिक वर्षको भन्दा कम खर्च गरी वचत गरेको रकमको आधारमा नेपाल सरकारले प्रोत्साहन स्वरूप थप गरी दिएको रकम समेत जम्मा गर्न सक्नेछन् । </div><div class="content-paragraph"> (३) उपनियम (२) बमोजिम जम्मा भएको रकमबाट सचिवालयले कर्मचारीको मूल्याङ्कन गर्ने मापदण्ड निर्धारण गरी कर्मचारीको कार्य सम्पादन स्तरको मूल्याङ्कनको आधारमा कर्मचारीलाई प्रोत्साहन स्वरूप पुरस्कार रकम दिन सक्नेछ । </div><div class="content-paragraph"> (४) कार्य सम्पादन कोषको व्यवस्थापन, सञ्चालन गर्न र मापदण्ड निर्धारण गर्न समितिले छुट्टै निर्देशिका बनाइ लागू गर्न सक्नेछ । </div><div class="content-paragraph"><span class="bold">११५. सम्पति विवरण पेश गर्नु पर्नेः</span> (१) प्रत्येक कर्मचारीले आर्थिक वर्ष समाप्त भएको साठी दिन भित्र अनुसूची-१५ बमोजिमको सम्पत्ति विवरण सचिवालय मार्फत निजामती कितावखानामा पेश गर्नु पर्नेछ । </div><div class="content-paragraph"> (२) नयाँ नियुक्ति हुने कर्मचारीले पदमा वहाली गरेको मितिले एक महिनाभित्र अनुसूची-१५ बमोजिमको ढाँचामा सम्पत्ति विवरण तयार गरी सचिवालय मार्फत निजामती किताबखानामा पेश गर्नु पर्नेछ । </div><div class="content-paragraph"><span class="bold">११६. बहु विवाह. बाल विवाह. अनमेल विवाहमा प्रतिबन्धः</span> कुनैपनि कर्मचारीले मुलुकी ऐन विहाबरीको महलको विपरीत हुने गरी बहु विवाह, बाल विवाह र अनमेल विवाह गर्नु गराउनु हुँदैन । </div><div class="content-paragraph"><span class="bold">११७. हानि नोक्सानी पुऱ्याउन नहुनेः</span> यस नियमावलीमा अन्यत्र जुनसुकै कुरा लेखिएको भए तापनि कुनैपनि कर्मचारीले असावधानीसाथ वा अनुशासनमा नरही वा जानाजान त्रुटीपूर्ण ढंगबाट संघीय संसद, नेपाल सरकार, सचिवालय वा अन्य सरकारी कार्यालयलाई कुनै प्रकारको हानी नोक्सानी पुऱ्याउनु हुँदैन । </div><div class="content-paragraph"><span class="bold">११८. कर्मचारीको परिचय पत्र सम्बन्धी व्यवस्थाः</span> (१) कार्यालयमा कार्यरत रहेको समयमा प्रत्येक कर्मचारीले परिचयपत्र लगाउनु पर्नेछ । </div><div class="content-paragraph"> (२) कर्मचारीको परिचयपत्रको ढाँचा र पालना गर्नुपर्ने शर्तहरू अनुसूची-१६ बमोजिम हुनेछ । </div><div class="content-paragraph"><span class="bold">११९. कर्मचारी युनियन सम्वन्धी व्यवस्थाः</span> (१) ऐनको दफा ७३ को उपदफा (१) बमोजिम गठन भएको वा सोही दफाको उपदफा (२) बमोजिम सचिवालयबाट मान्यता पाएको कर्मचारी युनियनले कार्यसमितिका पदाधिकारीहरूको बाँकी अवधिसम्म ऐन र यस नियम बमोजिमको कर्मचारी युनियनको हैसियतमा कार्यरत रहनेछ । </div><div class="content-paragraph"> (२) यो नियम प्रारम्भ भएपछि कर्मचारी युनियनका पदाधिकारीहरूको अवधि समाप्त हुनु भन्दा एक महिना अगावै कर्मचारी युनियनले युनियनको विधान समेत संलग्न गरी सोको जानकारी सचिवालयलाई दिनु पर्नेछ । </div><div class="content-paragraph"> (३) कर्मचारी युनियनको विधानमा देहायका विवरणहरू समावेश गरिएको हुनु पर्नेछः </div><div class="content-paragraph" style="margin-left: 20px;"> (क) युनियनको नाम र ठेगाना, </div><div class="content-paragraph" style="margin-left: 20px;"> (ख) युनियन स्थापना गर्नुको उद्देश्य, </div><div class="content-paragraph" style="margin-left: 20px;"> (ग) कार्य समितिको गठन विधि र कार्य अवधि (बढीमा तीन वर्ष हुने), </div><div class="content-paragraph" style="margin-left: 20px;"> (घ) साधारण सदस्यता र निर्वाचनद्वारा कार्यसमितिको गठन हुने व्यवस्था, </div><div class="content-paragraph" style="margin-left: 20px;"> (ङ) युनियनको कोष र त्यसको लेखापरीक्षण सम्बन्धी व्यवस्था, </div><div class="content-paragraph" style="margin-left: 20px;"> (च) युनियनको हिसाब किताबको जाँचबुझ तथा निरीक्षण सम्बन्धी व्यवस्था, </div><div class="content-paragraph" style="margin-left: 20px;"> (छ) पदाधिकारीहरूको विरुद्धमा अविश्वासको प्रस्ताव ल्याउन सक्ने व्यवस्था, </div><div class="content-paragraph" style="margin-left: 20px;"> (ज) युनियनको साधारण सभा र कार्य समितिको कर्तव्य, अधिकार र बैठक सम्बन्धी व्यवस्था, </div><div class="content-paragraph" style="margin-left: 20px;"> (झ) युनियनको विधान संशोधन प्रक्रिया, </div><div class="content-paragraph" style="margin-left: 20px;"> (ञ) युनियन विघटन सम्बन्धी व्यवस्था र यसरी विघटन भएमा त्यसको सम्पत्ति र दायित्व सम्बन्धी व्यवस्था । </div><div class="content-paragraph"> (४) ऐन र यस नियमावली बमोजिमको कर्मचारी युनियनको स्वरूप देहाय बमोजिम हुनेछः </div><div class="content-paragraph" style="margin-left: 20px;"><div class="list-item-aligned"><span class="left">(क) अध्यक्ष</span><span class="right">-१</span></div><div class="list-item-aligned"><span class="left">(ख) उपाध्यक्ष</span><span class="right">-१</span></div><div class="list-item-aligned"><span class="left">(ग) सचिव</span><span class="right">-१</span></div><div class="list-item-aligned"><span class="left">(घ) सहसचिव</span><span class="right">-१</span></div><div class="list-item-aligned"><span class="left">(ङ) कोषाध्यक्ष</span><span class="right">-१</span></div><div class="list-item-aligned"><span class="left">(च) सदस्यहरू</span><span class="right">-६</span></div></div><div class="content-paragraph"> (५) उपनियम (२) बमोजिमको जानकारी प्राप्त भएपछि कर्मचारी युनियनको भावी कार्यसमितिको निर्वाचनको प्रयोजनको लागि सचिवालयले एकजना अधिकृतलाई निर्वाचन अधिकृतको रूपमा तोक्नेछ । यसरी तोकिएको निर्वाचन अधिकृतले कर्मचारी युनियनसँग समन्वय गरी एक महिनाभित्र निर्वाचन सम्पन्न गराइ सक्नु पर्नेछ । निर्वाचनका सम्बन्धमा अपनाइने प्रक्रिया निर्वाचन अधिकृतले निर्धारण गरे बमोजिम हुनेछ । </div><div class="content-paragraph"> (६) उपनियम (५) बमोजिम निर्वाचन सम्पन्न भएपछि सात दिन भित्र कर्मचारी युनियनका अध्यक्षले कार्यसमितिका निर्वाचित पदाधिकारीहरूको हस्ताक्षर सहितको जानकारी सचिवालयलाई दिनु पर्नेछ । यसरी जानकारी दिएकोमा उक्त कार्यसमितिको अवधिभर स्वतः कर्मचारी युनियनको मान्यता प्राप्त भएको मानिनेछ । </div><div class="content-paragraph"> (७) ऐन र यस नियमावली बमोजिमको कर्मचारी युनियनले आफ्नो पेशागत मागहरू सचिवालयमा प्रस्तुत गरी ऐन तथा यस नियमावलीको परिधि भित्र रही आपसी सम्बाद र सहमति कायम गर्न सक्नेछ । </div><div class="content-paragraph"><span class="bold">१२०. पहिलेको सेवा अवधिको गणनाः</span> (१) कर्मचारीको पहिलेको सेवा अवधिको गणना गर्दा देहाय बमोजिम गणना गरिनेछः- </div><div class="content-paragraph" style="margin-left: 20px;"> (क) बढुवाको लागि जेष्ठता गणनाको प्रयोजनको निमित्त पहिले सरकारी सेवा वा पदमा स्थायी नियुक्ति भई गरेको सेवा अवधि (बीचमा टुटेको भए टुटेको अवधि कटाई) बापत शत प्रतिशत र पहिले विकास तर्फको पदमा सेवा गरी सो सेवालाई अविछिन्न राखी तथा पहिले साधारणतर्फको पदमा एक वर्षभन्दा बढी अस्थायी सेवा गरी सो सेवालाई अविच्छिन्न राखी संघीय संसद सेवातर्फ स्थायी नियुक्ति पाएका कर्मचारीको साविकको विकास वा अस्थायी सेवा अवधिको गणना देहाय बमोजिम गरिनेछः- </div><div class="content-paragraph" style="margin-left: 40px;"> (१) राजपत्राङ्कित प्रथम श्रेणीमा गरेको सेवा अवधि बापत तेत्तीस पचास प्रतिशत </div><div class="content-paragraph" style="margin-left: 40px;"> (२) राजपत्राङ्कित द्वितीय श्रेणीमा गरेको सेवा अवधि बापत पचास प्रतिशत </div><div class="content-paragraph" style="margin-left: 40px;"> (३) राजपत्राङ्कित तृतीय श्रेणीमा गरेको सेवा अवधि बापत छैसट्टी प्रतिशत </div><div class="content-paragraph" style="margin-left: 40px;"> (४) राजपत्र अनङ्कित श्रेणी र परिचर पदमा गरेको सेवा अवधि बापत पचहत्तर प्रतिशत </div><div class="content-paragraph" style="margin-left: 20px;"> (ख) निवृत्तभरणको प्रयोजनको निमित्त पहिले सरकारी सेवा वा पदमा स्थायी नियुक्ति भई गरेको सेवा अवधि (बीचमा टुटेको भए टुटेको अवधि कटाई) र साधारणतर्फको पदमा एक वर्ष वा सो भन्दा बढी अवधि अस्थायी रूपमा गरेको सेवा शत प्रतिशत गणना गरिनेछ । </div><div class="content-paragraph" style="margin-left: 20px;"> (ग) खण्ड (ख) मा जुनसुकै कुरा लेखिएको भए तापनि उमेरको हदले अनिवार्य अवकाश भएको कर्मचारीको स्थायी सेवा अवधिले मात्र निवृत्तभरण प्राप्त गर्न आवश्यक पर्ने सेवा अवधि पुरा नभएमा स्थायी सेवा भन्दा अगाडि निरन्तर रूपमा विकास तर्फ सेवा गरेको र सो सेवा बढुवाको लागि जेष्ठता गणनाको प्रयोजनको निमित्त हालको स्थायी सेवामा जोडिएको भएमा सो मध्ये निवृत्तभरण प्राप्त गर्नको लागि आवश्यक पर्ने सेवा अवधि मात्र थप गरी निवृत्तभरण प्रदान गर्न सकिने छ । </div><div class="content-paragraph"> (२) उपनियम (१) मा जुनसुकै कुरा लेखिएको भए तापनि पहिले गरेको सरकारी सेवा बापत उपदान पाइसकेको व्यक्ति पुनः संघीय संसद सेवाको पदमा नियुक्त भएमा निजले पहिले पाएको उपदानको रकम फिर्ता गरेमा मात्र निजको पहिलेको सेवा अवधि यस नियम बमोजिम गणना गरिनेछ । </div><div class="content-paragraph"> (३) यो नियमावली प्रारम्भ भएपछि नियुक्ति पाएका कर्मचारीले नियुक्ति पाएको मितिले एक वर्ष भित्र यस नियम बमोजिम सेवा अवधि जोडाई सकेको हुनु पर्नेछ । उक्त अवधि भित्र सेवा अवधि नजोडाएमा त्यस्तो सेवा अवधि पछि जोडिने छैन । </div><div class="content-paragraph"> (४) उपनियम (३) बमोजिम पहिले गरेको सेवा अवधि हालको सेवामा जोडाउने कर्मचारीले सेवा जोडाउनु पहिले लिएको अध्ययन बिदा, असाधारण बिदा, उपचार खर्च र बिमा अभिलेखको विवरण निजामती कितावखानामा पेश गर्नु पर्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि “सरकारी सेवा” भन्नाले निजामती सेवा र नेपाल स्वास्थ्य सेवा सम्झनु पर्छ । </div><div class="content-paragraph"><span class="bold">१२१. बरबुझारथ गर्नु पर्नेः</span> ऐनको दफा ९७ बमोजिम कर्मचारीले आफूले बुझाउनु पर्ने नगदी, जिन्सी वा कागजपत्र जे जति आफ्नो जिम्मामा छ सो सबै एक्काइस दिनभित्र सम्बन्धित कर्मचारीलाई बुझाई दिनु पर्नेछ र बुझ्नु पर्ने कर्मचारीले पनि सोही म्यादभित्र बुझ्नु पर्नेछ । </div><div class="content-paragraph"><span class="bold">१२२. कर्मचारीको नैतिक दायित्वः</span> कर्मचारीले आफ्नो कर्तव्य पालना गर्दा देहायका नैतिक दायित्वलाई ध्यान दिनु पर्नेछः- </div><div class="content-paragraph" style="margin-left: 20px;"> (क) सेवाग्राहीहरू प्रति समान किसिमको व्यवहार गर्ने, </div><div class="content-paragraph" style="margin-left: 20px;"> (ख) राष्ट्र र जनताको वृहत्तर हितलाई प्राथमिकता दिने, </div><div class="content-paragraph" style="margin-left: 20px;"> (ग) वस्तु तथा सेवाको वितरणको मापदण्ड र कार्यविधिको पारदर्शिता कायम राख्ने, </div><div class="content-paragraph" style="margin-left: 20px;"> (घ) सार्वजनिक सम्पत्तिको संरक्षण गर्ने, </div><div class="content-paragraph" style="margin-left: 20px;"> (ङ) साधन र स्रोतको मितव्ययितापूर्वक परिचालन गर्ने, </div><div class="content-paragraph" style="margin-left: 20px;"> (च) कार्यसम्पादन प्रक्रियालाई सरलीकरण गर्ने, </div><div class="content-paragraph" style="margin-left: 20px;"> (छ) न्यूनतम समयमा कार्य जिम्मेवारी सम्पादन गर्न प्रयत्नरत रहने, </div><div class="content-paragraph" style="margin-left: 20px;"> (ज) आधारभूत मानवीय मूल्य र मान्यता प्रति सम्मान गर्ने, </div><div class="content-paragraph" style="margin-left: 20px;"> (झ) सबै समुदाय र क्षेत्र प्रति समान दृष्टिकोण राखी समान व्यवहार र सम्मान गर्ने । </div><div class="content-paragraph"><span class="bold">१२३. नतिजामूलक कार्यतालिका बनाउनु पर्नेः</span> महासचिवले प्रत्येक महाशाखाको लागि तोकिएको काम, कर्तव्य तथा जिम्मेवारीका आधारमा सम्बन्धित महाशाखाको वार्षिक कार्यतालिका बनाई राख्नु पर्नेछ । </div><div class="content-paragraph"><span class="bold">१२४. कार्यसम्पादन मूल्याङ्कन फाराम सम्बन्धी व्यवस्थाः</span> (१) कर्मचारीको कार्यसम्पादन मूल्याङ्कन फाराम ऐनको दफा ३२ को उपदफा (८) को अवस्थामा बाहेक अख्तियारवालाले तोके बमोजिम गोप्य गरी राखिनेछ । </div><div class="content-paragraph"> (२) उपनियम (१) वमोजिमको कार्य सम्पादन मूल्याङ्कन फारामको एक प्रति वढुवा समितिको सचिवालयमा पठाउनु पर्नेछ । </div><div class="content-paragraph"><span class="bold">१२५. सम्बद्धता निर्धारण समितिः</span> (१) बढुवा प्रयोजनको लागि कर्मचारीले हासिल गरेको शैक्षिक उपाधि सम्बन्धित सेवा, समूह वा उपसमूहसँग सम्बन्धित छ छैन भन्ने द्विविधा भएमा सो सम्बन्धमा देहाय बमोजिमको समितिले निर्णय गर्नेछः- </div><div class="content-paragraph" style="margin-left: 20px;"><div class="list-item-aligned"><span class="left">(क) सचिवालय सचिव</span><span class="right">- अध्यक्ष</span></div><div class="list-item-aligned"><span class="left">(ख) लोक सेवा आयोगको सचिव वा निजले तोकेको<br>आयोगको राजपत्राङ्कित प्रथम श्रेणीको अधिकृत</span><span class="right">- सदस्य</span></div><div class="list-item-aligned"><span class="left">(ग) कानून, न्याय तथा संसदीय व्यवस्था मन्त्रालयको<br>सचिव वा निजले तोकेको राजपत्राङ्कित प्रथम<br>श्रेणीको अधिकृत</span><span class="right">- सदस्य</span></div><div class="list-item-aligned"><span class="left">(घ) सम्बद्धता निर्धारण गर्नु पर्ने विषयमा कुनै<br>एक विश्व बिदालयको सम्बन्धित विषयको<br>प्राध्यापक वा विशेषज्ञ एक जना</span><span class="right">- सदस्य</span></div><div class="list-item-aligned"><span class="left">(ङ) महासचिवले तोकेको अधिकृत</span><span class="right">- सदस्य-सचिव</span></div></div><div class="content-paragraph"> (२) बढुवा प्रयोजनको लागि कर्मचारीले हासिल गरेको तालीमको विषय, श्रेणी र स्तर सम्बन्धमा द्विविधा भएमा सो विषयमा समकक्षता निर्धारण गर्न देहाय बमोजिमको सम्वद्धता निर्धारण समिति रहनेछः- </div><div class="content-paragraph" style="margin-left: 20px;"><div class="list-item-aligned"><span class="left">(क) सचिवालय सचिव</span><span class="right">- अध्यक्ष</span></div><div class="list-item-aligned"><span class="left">(ख) कानून, न्याय तथा संसदीय व्यवस्था मन्त्रालयको<br>सचिव वा निजले तोकेको राजपत्राङ्कित प्रथम<br>श्रेणीको अधिकृत</span><span class="right">-सदस्य</span></div><div class="list-item-aligned"><span class="left">(ग) लोक सेवा आयोगको राजपत्राङ्कित प्रथम श्रेणीको<br>अधिकृत</span><span class="right">-सदस्य</span></div><div class="list-item-aligned"><span class="left">(घ) समकक्षता निर्धारण गर्नु पर्ने तालीमको बिषयसँग<br>सम्बन्धित प्रशिक्षण प्रतिष्ठान वा तालिम केन्द्रको<br>प्रमुख वा निजले तोकेको प्रतिनिधि एकजना</span><span class="right">-सदस्य</span></div><div class="list-item-aligned"><span class="left">(ङ) सचिवालयको जनशक्ति विकास महाशाखा प्रमुख</span><span class="right">-सदस्य</span></div><div class="list-item-aligned"><span class="left">(च) महासचिवले तोकेको अधिकृत</span><span class="right">-सदस्य-सचिव</span></div></div><div class="content-paragraph"> (३) बढुवाको सम्भाव्य उम्मेदवारले दरखास्तसँग पेश गरेको शैक्षिक योग्यता र तालीमको सम्बन्धमा बढुवा समितिको बैठक बस्नु भन्दा अगाडि उपनियम (१) र (२) बमोजिमका समितिले सम्बद्धता वा समकक्षता निर्धारण गरेमा त्यस्तो शैक्षिक योग्यता र तालीमको अङ्क समेत बढुवाको लागि गणना गरिनेछ । समितिको सचिवालय संघीय संसद सचिवालयमा रहनेछ । </div><div class="content-paragraph"> (४) यस नियम बमोजिमका समितिद्वारा सम्बद्धता वा समकक्षता निर्धारण गरिएका शैक्षिक योग्यताका विषयहरू सचिवालयले नेपाल राजपत्रमा प्रकाशन गर्नेछ । </div><div class="content-paragraph"><span class="bold">१२६. चाडपर्व खर्च सम्बन्धी व्यवस्थाः</span> (१) ऐनको दफा ४० को उपदफा (६) बमोजिम कर्मचारीले पाउने एक महिनाको तलव बराबरको चाडपर्व खर्च प्रत्येक वर्ष निजले चाडपर्व खर्च लिन चाहेको मुख्य चाडपर्वको पन्ध्र दिन अगावै पाउने छ । यसरी चाडपर्व खर्च दिँदा उक्त चाडपर्व भन्दा अघिल्लो महिना भुक्तान भई नसकेको भए तापनि अघिल्लो महिनाको तलव समेत खर्च लेखी भुक्तानी दिइने छ । </div><div class="content-paragraph"> (२) नियम ४२ को उपनियम (१०) को अवस्था बाहेक असाधारण बिदा तथा वेतलवी बिदा लिएको कर्मचारीले सो बिदा लिएको अवधिमा चाडपर्व खर्च पाउने छैन । </div><div class="content-paragraph"> (३) यो नियम प्रारम्भ हुँदाका वखत सेवामा बहाल रहेका कर्मचारीले यो नियम प्रारम्भ भएको मितिले तथा यो नियम प्रारम्भ भए पछि नियुक्त हुने कर्मचारीले हाजिर भएको मितिले तीन महिनाभित्र आफूले चाडपर्व खर्च लिने मुख्य चाडपर्व र सो चाडपर्व पर्ने सम्भावित महिनाको सम्बन्धमा सम्बन्धित कार्यालयमा लिखित रूपमा जानकारी दिनु पर्नेछ । </div><div class="content-paragraph"><span class="bold">१२७. अवकाश पत्र दिनेः</span> कर्मचारीलाई अवकाश पत्र दिने अधिकार राजपत्राङ्कितको हकमा महासचिवलाई र राजपत्र अनङ्कितको हकमा सचिवालय सचिवलाई हुनेछ । </div><div class="content-paragraph"><span class="bold">१२८. राजीनामा सम्बन्धी व्यवस्थाः</span> (१) कर्मचारीले स्वेच्छाले आफ्नो पदबाट राजीनामा दिन चाहेमा सचिवालयमा लिखित रूपमा राजिनामा पेश गर्नु पर्नेछ । </div><div class="content-paragraph"> (२) उपनियम (१) बमोजिम सचिवालयमा पेश हुन आएको राजीनामामा सम्बन्धित कर्मचारीलाई सनाखत गराइनेछ । </div><div class="content-paragraph" style="margin-top: -5px; margin-left: 0;"> तर स्वदेश बाहिर रहेको कर्मचारीले राजीनामा सनाखत गर्दा निज रहेको राष्ट्रमा अवस्थित नेपाली राजदूतावास समक्ष र नेपाली राजदूतावास नभएको मुलुकमा भए सम्बन्धित मुलुकको नोटरी पब्लिक समक्ष सनाखत गरी पठाउन सक्नेछ । </div><div class="content-paragraph"> (३) उपनियम (२) बमोजिमको राजीनामा देहाय बमोजिमका निकाय वा पदाधिकारीले स्वीकृत गर्न सक्नेछन्ः- </div><div class="content-paragraph" style="margin-left: 20px;"> (क) राजपत्राङ्कित प्रथम श्रेणी र सो भन्दा माथिको पदका कर्मचारीको हकमा समितिले, </div><div class="content-paragraph" style="margin-left: 20px;"> (ख) राजपत्राङ्कित द्वितीय र तृतीय श्रेणीको पदका कर्मचारीको हकमा महासचिवले, </div><div class="content-paragraph" style="margin-left: 20px;"> (ग) राजपत्र अनङ्कित र श्रेणी विहिन पदका कर्मचारीको हकमा सचिवालय सचिवले । </div><div class="content-paragraph"><span class="bold">१२९. अधिकार पत्र सम्बन्धी व्यवस्थाः</span> (१) कर्मचारी सेवाबाट अवकाश हुँदा ऐन तथा यस नियमावली वमोजिम पाउने उपदान, निवृत्तभरण, पारिवारिक निवृत्तभरण र अन्य सुविधा र वृत्तिको रकम प्राप्त गर्ने अधिकार पत्र सचिवालयको सिफारिसमा निजामती किताबखानाले दिनेछ । </div><div class="content-paragraph"> (२) उपनियम (१) मा जुनसुकै कुरा लेखिएको भए तापनि निजामती कितावखानाबाट एक पटक जारी भई सकेको अधिकारपत्रको पाना सिद्धिई वा अधिकारपत्र हराई प्रतिलिपि दिनु परेमा वा निवृत्तभरणपत्र वा पारिवारिक निवृत्तभरणपत्र वाहक व्यक्तिको मृत्यु भई पारिवारिक निवृत्तभरण पाउने व्यक्तिको नाम परिवर्तन गर्नु परेमा निवृत्तभरण भुक्तानि लिई रहेको बैंक रहेको जिल्लाको कोष तथा लेखा नियन्त्रक कार्यालयबाट नियमानुसार नयाँ अधिकारपत्र दिइनेछ । यसरी नयाँ अधिकार पत्र दिएको जानकारी कोष तथा लेखा नियन्त्रक कार्यालयले निजामती कितावखाना र कौषी तोषाखानालाई दिनु पर्नेछ । </div><div class="content-paragraph"> (३) उपनियम (२) बमोजिम कोष तथा लेखा नियन्त्रक कार्यालयले अधिकार पत्र दिँदा देहायका कागजातको आधारमा दिनु पर्नेछ । </div><div class="content-paragraph" style="margin-left: 20px;"> (क) नागरिकताको प्रमाणपत्रको प्रतिलिपी, </div><div class="content-paragraph" style="margin-left: 20px;"> (ख) निवृत्तभरणपत्र बाहक व्यक्तिको मृत्यु भई पारिवारिक निवृत्तभरण पाउने व्यक्तिको नाम परिवर्तन गर्नु पर्ने अवस्थामा पहिलेको अधिकारपत्र, मृत्यु दर्ताको प्रमाणपत्र तथा नाता प्रमाणित समेत । </div><div class="content-paragraph"> (४) कुनै कर्मचारीले आफू अवकाश हुने अवधि भन्दा वढी सेवामा रही तलव भत्ता भुक्तान लिएको भएमा त्यस्ता कर्मचारीले भुक्तानी लिएको तलव भत्ता निजले पाउने निवृत्तभरणबाट असूल गरेर मात्र निवृत्तभरण अधिकारपत्र बनाउनु पर्नेछ । </div><div class="content-paragraph"><span class="bold">१३०. सेवाबाट बर्खास्त हुनेहरूको अभिलेख राख्नेः</span> (१) भविष्यमा संघीय संसद वा अन्य सरकारी सेवाको निमित्त अयोग्य ठहरिने गरी सेवाबाट बर्खास्त भएका कर्मचारीको सम्बन्धमा बर्खास्तको आदेश दिने अधिकारीले त्यस्ता कर्मचारीको तीन पुस्ते खुलेको हुलिया समेतको सूचना लोक सेवा आयोग, प्रहरी प्रधान कार्यालय र निजामती किताबखानालाई दिनु पर्नेछ । त्यस्तो सूचना प्रहरी प्रधान कार्यालयले प्रत्येक जिल्ला प्रहरी कार्यालयलाई पठाउनु पर्नेछ । </div><div class="content-paragraph"> (२) उपनियम (१) बमोजिम सेवाबाट बर्खास्त गरिएको व्यक्ति पुनः नियुक्त भएको पाईएमा तुरुन्त बरखास्त गरी निजले त्यसरी पुनः नियुक्ति भई पाएको तलब भत्ता समेत निजबाट असूल उपर गरिनेछ । </div><div class="content-paragraph"><span class="bold">१३१. बिमाको व्यवस्थाः</span> (१) संघीय संसद सेवामा नियुक्ति भई सचिवालयमा कार्यरत न्यूनतम पाँच वर्ष सेवा अवधि बाँकी रहेका स्थायी कर्मचारीहरूको सेवा अवधिभर एक पटकमा नबढाई बिमा गरिनेछ । त्यस्तो बिमा कर्मचारीको उमेर ६० वर्षको अवधिसम्म मात्र गरिनेछ । </div><div class="content-paragraph"> (२) कुनै कर्मचारी सेवामा छदै मृत्यु भएमा वा निवृत्तभरण प्राप्त हुने अवस्थाको कुनै कर्मचारीले राजिनामा दिई अवकाश प्राप्त गरेमा वा ऐनको दफा ४५ वा दफा ४८ बमोजिम अवकाश प्राप्त गर्ने राजपत्राङ्कित कर्मचारीलाई तीन लाख रूपैयाँ र राजपत्र अनङ्कित तथा श्रेणीविहीन कर्मचारीलाई दुई लाख पचास हजार रूपैयाँ विमावापत पाउने गरी विमा गरिने छ । </div><div class="content-paragraph"> (३) कर्मचारीहरुको विमाबापत लाग्ने बार्षिक प्रिमियमको सम्पूर्ण रकम सचिवालयले व्यहोर्नेछ । </div><div class="content-paragraph"> (४) बिमा परिपक्व नभएको अवस्थामा कुनै कर्मचारी कुनै पनि कारणले सेवाबाट अलग भएमा समर्पण मूल्यको सम्पूर्ण रकम सम्बन्धित कर्मचारीले एकमुष्ट प्राप्त गर्नेछ । </div><div class="content-paragraph" style="margin-top: -5px;"> तर त्यसरी सेवाबाट अलग हुने व्यक्तिले चाहेमा प्रिमियम बापतको सम्पूर्ण रकम आफैंले व्यहोर्ने गरी बिमालाई निरन्तरता दिन सक्नेछ । </div><div class="content-paragraph"><span class="bold">१३२. पिरमर्का गुनासो र सुनुवाई सम्बन्धी व्यवस्थाः</span> (१) ऐनको दफा १०५ को उपदफा (१) बमोजिम कर्मचारीले आफूलाई परेको पिरमर्का तथा गुनासोको सम्बन्धमा विभागीय प्रमुखलाई जानकारी गराउँदा पनि कुनै सुनवाई नभई समिति समक्ष राख्नु पर्ने अवस्था भएमा विभागीय प्रमुखलाई जानकारी गराएको मितिले एक महिना पछि समिति समक्ष सो सम्बन्धमा लिखित निवेदन दिनु पर्नेछ । </div><div class="content-paragraph"> (२) उपनियम (१) बमोजिम निवेदन दिंदा आफूलाई परेको पिरमर्का तथा गुनासोको स्पष्ट व्यहोरा, विभागीय प्रमुखबाट अपेक्षित उपचार र सो सम्बन्धी कानूनी व्यवस्था समेत खुलाउनु पर्नेछ । </div><div class="content-paragraph"> (३) उपनियम (१) र (२) बमोजिम प्राप्त हुन आएको पिरमर्का र गुनासोको सम्बन्धमा समितिले आवश्यक छानवीन गरी निवेदन प्राप्त भएको मितिले एक महिनाभित्र सो सम्बन्धी विषयको टुंगो लगाई सोको जानकारी सम्बन्धित कर्मचारीलाई दिनु पर्नेछ । </div><div class="content-paragraph"> (४) उपनियम (३) बमोजिम पिरमर्का र गुनासोको टुंगो लगाउने सन्दर्भमा समितिले गरेको निर्णय अन्तिम हुनेछ र सो को कार्यान्वयन सम्बन्धित पदाधिकारीले गर्नु गराउनु पर्नेछ । </div><div class="content-paragraph"><span class="bold">१३३. इलाका छोडने सम्बन्धी व्यवस्थाः</span> संघीय संसदको वा सरकारी काममा खटिएका वा बिदामा रहेको अवस्थामा वाहेक कुनै पनि कर्मचारीले बिदा दिने अधिकारीको इजाजत वेगर काठमाडौ उपत्यका छोडि अन्यत्र जानु हुदैन । </div><div class="content-paragraph" style="margin-top: -5px;"> तर अपर्झट परि जानु पर्ने भएमा कर्मचारीले जानु पर्ने कारण समेत खोली बिदा दिने अधिकारीलाई जानकारी दिई जान हुन्छ । </div><div class="content-paragraph"><span class="bold">१३४. पदपूर्तिको बन्देजः</span> संघीय संसद सेवाका रिक्त पदहरूमा ऐन र यस नियमावलीमा व्यवस्था भएदेखि बाहेक अन्य तरिकाबाट पदपूर्ति गरिने छैन । </div><div class="content-paragraph"><span class="bold">१३५. कर्मचारीलाई सूचना दिने कार्यविधिः</span> (१) यस नियमावलीमा अन्यत्र जुनसुकै कुरा लेखिएको भए तापनि ऐन र यस नियमावली बमोजिम कर्मचारीलाई दिनु पर्ने सूचना निजको पदस्थापन भएको महाशाखा, समिति वा शाखा वा निजले पेश गरेको स्थायी ठेगाना र अध्ययन बिदामा रहेको कर्मचारीको हकमा निज अध्ययनरत रहेको विश्वबिदालयको ठेगानामा रजिष्ट्री गरी हुलाक मार्फत वा टेलेक्स वा टेलिफ्याक्स वा अभिलेख हुन सक्ने अन्य इलेक्ट्रोनिक माध्यमबाट दिन सकिनेछ । यसरी सूचना दिइएकोमा सम्बन्धित कर्मचारीले सूचना प्राप्त गरेको मानिनेछ । </div><div class="content-paragraph"> (२) कर्मचारीले शुरुमा पेश गरेको ठेगाना परिवर्तन भएमा परिवर्तन भएको मितिले १५ दिन भित्र सचिवालयलाई सो को जानकारी दिनु पर्नेछ । </div><div class="content-paragraph"><span class="bold">१३६. अधिकार प्रत्यायोजनः</span> (१) समितिले ऐन र यस नियमावली बमोजिम आफूलाई प्राप्त केही अधिकार महासचिव, सचिव वा अन्य कुनै अधिकृत कर्मचारीले प्रयोग गर्न पाउने गरी प्रत्यायोजन गर्न सक्नेछ । </div><div class="content-paragraph"> (२) यस नियमावली वमोजिम कुनै अधिकारीलाई प्राप्त अधिकार आफ्नो सामान्य रेखदेखमा रही प्रयोग गर्ने गरी निजले आफू मातहतका कर्मचारीहरूलाई प्रत्यायोजन गर्न सक्ने छ । </div><div class="content-paragraph"><span class="bold">१३७. अनुसूचीमा हेरफेर र थपघट गर्न सक्नेः</span> नियमावलीमा उल्लेखित अनुसूचीहरूका प्रावधानहरू वहालवाला कर्मचारीलाई मर्का नपर्ने गरी आवश्यकता अनुसार समितिले आवश्यक हेरफेर वा थपघट गर्न सक्नेछ । </div><div class="content-paragraph"><span class="bold">१३८. खारेजी र बचाउः</span> (१) देहायका नियमावलीहरू खारेज गरिएका छन्ः- </div><div class="content-paragraph" style="margin-left: 20px;"> (क) संसद सचिवालय कर्मचारी प्रशासन नियमावली, २०५९ </div><div class="content-paragraph" style="margin-left: 20px;"> (ख) मर्यादापालक सम्बन्धी नियमावली, २०५९। </div><div class="content-paragraph"> (२) उपनियम (१) मा उल्लिखित नियमावली बमोजिम भए गरेका काम कारबाहीहरू यसै नियमावली बमोजिम भए गरेको मानिनेछ । </div><div class="content-paragraph text-center"><span class="bold">द्रष्टव्यः</span> व्यवस्थापिका-संसद सचिवालय कर्मचारी प्रशासन (तेस्रो संशोधन) नियमावली, २०७६ द्वारा रुपान्तर गरिएका शब्दहरुः- </div><div class="content-paragraph text-center"> “व्यव्स्थापिका-संसद” को सट्टा “संघीय संसद” । </div><div class="document-subtitle text-center bold"> अनुसूची - १ </div><div class="document-subtitle text-center bold"> (नियम ७ को उपनियम (१) सँग सम्बन्धित) </div><div class="document-subtitle text-center bold"> संघीय संसद सेवामा रहने समूह </div><div class="content-paragraph"> संघीय संसद सेवामा देहाय बमोजिमका समूहहरू रहने छन्ः- </div><div class="content-paragraph" style="margin-left: 20px;"> (१) सामान्य प्रशासन समूह </div><div class="content-paragraph" style="margin-left: 20px;"> (२) लेखा समूह </div><div class="content-paragraph" style="margin-left: 20px;"> (३) शिक्षा तथा मुद्रण समूह </div><div class="content-paragraph" style="margin-left: 20px;"> (४) कम्प्युटर समूह </div><div class="content-paragraph" style="margin-left: 20px;"> (५) प्राविधिक समूह </div><div class="content-paragraph" style="margin-left: 20px;"> (६) मर्यादापालन समूह </div><div class="content-paragraph" style="margin-left: 20px;"> (७) अतिरिक्त समूह </div><div class="content-paragraph"><span class="bold">दुष्टव्यः</span> समितिले नेपाल राजपत्रमा सूचना प्रकाशन गरी समय समयमा तोकेकाअन्य समूहहरू समेत यसै अनुसूचीमा परेको मानिनेछ । </div><div class="document-subtitle text-center bold"> अनुसूची -२ </div><div class="document-subtitle text-center bold"> (नियम ७ को उपनियम (२), नियम २२ को उपनियम (१) सँग सम्बन्धित) </div><div class="document-subtitle text-center bold"> संघीय संसद सेवाका विभिन्न समूहमा रहने पदहरू </div><table class="main-table"><thead><tr><th>सामान्य प्रशासन समूह</th><th>लेखा समूह</th><th>शिक्षा तथा मुद्रण समूह</th><th>कम्प्यूटर समूह</th><th>प्राविधिक समूह</th><th>अतिरिक्त समूह</th><th>मर्यादापालन समूह</th></tr></thead><tbody><tr><td><span class="bold">राजपत्रांङ्कित</span><br> (क) विशिष्ट श्रेणी -<br>सचिवालय सचिव,<br> (ख) प्रथम श्रेणी -<br>सहसचिव,<br> (ग) द्वितीय श्रेणी -<br>उपसचिव,<br> (घ) तृतीय श्रेणी -शाखा<br>अधिकृत<br><span class="bold">राजपत्र अनंङ्कित</span><br> (क)प्रथम श्रेणी-नायब सुब्बा,<br> (ख) द्वितीय श्रेणी -खरिदार<br> (ग) टाइपिष्ट (बेग अनुसार)<br><span class="bold">श्रेणी विहीन। पाँचौं श्रेणी</span><br> (क) पियन,<br> (ख) बैठके, </td><td><span class="bold">राजपत्र अनंङ्कित</span><br> प्रथम श्रेणी -<br>लेखापाल </td><td><span class="bold">राजपत्रांङ्कित</span><br> (क) तृतीय श्रेणी -<br>मुद्रण अधिकृत<br><span class="bold">राजपत्र अनंङ्कित</span><br> (क) प्रथम श्रेणी-<br>सिनियर प्रेस<br>टेक्निसियन,<br>फोटोग्राफर,<br> (ख) द्वितीय श्रेणी- प्रेस<br>टेक्निसियन,<br>फोटोकपी<br>अपरेटर </td><td><span class="bold">राजपत्रांङ्कित</span><br> (क) तृतीय श्रेणी -<br>कम्प्युटर<br>अधिकृत<br><span class="bold">राजपत्र अनंङ्कित</span><br> (क) प्रथम श्रेणी<br>-कम्प्युटर<br>अपरेटर </td><td><span class="bold">राजपत्रांङ्कित</span><br> (क) प्रथम श्रेणी- प्राविधिक<br>सहायक, ओभरसियर, टेप<br>सञ्चालक<br><span class="bold">राजपत्र अनंङ्कित</span><br> (ख) द्वितीय श्रेणी- टेलिफोन<br>अपरेटर, नायव माइक<br>सञ्चालक, नायव टेप<br>सञ्चालक, मेसेज सञ्चालक,<br>नायव विद्युत सञ्चालक, सब<br>ओभरसियर, मोटर मेकानिक्स,<br>सिकर्मी, डकर्मी, प्लम्बर आदि<br><span class="bold">श्रेणी विहीन। पाँचौं श्रेणी</span><br> (ग) श्रेणी विहीन। पाँचौं श्रेणी </td><td><span class="bold">राजपत्र अनंङ्कित</span><br> द्वितीय श्रेणी —<br>लिथो<br>सञ्चालक, </td><td><span class="bold">राजपत्रांङ्कित</span><br> (ख) रा.प. प्रथम श्रेणी वा<br>सो सरह (महा सेनानी<br>सरह)- प्रमुख<br>मर्यादापालक,<br> (ग) रा.प. द्वितीय श्रेणी वा<br>सो सरह (प्रमुख सेनानी<br>र सेनानी सरह) -<br>उपप्रमुख मर्यादापालक<br> (घ) रा.प. तृतीय श्रेणी वा<br>सो सरह (सह सेनानी<br>र उप सेनानी सेनानी<br>सरह) - मर्यादापालक </td></tr><tr><td>(ग) माली,</td><td>&nbsp;</td><td>&nbsp;</td><td>&nbsp;</td><td>(क) हेभी सवारी चालक,</td><td>&nbsp;</td><td>&nbsp;</td></tr><tr><td>(घ) कुचिकार</td><td>&nbsp;</td><td>&nbsp;</td><td>&nbsp;</td><td>(ख) हलुका सवारी चालक</td><td>&nbsp;</td><td>&nbsp;</td></tr></tbody></table><div class="content-paragraph"><span class="bold">द्रष्टव्यः</span> (१) माथि उल्लिखित पदहरूको अतिरिक्त सचिवालयमा ऐनको दफा १०२ बमोजिम निजामती सेवा अन्तर्गतको नेपाल न्याय सेवा (कानून समूह) को सहसचिव, उपसचिव र शाखा अधिकृत, नेपाल प्रशासन सेवा (लेखा समूह) को उपसचिव, लेखा अधिकृत, लेखापाल, र सहलेखापाल तथा नेपाल स्वास्थ्य सेवा (जनरल हेल्थ इन्सपेक्शन समूह) को सातौं तह, छैठौं तह र पाँचौं तहको पदको दरबन्दी रहनेछ । </div><div class="content-paragraph"> (२) समितिले नेपाल राजपत्रमा सूचना प्रकाशन गरी समय समयमा तोकेका अन्य पदहरू समेत यसै अनुसूचीमा परेको मानिनेछ । </div><div class="document-subtitle text-center bold"> अनुसूची-३ </div><div class="document-subtitle text-center bold"> (नियम ८ को उपनियम (१) सँग सम्बन्धित) </div><div class="document-subtitle text-center bold"> कार्य विवरण फारामको ढाँचा </div><table class="main-table"><thead><tr><th rowspan="2">संघीय संसद<br>कार्यविवरण फाराम</th><th>पद संकेत</th></tr><tr><td>सेवा: <span class="form-field large"></span><br>समूह/ उपसमूहः <span class="form-field medium"></span> श्रेणीः <span class="form-field small"></span></td></tr></thead><tbody><tr><td>१. पदको नामः <span class="form-field xlarge"></span><br>स्थायी अस्थायी</td><td>५. <span class="form-field large"></span></td></tr><tr><td>२. तलब (मासिक): <span class="form-field medium"></span></td><td>समिति / महाशाखा / शाखा</td></tr><tr><td>३. काम गर्ने समयः <span class="form-field large"></span></td><td>&nbsp;</td></tr><tr><td>४. कर्मचारीको नाम र संकेत नं.: <span class="form-field large"></span></td><td>&nbsp;</td></tr></tbody></table><div class="content-paragraph"> ७. विस्तृत रूपमा पदको काम, कर्तव्य र उत्तरदायित्व </div><table class="main-table"><thead><tr><th>क्र. सं</th><th>काम</th><th>अधिकार</th><th>उत्तरदायित्व</th><th>कार्यसम्पादन सूचकाङ्क</th><th>सूचकाङ्कको आधार</th></tr></thead><tbody><tr><td>१</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>२</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>३</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>४</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> ८. कर्तव्य </div><table class="main-table"><thead><tr><th>&nbsp;</th><!-- Visually it's part of the heading "8. कर्तव्य"--></tr></thead><tbody><tr><td>१</td></tr><tr><td>२</td></tr><tr><td>३</td></tr><tr><td>४</td></tr></tbody></table><div class="content-paragraph"> ९. आवश्यक योग्यताः– </div><table class="main-table"><thead><tr><th>&nbsp;</th><!-- Visually it's part of the heading "9. आवश्यक योग्यताः–"--></tr></thead><tbody><tr><td>&nbsp;</td></tr></tbody></table><table class="main-table"><thead><tr><th>उपर्युक्त विवरण मेरो पदले गर्नु पर्ने काम, कर्तव्य र उत्तरदायित्व तथा अधिकारको पूर्ण र ठिक विवरण हो ।</th><th>उपर्युक्त विवरण यस पदले गर्नु पर्ने काम, कर्तव्य र उत्तरदायित्व तथा अधिकारको पूर्ण र ठिक विवरण हो ।</th></tr></thead><tbody><tr><td><span class="form-field medium"></span></td><td><span class="form-field medium"></span></td></tr><tr><td>नामः</td><td>नामः</td></tr><tr><td>कर्मचारीको दस्तखत</td><td>(निकटतम अधिकारीको दस्तखत)</td></tr><tr><td>मितिः - <span class="form-field medium"></span></td><td>मितिः - <span class="form-field medium"></span></td></tr><tr><td>&nbsp;</td><td>(सचिवको दस्तखत)</td></tr></tbody></table><div class="document-subtitle text-center bold"> अनुसूची-४ </div><div class="document-subtitle text-center bold"> (नियम १४ सँग सम्बन्धित) </div><div class="document-subtitle text-center bold"> संघीय संसद सेवामा रहने विभिन्न समूह र श्रेणीको पदमा सेवा प्रवेशको लागि </div><div class="document-subtitle text-center bold"> न्यूनतम शैक्षिक योग्यता </div><table class="main-table"><thead><tr><th>सि.नं</th><th>पद</th><th>श्रेणी</th><th>संघीय संसद<br>सेवाको<br>समूह</th><th>सेवा प्रवेशको लागि आवश्यक न्यूनतम<br>शैक्षिक योग्यता</th></tr></thead><tbody><tr><td>१</td><td>सहसचिव</td><td>राजपत्राङ्कित<br>प्रथम</td><td>प्रशासन</td><td>मान्यता प्राप्त शिक्षण संस्थाबाट कुनै पनि<br>विषयमा स्नातकोत्तर उपाधि प्राप्त<br>गरेको ।</td></tr><tr><td>२</td><td>सहसचिव</td><td>&nbsp;</td><td>कानून</td><td>मान्यताप्राप्त शिक्षण संस्थाबाट कानूनमा<br>स्नातकोत्तर उपाधि प्राप्त गरेको ।</td></tr><tr><td>३</td><td>उपसचिव</td><td>राजपत्राङ्कित<br>द्वितीय</td><td>प्रशासन</td><td>मान्यताप्राप्त शिक्षण संस्थाबाट कुनै पनि<br>विषयमा स्नातकोत्तर उपाधि प्राप्त<br>गरेको ।</td></tr><tr><td>४</td><td>उपसचिव</td><td>&nbsp;</td><td>कानून</td><td>मान्यताप्राप्त शिक्षण संस्थाबाट कानूनमा<br>स्नातकोत्तर उपाधि प्राप्त गरेको ।</td></tr><tr><td>५</td><td>उपसचिव</td><td>&nbsp;</td><td>लेखा</td><td>मान्यताप्राप्त शिक्षण संस्थाबाट लेखा<br>विषय लिई व्यवस्थापनमा स्नातकोत्तर<br>उपाधि प्राप्त गरेको ।</td></tr><tr><td>६</td><td>सिनियर<br>कम्प्युटर<br>इन्जिनियर</td><td>&nbsp;</td><td>सूचना<br>प्रविधि</td><td>मान्यताप्राप्त शिक्षण संस्थाबाट कम्प्युटर<br>इन्जिनियरिङ्ग वा इन्फरमेशन टेक्नोलोजी<br>इन्जिनियरिङ्गमा स्नातकोत्तर उपाधि प्राप्त<br>गरेको ।</td></tr></tbody></table></body></html>