<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715248103_92_pages_611-630.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> (४) उपदफा (१) वा (२) बमोजिम सवारी साधनमा ह्रासकट्टी गर्दा उक्त सवारी<br> साधनको उत्पादन मितिदेखि गणना गरिनेछ र पैठारी हुनुपूर्व विदेशमा व्यतित भएको<br> अवधि कटाई बाँकी अवधिको मात्र ह्रासकट्टी गरिनेछ । </div><div class="content-paragraph"> (५) यस दफामा अन्यत्र जुनसुकै कुरा लेखिएको भए तापनि कूटनीतिक<br> निकायबाट गरेको सवारी साधनको बिक्रीलाई लिलाम गरेसरह मानिनेछ। </div><div class="content-paragraph"> १०. मालवस्तुको हवाई भाडा सम्बन्धमाः (१) हवाईमार्गबाट व्यापारिक रूपमा पैठारी गरिने<br> मालवस्तुको भन्सार ऐन, २०६४ को दफा १३ को उपदफा (३) बमोजिम भन्सार<br> कार्यालयमा मूल्य घोषणा गर्दा पैठारीकर्ताले मालवस्तुको मूल्य, भाडा तथा बीमा रकम<br> छुट्टाछुट्टै घोषणा गर्नु पर्नेछ । पैठारीकर्ताले घोषणा गरेको भाडा रकम र एयर वे बिलमा<br> उल्लिखित भाडा रकममध्ये जुन बढी हुन्छ सोही भाडा रकमलाई समावेश गरी मूल्य<br> निर्धारण<br> गरिनेछ। एयर वे बिलमा भाडा रकम उल्लेख नभएको र पैठारीकर्ताले घोषणा गरेको<br> भाडा रकम वास्तविक भाडा रकम भन्दा कम भएमा भन्सार अधिकृतले उक्त मालवस्तु<br> हवाईमार्गबाट पैठारी गर्दा लाग्न सक्ने अनुमानित भाडा रकम समेत समायोजन गरी मूल्य<br> निर्धारण गर्नु पर्नेछ। हवाईमार्गबाट मालवस्तु पैठारी गर्दा लाग्ने भाडा रकमको जानकारी<br> भन्सार अधिकृतले सम्बन्धित हवाई सेवाबाट लिन सक्नेछ। त्यसरी भन्सार अधिकृतले<br> मालवस्तुमा लागेको वा लाग्न सक्ने भाडा रकमको जानकारी मागेको बखत त्यस्तो<br> जानकारी वा विवरण उपलब्ध गराउनु सम्बन्धित हवाई सेवा प्रदायकको कर्तव्य हुनेछ। </div><div class="content-paragraph"> तर एयर वे बिलमा उल्लिखित भाडा रकम र सम्बन्धित हवाई सेवा प्रदायकले<br> वास्तविक रूपमा असुल गरेको भाडा रकम फरक भएमा सम्बन्धित हवाई सेवाले<br> वास्तविक भाडा रकम असुल गरी जारी गरेको नगदी रसीदलाई मान्यता दिन सकिनेछ। </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि महानिर्देशकले हवाई<br> भाडा तोकेकोमा सोही बमोजिम हुनेछ। </div><div class="content-paragraph"> ११. निर्यात हुने वस्तुको कच्चा पदार्थ नगद धरौटीमा पैठारी गर्न सकिनेः बण्डेड वेयर<br> हाउसको इजाजत नलिएका उद्योगले आफ्नो उत्पादन प्रतीतपत्रको माध्यमद्वारा वा<br> प्रचलित बैङ्किङ्ग कागजातको माध्यमबाट निकासी गर्ने वा परिवर्त्य विदेशी मुद्रामा<br> स्वदेशमै बिक्री गर्ने भएमा त्यस्तो मालवस्तु उत्पादन गर्न आवश्यक कच्चा पदार्थ,<br> सहायक कच्चा पदार्थ (नेपालमा उत्पादन नहुने प्याकिङ्ग मेटेरियल समेत) पैठारी गर्दा </div><div class="content-paragraph"> लाग्ने भन्सार महसुल वा कृषि सुधार शुल्क देहायका शर्त र प्रक्रियाका अधीनमा रही<br> नगद धरौटी राखी पैठारी गर्न पाउनेछ र नेपालमा उत्पादन नहुने प्याकिङ्ग मेटेरियलको<br> हकमा उद्योग विभागले नेपालमा उत्पादन नहुने भनी प्रमाणित गरी सुविधा दिन सिफारिस<br> गरेको अवस्थामा मात्र नगद धरौटी राखी पैठारी गर्न दिइनेछ। </div><div class="content-paragraph"> (क) उद्योगले यस दफा बमोजिम कच्चा पदार्थ वा सहायक कच्चा पदार्थ प्याकिङ्ग<br> मेटेरियल समेत) पैठारी गर्दा तयारी वस्तु निकासी गर्ने व्यहोरा जनाई उक्त कच्चा<br> पदार्थ वा सहायक कच्चा पदार्थ (प्याकिङ्ग मेटेरियल समेत) मा दरबन्दी अनुसार<br> लाग्ने भन्सार महसुल वा कृषि सुधार शुल्क धरौटीमा जाँचपास गर्ने व्यवस्थाको<br> लागि तोकिएको ढाँचामा भन्सार अधिकृत समक्ष निवेदन दिनु पर्नेछ । </div><div class="content-paragraph"> (ख) खण्ड (क) बमोजिम प्राप्त निवेदनको आधारमा पैठारी भएको कच्चा पदार्थ वा<br> सहायक कच्चा पदार्थ (प्याकिङ्ग मेटेरियल समेत) मा लाग्ने भन्सार महसुल वा<br> कृषि सुधार शुल्क बापतको रकम धरौटी राखी जाँचपास गरिनेछ। कच्चा पदार्थ<br> वा सहायक कच्चा पदार्थ (प्याकिङ्ग मेटेरियल समेत) पैठारी गर्दा वा निकासी<br> प्रक्रिया पूरा गरेपछि सोको विवरण पैठारीकर्तालाई दिइने पासबुकमा स्पष्टसँग<br> उल्लेख गर्नु पर्नेछ । </div><div class="content-paragraph"> (ग) यस दफा बमोजिम पैठारी भएको कच्चा पदार्थ वा सहायक कच्चा पदार्थ<br> (प्याकिङ्ग मेटेरियल समेत) बाट उत्पादित तयारी मालवस्तु बाह्र महिनाभित्र<br> निकासी वा स्वदेशमै परिवर्त्य विदेशी मुद्रामा बिक्री गरिसक्नु पर्नेछ। </div><div class="content-paragraph"> (घ) उद्योगले आफ्नो उत्पादन परिवर्त्य विदेशी मुद्रामा स्वदेशमा बिक्री गर्दा नेपाल<br> सरकारबाट आंशिक वा पूर्णरूपमा महसुल सुविधा पाएको आयोजना वा<br> निकायलाई बिक्री गर्ने भएमा मात्र यस दफा बमोजिमको सुविधा प्रदान गरिनेछ। </div><div class="content-paragraph"> (ङ) उद्योगले निकासी वा परिवर्त्य विदेशी मुद्रामा स्वदेशमै बिक्री गरेमा सोको प्रमाण,<br> बैङ्कद्वारा प्रमाणित विदेशी मुद्रा आर्जन भएको कागजात वा वस्तु विनिमय अन्तर्गत<br> मालवस्तु निकासी भएको भए सो बापत मालवस्तु पैठारी भएको प्रमाण र उद्योग<br> विभागको खपत अनुपातको प्रमाण सहित तोकिएको ढाँचामा उक्त धरौटी फुकुवा<br> वा फिर्ताको लागि खण्ड (ग) बमोजिमको अवधिभित्रै सम्बन्धित भन्सार<br> कार्यालयमा निवेदन दिनु पर्नेछ । </div><div class="content-paragraph"> तर बन्द, हड्ताल, विपद् वा अन्य यस्तै कावुबाहिरको परिस्थिति<br> परी खण्ड (ग) बमोजिमको अवधिभित्र तयारी मालवस्तु निकासी गर्न वा स्वदेशमै<br> परिवर्त्य विदेशी मुद्रामा बिक्री गर्न वा विदेशी मुद्रा आर्जन गरेको प्रमाण पेश गर्न<br> नसकेको व्यहोरा जनाई भन्सार कार्यालयका प्रमुख समक्ष निवेदन दिएमा र<br> त्यसरी दिएको निवेदनको व्यहोरा मनासिव देखिएमा भन्सार कार्यालयका प्रमुखले<br> बढीमा छ महिनासम्मको म्याद थप गर्न सक्नेछ। </div><div class="content-paragraph"> (च) खण्ड (ङ) बमोजिमको अवधिभित्र दिएको निवेदनको व्यहोरा मनासिव देखिएमा<br> भन्सार कार्यालयका प्रमुखले कागजात पेश भएको एक महिनाभित्र धरौटी फिर्ता<br> गर्नु पर्नेछ। त्यसरी धरौटी फिर्ता भएको विवरण पासबुकमा जनाई दिनु पर्नेछ। </div><div class="content-paragraph"> (छ) उद्योगले यस दफा बमोजिम पैठारी गर्ने कच्चा पदार्थ वा सहायक कच्चा पदार्थ<br> (प्याकिङ्ग मेटेरियल समेत) मा लाग्ने भन्सार महसुल वा कृषि सुधार शुल्क<br> फुकुवा भएको धरौटी रकम मिलान गरी पासबुकमा जनाइनेछ। </div><div class="content-paragraph"> तर उद्योगले त्यस्तो फुकुवा भएको धरौटी रकम फिर्ता माग गरेमा<br> फुकुवा भएजतिको रकम तत्काल फिर्ता दिइनेछ । </div><div class="content-paragraph"> (ज) यस दफा बमोजिम पैठारी भएको कच्चा पदार्थ वा सहायक कच्चा पदार्थ<br> (प्याकिङ्ग मेटेरियल समेत) बाट तयारी वस्तु बनाई निकासी गर्दा पैठारीको<br> अवस्थाको कारोबार मूल मूल्यमा कम्तीमा दश प्रतिशत मूल्य अभिवृद्धि भएको हुनु<br> पर्नेछ । </div><div class="content-paragraph"> (झ) यस दफा बमोजिम पैठारी भएको कच्चा पदार्थ वा सहायक कच्चा पदार्थ<br> (प्याकिङ्ग मेटेरियल समेत) बाट उत्पादित मालवस्तु शर्त बमोजिम पूर्ण वा<br> आंशिक निकासी नगरेमा वा स्वदेशमै खण्ड (ग) अनुसार परिवर्त्य विदेशी मुद्रामा<br> बिक्री नगरेमा स्थानीय बिक्री मानी त्यस्तो बिक्री गरे जतिको हकमा नियम<br> अनुसार लाग्ने महसुल धरौटी रहेको रकमबाट सदरस्याहा गरी लाग्ने महसुलको<br> दश प्रतिशत जरिबाना समेत पैठारीकर्ताबाट असुल गरिनेछ। </div><div class="content-paragraph"> १२. सवारी साधन पैठारी सम्बन्धी विशेष व्यवस्थाः (१) सवारी वा ढुवानीका साधन पैठारी<br> गर्दा देहायका शर्तहरू पालना गर्नु पर्नेछः- </div><div class="content-paragraph"> (क) निर्माता कम्पनी वा निजको आधिकारिक बिक्रेताबाट खरिद गरिएका नयाँ सवारी<br> वा ढुवानीका साधन नेपालस्थित आधिकारिक बिक्रेताले मात्र पैठारी गर्न<br> पाउनेछ । </div><div class="content-paragraph"> (ख) रिकण्डीसन्ड, प्रयोग भइसकेको वा नेपाल सवारी प्रदूषण मापदण्ड, २०६९ भित्र<br> नपर्ने सवारी वा ढुवानीका साधन पैठारी गर्न पाइने छैन। यस्ता साधन कसैले<br> पैठारी गरेमा जफत हुनेछ। </div><div class="content-paragraph"> (ग) बिक्री गर्ने प्रयोजनको लागि खण्ड (क) बमोजिम पैठारी गरेका सवारी वा<br> ढुवानीका साधनको पैठारीकर्ताले एक वर्षमा तीन पटक (प्रत्येक चार महिनामा)<br> त्यस्ता साधनको अधिकतम खुद्रा बिक्री मूल्य (एम.आर.पी.) राष्ट्रिय स्तरको<br> दैनिक पत्रिकामा प्रकाशित गर्नु पर्नेछ । </div><div class="content-paragraph"> (घ) पैठारी भएका सवारी वा ढुवानीका साधनको खण्ड (ग) बमोजिम अधिकतम खुद्रा<br> बिक्री मूल्य (एम.आर.पी.) प्रकाशित नगर्ने पैठारीकर्ताको भन्सार विभागले पैठारी<br> तथा बिक्री कारोबार रोक्का राखी छानबिन गर्न सक्नेछ। </div><div class="content-paragraph"> (ङ) खण्ड (क) मा उल्लिखित शर्त उल्लङ्घन गरी सवारी वा ढुवानीका साधन पैठारी गरेमा<br> त्यस्ता सवारी तथा ढुवानी साधन जफत गर्नु पर्नेछ।<br> तर, </div><div class="content-paragraph"> (१) सरकारी निकाय, कूटनीतिक वा महसुल सुविधा प्राप्त व्यक्ति वा निकाय,<br> ऋण तथा अनुदान सहयोगमा सञ्चालित सरकारी आयोजनाले पैठारी गर्ने<br> सवारी तथा ढुवानीका साधन तथा अपाङ्गता भएका व्यक्तिले आफ्नो<br> प्रयोजनको लागि पैठारी गर्ने स्कुटरमा खण्ड (क) को व्यवस्था लागू<br> हुनेछैन । </div><div class="content-paragraph"> (२) दमकल (बारुणयन्त्र) पैठारी गर्दा खण्ड (क) तथा (ख) को व्यवस्था<br> लागू हुने छैन। </div><div class="content-paragraph"> (३) एक वर्षभन्दा बढी विदेशस्थित नेपालको कूटनीतिक नियोगमा काम गरेको<br> नेपाली नागरिक आफ्नो कार्यकाल समाप्त भई नेपाल फर्कंदा निजले<br> विदेशमा आफ्नो नाममा दर्ता गरी आफैंले प्रयोग गरेको सवारी साधन<br> नेपाल सरकार, वन तथा वातावरण मन्त्रालयको सिफारिसमा पैठारी गर्न<br> सक्नेछ। तर दफा ९ बमोजिमको ह्रासकट्टी सुविधा दिइनेछैन । </div><div class="content-paragraph"> (४) स्वास्थ्य तथा जनसंख्या मन्त्रालयले तोकेको मापदण्ड बमोजिमको<br> एम्बुलेन्स; शीर्षक ८७.०१ अन्तर्गत पर्ने ट्याक्टर र शीर्षक ८७.०५ मा<br> पर्ने खास उद्देश्यका मोटरगाडी पैठारी गर्दा यस उपदफाको खण्ड (क)<br> को व्यवस्था लागू हुने छैन। </div><div class="content-paragraph"> (५) नेपालले आयोजना गर्ने अन्तर्राष्ट्रिय वा क्षेत्रीय महत्वको सभा सम्मेलनको<br> प्रयोजनको लागि नेपाल सरकार, मन्त्रिपरिषद्ले निर्णय गरी पैठारी गर्ने<br> नेपाल सवारी प्रदूषण मापदण्ड, २०६९ भित्र पर्ने सवारी साधनको हकमा<br> खण्ड (क) को व्यवस्था लागू हुने छैन। </div><div class="content-paragraph"> (६) नेपालस्थित विदेशी कूटनीतिक नियोगमा कार्यरत कुटनीतिक पदाधिकारीले<br> प्रयोग भइसकेका सवारी साधन पैठारी गर्न चाहेमा पारस्पारिकताको<br> आधारमा पैठारी गर्न दिन परराष्ट्र मन्त्रालयले सिफारिस गरेको अवस्थामा<br> नेपाल सवारी प्रदूषण मापदण्ड, २०६९ भित्र पर्ने सवारी साधन पछि<br> आफ्नो कार्य अवधि समाप्त भएपछि फिर्ता लैजाने शर्तमा पैठारी गर्न दिन<br> सकिनेछ । </div><div class="content-paragraph"> (७) यस अनुसूची बमोजिम वा नेपाल सरकारको निर्णयद्वारा पूर्ण वा आंशिक<br> भन्सार महसुल छुट दिइएको व्यक्ति वा संस्था वा निकायले सवारी साधन<br> निर्माता कम्पनी वा निजको आधिकारिक बिक्रेताबाट खरिद गरी पैठारी<br> गर्दा खण्ड (क) को व्यवस्था लागू हुने छैन। </div><div class="content-paragraph"> (२) कार्नेट अन्तर्गत पर्यटकले ल्याएका व्यक्तिगत प्रयोगका सवारी साधन र<br> त्यस्तो साधनसँग सम्बद्ध मालवस्तु नेपालभित्र अस्थायी रूपमा प्रथम पटक प्रवेश गरेको<br> मितिले एक वर्षको अवधिमा लगातार वा पटक पटक गरी जम्मा छ महिनाको<br> अवधिसम्म नेपालभित्र राख्न पाउनेछ। त्यसरी नेपालमा राखेको अवधिभर कुनै महसुल<br> लाग्नेछैन। दुर्घटना भई प्रहरी कब्जामा रहेको वा मर्मतको लागि वर्कशपमा रहेको भनी<br> प्रहरी कार्यालयले सिफारिस गरेको अवस्थामा भने त्यस्तो अवधि कार्नेटमा तोकिदिएको<br> अवधिमा गणना हुने छैन। यसरी कार्नेट अन्तर्गत पैठारी भएका सवारी साधनहरू दान,<br> दातव्य वा उपहार दिन वा बिक्री गर्न पाइने छैन। कार्नेटमा जनाई नेपाल प्रवेश<br> गराइएको सवारी साधन छ महिनाभित्र फिर्ता नलगेमा स्वतः जफत हुनेछ। </div><div class="content-paragraph"> (३) कार्नेट बाहेक अस्थायी तवरबाट पैठारी भएका मोटरकार, स्टेशन वाइगन,<br> जीप, बस, ट्रक, ट्रयाक्टर र तिनका ट्रेलर, लहरी, भ्यान, तीन पाङ्ग्रे साधन र<br> मोटरसाइकल जस्ता साधन समेतमा भन्सार महसुल, अन्तःशुल्क तथा मूल्य अभिवृद्धि<br> करको सट्टा देहाय बमोजिम एकमुष्ट समदरमा भन्सार महसुल लगाई असुल गरिनेछः- </div><div class="content-paragraph"> (क) ट्रयाक्टरमा प्रतिदिन चार सय रूपैयाँ, ट्रेलर फिट भएको ट्रयाक्टरमा वा ट्रेलर<br> मात्रमा प्रति दिन सात सय रूपैयाँ। </div><div class="content-paragraph"> तर मालवस्तु बोकी ल्याएका ट्रेलरसहितको ट्रयाक्टर अठ्चालीस<br> घण्टाभित्र रित्तै फर्की गएमा सो ट्रयाक्टरको महसुल लिइने छैन। यसरी पैठारी<br> गरी ल्याएको ट्रयाक्टर, ट्रेलर वा ट्रेलरसहितको ट्रयाक्टर तीस दिनभन्दा बढी<br> नेपालमा राख्न पाइने छैन। </div><div class="content-paragraph"> (ख) कार्नेट नभएका सवारी साधनमध्ये कार, जीप र भ्यानमा दैनिक पाँच सय रूपैयाँ,<br> बस, मिनिबस लगायतका टुरिष्ट गाडीमा दैनिक पाँच सय रूपैयाँ, मोटरसाइकल<br> तथा स्कुटरमा दैनिक एक सय पचास रूपैयाँ र तीन पाङ्ग्रे सवारी साधनमा<br> दैनिक चार सय रूपैयाँ महसुल तिरी अस्थायी पैठारी भएका सवारी साधन एक<br> वर्षमा तीस दिनभन्दा बढी नेपालमा राख्न पाइने छैन।<br> तर, </div><div class="content-paragraph"> (१) यसरी पैठारी भएका सवारी साधन नजिकको बजारसम्म पुगी प्रवेश गरेकै<br> दिन फर्कने भएमा कुनै महसुल लाग्ने छैन। </div><div class="content-paragraph"> (२) नेपालसँग भएको द्विपक्षीय वा बहुपक्षीय सम्झौता बमोजिम अस्थायी पैठारी<br> हुने सवारी साधनको सम्बन्धमा सोही सम्झौतामा उल्लेख भए बमोजिम<br> हुनेछ । </div><div class="content-paragraph"> (३) चलचित्र छायाङ्कन, शैक्षिक प्रदर्शनी तथा सामाजिक जनचेतना अभिवृद्धिका<br> निमित्त संयन्त्र जडित भई आउने विशेष प्रकारका सवारी साधनको लागि<br> यस खण्डमा उल्लिखित समयावधिले नपुग हुने भई सम्बन्धित कार्यालय<br> प्रमुखको रायसहित लेखी आएमा महानिर्देशकले नियम अनुसारको महसुल<br> लिई बढीमा तीन महिनासम्मको म्याद थप गरिदिन सक्नेछ। </div><div class="content-paragraph"> (ग) मालवस्तुको परिवहनको लागि अस्थायी पैठारी हुने ट्रयाक्टर बाहेकका ट्रेलर, ट्रक<br> र अन्य गाडीलाई एकपटकमा सात दिनसम्म प्रति दिन एक हजार सात सय<br> रूपैयाँ। </div><div class="content-paragraph"> (घ) अस्थायी पैठारी गरी ल्याएका सवारी र ढुवानीका साधन अनिवार्यरूपमा फिर्ता<br> लैजानु पर्नेछ। खण्ड (क), (ख) र (ग) मा उल्लिखित साधन प्रज्ञापनपत्रमा<br> घोषणा गरेको अवधिभन्दा बढी बसेको फेला परेमा वा झुट्टा विवरण दिई<br> नेपालभित्र बसेको ठहरेमा जफत गर्न सकिनेछ। फिर्ता लैजाने क्रममा मनासिव<br> कारण भई बढी अवधि बसेको त्यस्तो साधनको मूल्यमा नबढ्ने गरी बढी बसेको<br> अवधिको मोटरसाइकल र स्कुटरमा दैनिक एक हजार दुई सय रूपैंयाँका दरले र<br> अन्य साधनमा दैनिक दुई हजार पाँच सय रूपैयाँका दरले महसुल असुल गरी<br> फिर्ता लैजान दिन सकिनेछ । </div><div class="content-paragraph"> (ङ) विदेशबाट एल.पी. ग्याँस बोकी ल्याउने मालवाहक कन्टेनर (बुलेट) लाई<br> गन्तव्यस्थलमा अनलोड गर्नका लागि छयानब्बे घण्टासम्म अस्थायी पैठारी<br> महसुल लाग्ने छैन। </div><div class="content-paragraph"> (च) विदेशबाट एल.पी. ग्याँस बाहेक अन्य मालवस्तु ढुवानी गरी ल्याएको ट्रक र<br> मालवस्तुसहितको कन्टेनर बोकी ल्याएको ट्रेलरलाई सो मालवस्तु गन्तव्यस्थलमा<br> अनलोड गर्नको लागि र रित्तो कन्टेनर लिई आएको ट्रेलरलाई भन्सार क्षेत्रभित्र<br> रहेको मालवस्तु लोड गर्नका निमित्त बहत्तर घण्टासम्म अस्थायी पैठारी महसुल<br> लाग्ने छैन। </div><div class="content-paragraph"> (छ) विदेशबाट मालवस्तु ढुवानी गरी नेपाल प्रवेश गरेका ट्रक र मालवस्तु सहितको<br> कन्टेनर बोकी आएको ट्रेलर र रित्तो ट्रक वा रित्तो कन्टेनर सहित आएको<br> ट्रेलरले भन्सार क्षेत्रबाहिरबाट मालवस्तु लोड गरी अठ्चालीस घण्टाभित्र फर्केमा<br> एक दिनको मात्र अस्थायी पैठारी महसुल लाग्नेछ। त्यस्तो साधन अठ्चालीस<br> घण्टा पछि भन्सार क्षेत्र बाहिरबाट मालवस्तु लोड गरी फर्केमा प्रति दिन दुई<br> हजार तीन सय रुपैयाँका दरले अस्थायी पैठारी महसुल लाग्नेछ। </div><div class="content-paragraph"> (ज) खण्ड (ङ), (च) र (छ) मा उल्लिखित ढुवानीसँग सम्बन्धित साधनहरू तत् तत्<br> खण्डमा उल्लिखित समयावधिभित्र बन्द, हड्ताल, विपद्, दुर्घटना जस्ता कारणले<br> फिर्ता हुन नसकी अस्थायी महसुल लाग्ने अवस्था भएमा भन्सार कार्यालयको<br> प्रमुखले बढीमा अर्को तीन दिनसम्मको म्याद थप्न सक्नेछ र यसरी थपिएको<br> अवधिको महसुल लाग्ने छैन। </div><div class="content-paragraph"> (४) भाग ८७ को गाडी र तिनका चेसिस पैठारी भएकोमा जुन किसिमको सवारी<br> साधनको चेसिस वा जुन किसिमको गाडी भनी महसुल बुझाएको छ सोही किसिमको<br> सवारी साधनमा दर्ता गर्नु पर्नेछ। अर्को किसिमको सवारी साधनमा दर्ता गरी प्रयोग गर्नु<br> परेमा भन्सार कार्यालयले महसुल नपुग हुने भए सो रकम असुल गरी स्वीकृति दिएको<br> अवस्थामा मात्र अर्को किसिमको सवारी साधनमा दर्ता गरी प्रयोग गर्न सकिनेछ र<br> स्वीकृति नलिई दर्ता गरेको वा प्रयोगमा ल्याएको सवारी साधन जफत गरिनेछ। </div><div class="content-paragraph"> (५) शीर्षक ८७.०२ को प्रयोजनका लागि सीट संख्या गणना गर्नु पर्दा नियमित<br> सीट र ड्राइभर सीट गणना गरिनेछ। </div><div class="content-paragraph"> तर कण्डक्टर सीट एवं अन्य अतिरिक्त सीट तथा फोल्डिङ्ग सीटलाई गणना गरिने<br> छैन। </div><div class="content-paragraph"> (६) नेपाल सरकार, प्रदेश सरकार, स्थानीय तह वा नेपाल सरकारको पूर्ण<br> स्वामित्व रहेका संस्थाहरूले महसुल सुविधामा पैठारी गरेका पाँच वर्षभन्दा पुराना गाडी र<br> यन्त्र उपकरण लिलाम बिक्री गर्दा त्यसमा भन्सार महसुल लाग्ने छैन। </div><div class="content-paragraph"> तर भन्सार ऐन, २०६४ बमोजिम जफत भई नेपाल सरकारको निर्णय अनुसार<br> नेपाल सरकारको स्वामित्वमा रहेका सवारी साधन लिलाम गर्दा पाँच वर्षको बन्देज लागू<br> हुनेछैन । </div><div class="content-paragraph"> (७) अस्थायी पैठारी भएका सवारी तथा ढुवानीका साधन दुर्घटना भई वा अन्य<br> अनुसन्धानको सिलसिलामा कव्जामा रहेको व्यहोरा सम्बन्धित प्रहरी वा राजस्व<br> अनुसन्धान विभाग वा सो अन्तर्गत कार्यालयबाट प्रमाणित भएमा सो अवधिको लाग्ने<br> महसुल मूल भन्सार कार्यालयको प्रमुखले मिन्हा दिन सक्नेछ। </div><div class="content-paragraph"> (८) कुनै विदेशी यात्रुले सवारी साधन सहित नेपाल प्रवेश गर्दा यस दफा<br> बमोजिम महसुल बुझाउन छुट भएको र निजले पछि कुनै भन्सार कार्यालयमा स्वयं<br> उपस्थित भई महसुल बुझाउन निवेदन दिएमा भन्सार अधिकृतले जाँचबुझ गर्दा व्यहोरा<br> मनासिब देखिएमा पच्चीस हजार रुपैयाँ जरिबाना र लाग्ने महसुल लिई त्यस्तो सवारी<br> साधन विदेश फिर्ता लैजान दिन सक्नेछ।<br> तर, </div><div class="content-paragraph"> (क) यस्तो सवारी साधन नेपाल प्रवेश गरेको मितिले सात दिनभित्रको हुनु<br> पर्नेछ । </div><div class="content-paragraph"> (ख) कुनै पनि व्यक्ति वा निकायबाट पक्राउ गरी भन्सार कार्यालयमा मुद्दाको<br> रुपमा पेश भएको हुनुहुँदैन । </div><div class="content-paragraph"> (९) नेपालमा खानेपानी तथा सिँचाइ कार्यको लागि भूमिगत पानी निकाल्न पैठारी<br> गरिने बोरिङ मेसिन जडित ढुवानीका साधन अस्थायी पैठारी गर्दा भन्सार महसुल, अन्तःशुल्क<br> तथा मूल्य अभिवृद्धि करको सट्टा एकमुष्ट समदरमा भन्सार महसुल प्रति दिन तीन हजार रुपैयाँ<br> लाग्नेछ। त्यसरी पैठारी गरेको वोरिङ मेसिन जडित त्यस्ता ढुवानीका साधन छ महिनाभन्दा<br> बढी नेपालमा राख्न पाइने छैन। सो अवधिभन्दा बढी बसेको फेला परेमा वा नेपालभित्र<br> झुष्ठा विवरण दिई वसेको ठहरेमा जफत गर्न सकिनेछ। फिर्ता लैजाने क्रममा मनासिब<br> कारण भई बढी अवधि बसेको त्यस्तो साधनको मूल्यमा नबढ्ने गरी बढी बसेको अवधिको<br> दैनिक पाँच हजार रूपैयाँका दरले महसुल असुल गरी फिर्ता लैजान दिन सकिनेछ। </div><div class="content-paragraph"> १३. भन्सार महसुल सुविधामा पैठारी भएका मालवस्तु सम्बन्धी विशेष व्यवस्थाः (१) कूटनीतिक<br> सुविधा प्राप्त व्यक्ति वा निकायले कूटनीतिक वा महसुल सुविधामा पैठारी गरेका सवारी<br> साधन, यन्त्र उपकरण एवं मालवस्तु पैठारी गरेको मितिले पाँच वर्ष पुगेपछि बिक्री गरेमा<br> वा उपहार दिएमा यस अनुसूची बमोजिम लाग्ने कुल भन्सार महसुलको साठी प्रतिशत<br> छुट हुनेछ। कूटनीतिक सुविधा वा महसुल सुविधामा पैठारी भएका यस्ता सवारी साधन,<br> यन्त्र उपकरण तथा मालवस्तुको हकमा सो सुविधा कुनै व्यक्तिको हकमा उपलब्ध<br> गराउँदा निजको नेपालमा पदाधिकार रहेको अवधिभर एक पटक मात्र दिइनेछ। </div><div class="content-paragraph"> (२) नेपालभित्रका आयोजना सञ्चालनार्थ ती आयोजना वा ठेकेदारको नाममा<br> पैठारी हुने मालवस्तुका सम्बन्धमा देहाय वमोजिम हुनेछः- </div><div class="content-paragraph"> (क) सवारी र ढुवानीका साधन, निर्माण यन्त्र तथा उपकरण समेतको सम्बन्धमाः- </div><div class="content-paragraph"> (अ) नेपाल सरकारसँग भएको सम्झौता वा नेपाल सरकारको निर्णयको<br> अधीनमा रही सरकारी वा निजी क्षेत्रबाट सञ्चालित आयोजना वा<br> सम्बन्धित ठेकेदारको नाममा पैठारी हुने निर्माण यन्त्र तथा उपकरण तथा<br> सरकारी आयोजना वा सोसँग सम्बन्धित विदेशी ठेकेदार वा विदेशी<br> ठेकेदार र नेपाली ठेकेदारको संयुक्त उपक्रमका नाममा पैठारी हुने सवारी<br> तथा ढुवानी साधनमा लाग्ने महसुल बापतको रकम बैङ्क ग्यारेण्टी लिई<br> अस्थाई पैठारी गर्न दिइनेछ । त्यसरी बैङ्क ग्यारेण्टी लिई अस्थाई पैठारी<br> गर्न दिइने आयोजनाको लागि नभई नहुने मालवस्तुको विवरण भएको<br> माष्टर लिष्ट सम्बन्धित निकायको राजपत्रांकित विशिष्ट श्रेणीको अधिकृत<br> वा लगानी बोर्डको प्रमुख कार्यकारी अधिकृतबाट स्वीकृत भएको हुनु<br> पर्नेछ । </div><div class="content-paragraph"> तर वैदेशिक अनुदानमा सञ्चालित आयोजनाको हकमा सम्झौतामा<br> उल्लिखित शर्तको अधीनमा रही सम्बन्धित मन्त्रालयको सचिव वा विकास<br> साझेदारबाट भएको सिफारिसका आधारमा आयोजनाको लागि आवश्यक<br> निर्माण उपकरण, यन्त्र र सवारी तथा ढुवानी साधन आयोजनाको समाप्ति<br> पछि अनिवार्य रुपमा फिर्ता लैजाने गरी लगतमा राखी अस्थायी पैठारी गर्न<br> अनुमति दिन सकिनेछ। त्यसरी पैठारी भएको मालवस्तु नेपालमा कसैलाई<br> बिक्री वा दान गर्न वा हस्तान्तरण गर्न पाइने छैन। </div><div class="content-paragraph"> (आ) उपखण्ड (अ) बमोजिम पैठारी हुने सवारी र ढुवानी साधन, निर्माण यन्त्र<br> तथा उपकरण पैठारी गर्दा प्रज्ञापनपत्रमा नेपालभित्र रहने अवधि उल्लेख<br> गरी जाँचपास गर्नु पर्नेछ। निर्धारित अवधिमा आयोजना सम्पन्न नभएको<br> कारणले प्रज्ञापनपत्रमा उल्लिखित अवधिभन्दा बढी अवधिसम्म नेपालभित्र<br> राख्खु पर्ने भएमा सम्बन्धित निकायबाट स्वीकृति लिई आयोजनाको अवधि<br> थप भएको जानकारी भन्सार विभागलाई दिनु पर्नेछ । सो आधारमा<br> भन्सार विभागले सम्बन्धित भन्सार कार्यालय एवं अन्य निकायलाई<br> जानकारी गराउनेछ । </div><div class="content-paragraph"> (इ) उपखण्ड (अ) बमोजिम पैठारी हुने सवारी र ढुवानी साधनको दर्ता गर्दा<br> छुट्टै पहिचान हुने किसिमले दर्ता गर्नु पर्नेछ र परियोजना अवधि समाप्त<br> भएपछि यस्ता साधनको नवीकरण गरिने छैन । पैठारीकर्ताले यसरी दर्ता<br> भएको सवारी तथा ढुवानी साधनको सवारी दर्ता प्रमाणपत्रको प्रतिलिपि<br> सहितको जानकारी दर्ता भएको मितिले पैंतीस दिनभित्र सम्बन्धित भन्सार<br> कार्यालयलाई दिनु पर्नेछ । </div><div class="content-paragraph"> (ई) नेपाल सरकारले म्याद थप दिएकोमा बाहेक आयोजना सम्पन्न भएको<br> मितिले वा करार सम्झौता (ठेक्का सम्झौता) रद्द भएको मितिले तीन<br> महिनाभित्र उपरोक्त अनुसारका मालवस्तु फिर्ता लगिसक्नु पर्नेछ। </div><div class="content-paragraph"> स्पष्टीकरणः यस दफाको प्रयोजनको लागि "आयोजना सम्पन्न भएको<br> मिति" भन्नाले सम्झौतामा उल्लेख भए अनुसारको डिफेक्ट लायाविलिटि<br> पिरियड वा मर्मत अवधि (मेन्टिनेन्स पिरियड) सम्झनु पर्छ। </div><div class="content-paragraph"> (उ) उपखण्ड (ई) बमोजिम मालवस्तु फिर्ता नलगी आफैंले उपयोग गरेमा,<br> कसैलाई उपहार दिएमा वा बिक्री गरेमा उल्लिखित अवधिभित्रै प्रचलित<br> कानून बमोजिम लाग्ने महसुल बुझाउनु पर्नेछ । त्यसरी तोकिएको<br> अवधिभित्र फिर्ता नलगेका वा महसुल नबुझाएका सवारी र ढुवानी साधन,<br> निर्माण यन्त्र तथा उपकरण जफत गरिनेछ र अस्थायी पैठारी गर्दा<br> राखेको बैङ्क जमानतबाट लाग्ने महसुल बराबरको रकम समेत राजस्वमा<br> आम्दानी बाँधिनेछ । </div><div class="content-paragraph"> (क) उपखण्ड (उ) मा जुनसुकै कुरा लेखिएको भए तापनि सम्बन्धित<br> कुनै परियोजनाको प्रयोजनको लागि बैक जमानत राखी पैठारी<br> गरेको सवारी वा ढुवानीको साधन वा निर्माण यन्त्र तथा उपकरण<br> परियोजना सम्पन्न भएको वा सम्झौता रद्द भएको मितिले पैतीस<br> दिनभित्र सरोकारवाला वा सम्वन्धित परियोजनले सम्वद्ध<br> कार्यालयलाई लिखित रुपमा जानकारी दिनु पर्नेछ । </div><div class="content-paragraph"> (ख) माथि (क) बमोजिम जानकारी प्राप्त भएको मितिले नब्बे दिनभित्र<br> सम्बन्धित भन्सार कार्यालयले प्रचलित कानून बमोजिम लाग्ने<br> महसुल लिई त्यस्ता सवारी साधन वा ढुवानीको साधन वा निर्माण<br> यन्त्र वा उपकरण फिर्ता दिनु पर्नेछ । </div><div class="content-paragraph"> तर सम्बन्धित सरोकारवाला कम्पनी वा निजको तर्फबाट<br> जमानत दिने फर्म, कम्पनी वा परियोजनाले ९० दिनभित्र लिन<br> नआएमा सो वापत राखेको बैक जमानत जफत हुनेछ । </div><div class="content-paragraph"> (ग) माथि (क) र (ख) मा जुनसुकै कुरा लेखिएको भए तापनि कुनै<br> परियोजनाको प्रयोजनको लागि बैक जमानत राखी पैठारी गरेको<br> सवारी तथा ढुवानीको साधन वा निर्माण यन्त्र तथा उपकरण<br> सम्बन्धित भन्सार कार्यालयले लिलाम नगरेको भए त्यस्ता सवारी<br> तथा ढुवानीको साधन वा निर्माण यन्त्र तथा उपकरण एक<br> पटकको लागि सम्वत् २०७९ पुस मसान्तसम्म सम्बन्धित<br> सरोकारवाला कम्पनी वा निजको तर्फबाट जमानत दिने फर्म वा<br> कम्पनीले प्रचलित कानून बमोजिम भन्सार महसुल तिरी लैजान<br> सक्नेछन् । यसरी लैजादा थप दस्तुर, व्याज वा जरिवाना लाग्ने<br> छैन </div><div class="content-paragraph"> (ऊ) सम्बन्धित ठेकेदारले एउटा परियोजनाको नाममा पैठारी गरेको मालवस्तु<br> फिर्ता नलगी वा महसुल नतिरेसम्म त्यस्तो ठेकेदारले अर्को परियोजनाका<br> लागि सवारी साधन, यन्त्र उपकरण एवं मालवस्तुहरू पैठारी गर्न पाउने<br> छैन। </div><div class="content-paragraph"> (ख) आयोजनामा खपत हुने मालवस्तुका सम्बन्धमाः- </div><div class="content-paragraph"> वैदेशिक ऋण वा अनुदानमा सञ्चालित तथा लगानी बोर्डले स्वीकृत गरेका<br> आयोजनामा खपत हुने मालवस्तुमा लाग्ने महसुल छुटका लागि अर्थ मन्त्रालयमा<br> सिफारिस गर्दा देहायका विषय सहित त्यस्ता मालवस्तुको विवरण भएको माष्टर<br> लिष्ट सम्बन्धित निकायको राजपत्रांकित विशिष्ट श्रेणीको अधिकृत वा लगानी<br> बोर्डको प्रमुख कार्यकारी अधिकृतले स्वीकृत गरेको हुनु पर्नेछः- </div><div class="content-paragraph"> (१) वैदेशिक ऋण वा अनुदान वा लगानी बोर्डबाट स्वीकृत लगानी सम्बन्धी<br> सम्झौतामा भएको कर छुटको प्रावधान स्पष्ट खुलेको हुनुपर्ने, </div><div class="content-paragraph"> (२) आयोजनाको दर विश्लेषण तथा लागत अनुमानमा माष्टर लिष्टमा समावेश<br> भएको वस्तुको कर बाहेकको मूल्य खुलेको हुनुपर्ने, </div><div class="content-paragraph"> (३) सम्झौता अंकको कति मूल्यको मालवस्तु पैठारी हुने हो सो<br> खुलेको हुनु पर्ने, </div><div class="content-paragraph"> (४) माष्टर लिष्टमा उल्लिखित मालवस्तुहरु मध्ये कुन नेपालमा खरिद<br> गर्ने हो र कुन पैठारी गर्ने हो सो स्पष्ट रुपमा खुलाउनु पर्ने, </div><div class="content-paragraph"> (५) स्वीकृत माष्टर लिष्ट संशोधन भए संशोधन गर्नु पर्नाको आधार र कारण<br> खुलाउनु पर्ने । </div><div class="content-paragraph"> (ग) खण्ड (क) र (ख) मा उल्लिखित माष्टर लिष्टमा मालवस्तुको नाम, एकाई, प्रति<br> एकाई मूल्य, जम्मा मूल्य (सि.आई.एफ., सि.आई.पी., एफ.ओ.वि., एक्स वर्कस्<br> डव्लु वा अन्य), मुद्रा, वस्तु वर्गीकरणको उपशीर्षक, उत्पत्तिको मुलुक, आयोजना<br> तथा पैठारीकर्ताको नाम र आयोजना सम्पन्न हुने मिति समेत स्पष्ट रुपमा<br> खुलाइएको हुनु पर्नेछ । </div><div class="content-paragraph"> (घ) खण्ड (क) र (ख) मा उल्लिखित स्वीकृत मास्टर लिस्टमा पर्ने मालवस्तुको प्रति<br> इकाई मूल्य सो मास्टर लिस्टमा उल्लेख भएको भन्दा पच्चीस प्रतिशतसम्म घटी<br> भएमा समेत सो मूल्यलाई मान्यता दिइनेछ । मालवस्तुको प्रति इकाई मूल्य<br> पच्चीस प्रतिशत भन्दा बढी घट्न गएमा मास्टर लिस्ट संशोधन गरी त्यस्तो मूल्य<br> समायोजन गर्नु पर्नेछ । </div><div class="content-paragraph"> (३) उपदफा (२) बमोजिम सुविधामा पैठारी भएको मालवस्तु जुन आयोजनाको<br> लागि पैठारी भएको हो सोही आयोजनामा मात्र प्रयोग गर्न पाईनेछ। नेपाल सरकारले<br> स्वीकृति दिएको अवस्थामा वाहेक तोकेको आयोजनाभन्दा अन्यत्र प्रयोग भएको पाइएमा<br> खपत हुने मालवस्तुको हकमा त्यस्तो मालवस्तुमा लाग्ने महसुल र सो महसुल बराबर<br> जरिबाना हुनेछ। खपत नहुने सवारी साधन, मेशिनरी यन्त्र, उपकरण लगायतका<br> मालवस्तुको हकमा त्यस्ता मालवस्तु जफत गरिनेछ र महसुल बापत बैङ्क ग्यारेण्टी<br> राखेको भए त्यस्तो वैङ्क ग्यारेण्टीबाट लाग्ने महसुल बराबरको रकम राजस्वमा आम्दानी<br> बाँधिनेछ । </div><div class="content-paragraph"> (४) उपदफा (२) बमोजिम महसुल नबुझाएका वा सो उपदफामा उल्लिखित<br> म्यादभित्र फिर्ता नलगेका सवारी र ढुवानीका साधन, निर्माण उपकरण तथा यन्त्रको<br> यथार्थ सूचना दिई कब्जा गर्न सहयोग गर्ने व्यक्तिलाई त्यस्तो मालवस्तु लिलाम गरी प्राप्त<br> हुने रकमको दश प्रतिशत रकम पुरस्कार स्वरूप दिइनेछ। </div><div class="content-paragraph"> १४. देहायका मालवस्तुमा देहाय बमोजिम भन्सार महसुल छुट हुनेछः- </div><div class="content-paragraph"> (१) भन्सार महसुल पूर्ण छुट हुनेः </div><div class="content-paragraph"> (क) आंशिक चहकिलो पारिएको धागो (पी.ओ.वाई.) उत्पादन गर्ने उद्योगले<br> उद्योग विभागले तोकेको हदसम्मका कच्चा पदार्थको खपत अनुपात, स्वदेशमा<br> हुने उपभोग तथा विदेशमा हुने निकासीको आधारमा उद्योगले पैठारी गर्ने<br> उपशीर्षक ३९०७.६१.०० र ३९०७.६९.०० मा पर्ने पेट चिप्स, </div><div class="content-paragraph"> (ख) जुट उद्योगले पैठारी गर्ने उपशीर्षक ५३०३.१०.०० र ५३०३.९०.०० मा पर्ने<br> कच्चा जुट, </div><div class="content-paragraph"> (ग) नेपाल सरकारले पैठारी गर्ने उपशीर्षक ४९०७.००.२० को हुलाक टिकट,<br> उपशीर्षक ४९०७.००.३० को हवाईपत्र, उपशीर्षक ४९०७.००.४० को<br> राहदानी, उपशीर्षक ४९०७.००.५० अन्तःशुल्क टिकट र उपशीर्षक<br> ४९०९.००.०० को पोष्टकार्ड, </div><div class="content-paragraph"> (घ) निजी प्रयोगको लागि आंशिक भन्सार महसुल सुविधामा पैठारी भई सवारी<br> साधनका धनीको मृत्यु भएको कारणले निजको हकवाला पति वा पत्नीको नाममा<br> नामसारी हुने सवारी साधन, </div><div class="content-paragraph"> (ङ) भारतमा उत्पादन भई भारतबाटै पैठारी भएको उपशीर्षक २७०९.००.०० को<br> कच्चा पेट्रोलियम तेल र विटुमिन खनिजबाट प्राप्त कच्चा तेल, </div><div class="content-paragraph"> (च) भारतमा उत्पादन भई भारतबाटै पैठारी हुने देहायका उपशीर्षकका मालवस्तुः </div><table class="main-table"><thead><tr><th>भाग</th><th colspan="4">२५</th></tr></thead><tbody><tr><td>२५०२.००.०</td><td>२५०४.१०.०</td><td>२५०४.९०.०</td><td>२५१०.१०.०</td><td>२५११.१०.०</td></tr><tr><td>२५११.२०.०</td><td>२५१३.१०.०</td><td>२५१३.२०.०</td><td>२५१९.९०.०</td><td>२५२१.००.०</td></tr><tr><td>२५२५.१०.०</td><td>२५२८.००.०</td><td>&nbsp;</td><td>&nbsp;</td><td>&nbsp;</td></tr></tbody></table><table class="main-table"><thead><tr><th>भाग</th><th colspan="4">२६</th></tr></thead><tbody><tr><td>२६०१.११.०</td><td>२६०१.१२.०</td><td>२६०१.२०.०</td><td>२६०२.००.०</td><td>२६०३.००.०</td></tr><tr><td>२६०४.००.०</td><td>२६०५.००.०</td><td>२६०६.००.०</td><td>२६०७.००.०</td><td>२६०८.००.०</td></tr><tr><td>२६०९.००.०</td><td>२६१०.००.०</td><td>२६११.००.०</td><td>२६१२.१०.०</td><td>२६१२.२०.०</td></tr><tr><td>२६१३.१०.०</td><td>२६१३.९०.०</td><td>२६१४.००.०</td><td>२६१५.१०.०</td><td>२६१५.९०.०</td></tr></tbody></table><table class="main-table"><thead><tr><th>भाग</th><th colspan="4">४४</th></tr></thead><tbody><tr><td>४४०१.११.०</td><td>४४०१.१९.०</td><td>४४०१.२१.०</td><td>४४०१.२२.०</td><td>४४०१.३१.०</td></tr><tr><td>४४०१.३२.०</td><td>४४०१.३९.०</td><td>४४०२.१०.०</td><td>४४०२.२०.०</td><td>४४०२.९०.०</td></tr><tr><td>४४०३.११.०</td><td>४४०३.१२.०</td><td>४४०३.२१.०</td><td>४४०३.२२.०</td><td>४४०३.२३.०</td></tr><tr><td>४४०३.२४.०</td><td>४४०३.२५.०</td><td>४४०३.२६.०</td><td>४४०३.४१.०</td><td>४४०३.४२.०</td></tr><tr><td>४४०३.४९.०</td><td>४४०३.९१.०</td><td>४४०३.९३.०</td><td>४४०३.९४.०</td><td>४४०३.९५.०</td></tr><tr><td>४४०३.९६.०</td><td>४४०३.९७.०</td><td>४४०३.९८.०</td><td>४४०३.९९.१</td><td>४४०३.९९.९</td></tr></tbody></table><div class="content-paragraph"> (छ) मूल्य अभिवृद्धि करमा दर्ता भएका धागो उद्योगले पैठारी गर्ने उपशीर्षक<br> ५४०२.४६.०० को आंशिक चहकिलो पारिएको धागो (पि.ओ.वाई) र उपशीर्षक<br> ५५०३.११.००, ५५०३.१९.००, ५५०३.२०.००, ५५०३.३०.००,<br> ५५०३.४०.००, ५५०३.९०.००, ५५०४.१०.००, ५५०४.९०.००,<br> ५५०६.१०.००, ५५०६.२०.००, ५५०६.३०.००, ५५०६.४०.००,<br> ५५०६.९०.०० र उपशीर्षक ५५०७.००.०० मा पर्ने मानव निर्मित स्टेपुल<br> फाइवर, </div><div class="content-paragraph"> (ज) विद्युत, सोलार वा ब्याट्रीबाट मात्र चल्ने दुई पाङ्ग्रे, तीन पाङ्ग्रे वा चार पाङ्ग्रे<br> सवारी वा ढुवानी साधन उत्पादन गर्ने गरी दर्ता भएका उद्योगले आफूले उत्पादन<br> गर्ने सवारी वा ढुवानी साधनको उत्पादनमा प्रयोग गर्ने उपशीर्षक<br> ८७०६.००.४० र ८७०६.००.५० मा पर्ने चेसिस, उपशीर्षक<br> ८५०१.१०.००, ८५०१.२०.००, ८५०१.३१.००, ८५०१.३२.००,<br> ८५०१.३३.००, ८५०१.३४.००, ८५०१.४०.००, ८५०१.५१.००,<br> ८५०१.५२.००, ८५०१.५३.०० ८५०१.६१.००, ८५०१.६२.००,<br> ८५०१.६३.००, ८५०१.६४.०० मा पर्ने मोटर, उपशीर्षक ८५०४.४०.१०<br> मा पर्ने व्याट्री चार्जर र दुई पाङ्ग्रे सवारीको चेसिस तथा फ्रेम बनाउन आवश्यक<br> पर्ने शीर्षक ७२.२५ को स्टील सिट मेटल, शीर्षक ७३.०६ को स्टील ट्यूव,<br> उपशीर्षक ७४०७.२१.०० को व्रास मेटल, उपशीर्षक ७६०४.१०.९० को<br> अल्मुनियम रड र उपशीर्षक ७६०६.११.०० को अल्मुनियम सीट मेटल, </div><div class="content-paragraph"> (झ) रक्त सञ्चार सेवाको लागि आवश्यक पर्ने उपशीर्षक ९०१८.९०.२० मा पर्ने रगत राख्ने<br> प्लाष्टिकका थैला तथा सोही प्रयोजनका लागि नेपाल रेडक्रस सोसाइटीले पैठारी गर्ने<br> उपशीर्षक ९०१८.९०.९० मा पर्ने ट्रान्सफ्यूजन सेट, उपशीर्षक ३००२.९०.१० मा<br> पर्ने टेस्टिङ्ग किट्स र उपशीर्षक ३८२२.११.००, ३८२२.१२.००,<br> ३८२२.१३.००, ३८२२.१९.००, ३८२२.९०.०० मापर्ने रिएजेण्ट, </div><div class="content-paragraph"> (ञ) दृष्टिविहीनहरूले प्रयोग गर्ने उपशीर्षक ८४४३.३१.००, ८४४३.३२.०० र<br> ८४४३.३९.०० मा पर्ने ब्रेलो (ब्रेल प्रिन्टर), उपशीर्षक ८५३१.८०.०० मा<br> पर्ने रङ्गसूचक, पानीसूचक र प्रकाशसूचक यन्त्रहरू, उपशीर्षक ९०२५.१९.९०<br> मा पर्ने आवाज दिने थर्मामिटर, उपशीर्षक ९१०२.९९.०० मा पर्ने ब्रेल घडी,<br> उपशीर्षक ९०१३.८०.०० मा पर्ने मेग्नीफाइङ्ग ग्लास, उपशीर्षक<br> ९०१४.१०.०० मा पर्ने ब्रेल कम्पास, उपशीर्षक ४९०१.९१.०० र<br> ४९०१.९९.०० मा पर्ने ब्रेल पुस्तक, उपशीर्षक ८४४३.३९.०० मा पर्ने ब्रेल<br> इम्वोसर, उपशीर्षक ८४७२.१०.०० मा पर्ने ब्रेल स्टेनसिल मेशिन, </div><div class="content-paragraph"> (ट) नेपाल राष्ट्र बैङ्कको नाममा पैठारी हुने भाग २८, २९, र ३८ मा पर्ने रसायन,<br> भाग ४८ मा पर्ने टकमरीको निमित्त आवश्यक पर्ने कागज, उपशीर्षक<br> ४९०७.००.६० मा पर्ने चेक फर्म तथा चेकबुक, भाग ७१ मा पर्ने सिक्का,<br> शीर्षक ७१.०६, ७१.०८ र ७१.१३ मा पर्ने चाँदी, सुन तथा सोका गहना, भाग<br> ७४ को धातु, भन्सार शीर्षक ८४.७२ अन्तर्गत पर्ने भन्सार महसुल माफी<br> बाहेकका कार्यालय यन्त्रहरु एवं यस्तै प्रकृतिका अन्य मालवस्तु, </div><div class="content-paragraph"> (ठ) विदेशी प्रकाशकद्वारा प्रकाशित शीर्षक ४९.०१, ४९.०३ र ४९.०४ मा पर्ने<br> पुस्तक तथा पत्रिका, </div><div class="content-paragraph"> (ड) उद्योगले पैठारी गर्ने शीर्षक ४७.०७, ७२.०१, ७२.०२, ७२.०४ ७६.०१ र<br> ७९.०१ मा पर्ने मालवस्तु । </div><div class="content-paragraph"> (ढ) उपशीर्षक ३९२६.९०.३१ मा पर्ने यूरिन व्याग । </div><div class="content-paragraph"> (२) भन्सार महसुल एक प्रतिशत मात्र लाग्नेः </div><div class="content-paragraph"> (क) हवाई सेवा प्रदायक संस्थाले वा नागरिक उड्डयन प्राधिकरणबाट इजाजत प्राप्त<br> गरेका कम्पनीले पैठारी गर्ने उपशीर्षक ८८०२.२०.००, ८८०२.३०.०० र<br> ८८०२.४०.००, ८८०६.१०.०० मा पर्ने हवाईजहाज; उपशीर्षक<br> ८८०२.११.०० र ८८०२.१२.०० मा पर्ने हेलिकप्टर; उपशीर्षक<br> ८४८३.४०.०० मा पर्ने गेयर बक्स; उपशीर्षक ८४०७.१०.०० मा पर्ने इञ्जिन;<br> उपशीर्षक ८४११.११.००, ८४११.१२.००, ८४११.२१.०० र<br> ८४११.२२.०० मा पर्ने टर्बो जेट इन्जिन र टर्बो प्रोपेलर्स; उपशीर्षक<br> ४०११.३०.०० मा पर्ने टायर; उपशीर्षक ४०१३.९०.३० मा पर्ने ट्युव;<br> उपशीर्षक ८५०७.१०.०० मा पर्ने व्याट्री; उपशीर्षक ७३१८.१६.००,<br> ७३१८.१९.०० र ७३१८.२३.०० मा पर्ने नट, वोल्ट र रिभेट; उपशीर्षक<br> ८८०७.१०.०० मा पर्ने प्रोपेलर, रोटर र व्लेड, उपशीर्षक ८४०९.१०.०० मा<br> पर्ने पिष्टन; उपशीर्षक ८८०७.३०.१० मा पर्ने हवाईजहाज वा हेलिकप्टरका<br> अन्य पार्टपुर्जाहरु; उपशीर्षक ८८०५.१०.०० मा पर्ने ल्याण्डिङ्ग गेयर; उपशीर्षक<br> ७००७.११.०० र ७००७.२१.०० मा पर्ने विण्डसिल्ड । </div><div class="content-paragraph"> तर लिजमा पैठारी भएका हवाइजहाज, हेलिकोप्टर वा तिनका इञ्जिन<br> पैठारी गरेको मितिले तीन वर्षभित्र फिर्ता गरेमा वा नेपालमा दुर्घटना भई पुनः<br> सञ्चालन गर्न नसक्ने भएमा तथा सोही कारण फिर्ता लैजान समेत नसकेमा पैठारी<br> हुँदा तिरेको भन्सार महसुल फिर्ता दिइनेछ । </div><div class="content-paragraph"> (ख) दाना तथा पशुपन्छी उद्योगले स्वदेशमा प्रयोग गर्ने गरी पैठारी गर्ने उपशीर्षक<br> ०५११.९१.०० मा पर्ने माछाका टुक्राटाक्री वा धुलो र सिपीको टुक्रा;<br> उपशीर्षक २३०१.१०.०० र २३०१.२०.०० मा पर्ने फिड सप्लिमेन्टको<br> कच्चा पदार्थ, उपशीर्षक २३०३.१०.०० मा पर्ने मकैको ग्लुटेन र उपशीर्षक<br> २५२१.००.०० मा पर्ने चुन ढुंगाको धुलो र उपशीर्षक ३५०७.९०.०० मा<br> पर्ने ईन्जाइम, </div><div class="content-paragraph"> (ग) कपडा तथा कार्पेट उद्योगले पैठारी गर्ने शीर्षक ५२.०५ र उपशीर्षक<br> ५२०७.१०.०० मा पर्ने धागो, </div><div class="content-paragraph"> (घ) उद्योगले पैठारी गर्ने उपशीर्षक ९०२७.१०.००, ९०२७.३०.०० र<br> ९०२७.९०.१० मा पर्ने यन्त्र उपकरण तथा ९०२७.९०.९० मा पर्ने तिनका<br> पार्टपूर्जा, </div><div class="content-paragraph"> (ङ) टायर उत्पादन गर्ने उद्योगले आफ्नो उत्पादनको प्रयोजनको लागि पैठारी गर्ने<br> सम्पूर्ण कच्चा पदार्थ तथा सहायक कच्चापदार्थ, </div><div class="content-paragraph"> (च) यातायात व्यवस्था कार्यालयमा दर्ता भइसकेका डिजेल वा पेट्रोलबाट चल्ने सवारी<br> साधनलाई विद्युतीय मोटरबाट सञ्चालन हुने गरी बनाउने प्रयोजनका लागि यस्ता<br> उद्योग वा सवारी धनीले पैठारी गर्ने यन्त्र तथा उपकरण, </div><div class="content-paragraph"> (छ) बालीनालीमा प्रयोग हुने जैविक विषादि उत्पादन गर्ने उद्योगले जैविक विषादि<br> उत्पादन गर्नका लागि पैठारी गर्ने भाग ८४ मा पर्ने भन्सार महसुल माफी भए<br> बाहेकका मेशिनरी तथा यन्त्र उपकरण, </div><div class="content-paragraph"> (ज) धागो तथा कपडा उद्योगले आफ्नो उत्पादन प्रयोजनका लागि पैठारी गर्ने शीर्षक<br> ८४.०२, ८४.२०, ८४.४४, ८४.४५, ८४.४६, ८४.४७, ८४.४८,<br> उपशीर्षक ८४२१.१२.००, ८४५१.२९.००, ८४५१.३०.००,<br> ८४५१.४०.००, ८४५१.५०.०० का मेशिनरी तथा उपकरण, सोका स्पेयर्स<br> पार्ट्स, शीर्षक २८.१५, २८.३०, २८.३६, २८.४७, २९.१५, ३२.०४,<br> ३४.०३, ३८.०९, ३९.०५, ३९.०६, मा पर्ने केमिकल, डाइज र पोलिमर, </div><div class="content-paragraph"> (झ) तयारी पोशाक निर्यात गर्ने उद्योगहरूले पैठारी गर्ने उपशीर्षक ९४०३.२०.९० र<br> ९४०३.६०.०० मा पर्ने भ्याकुम आइरनिङ टेवुल र उपशीर्षक ८५१६.४०.००<br> मा पर्ने स्टीम आइरन, </div><div class="content-paragraph"> (ञ) कृषि तथा पशुजन्य उद्योगमा प्रयोग हुने उपशीर्षक ८४२१.११.०० मा पर्ने<br> सेपरेटर; उपशीर्षक ७३०९.००.०० र ७६११.००.०० मा पर्ने मिल्क चिलिङ<br> भ्याट; उपशीर्षक २८०४.३०.०० मा पर्ने लिक्विड नाइट्रोजन; उपशीर्षक<br> ८४१८.१०.०० मा पर्ने औद्योगिक रेफ्रीजरेटर; उपशीर्षक ७६१३.००.२० मा<br> पर्ने लिक्विड नाइट्रोजन राख्ने कन्टेनर। त्यस्ता यन्त्र उपकरणहरू सि.के.डी. वा<br> एस.के.डी. रूपमा पैठारी हुँदा द्विविधा पर्न गएमा पैठारी गर्दाकै अवस्थामा एक<br> प्रतिशत भन्सार महसुल लिई बाँकी महसुल बापतको बैङ्क ग्यारेण्टी लिने र उक्त<br> यन्त्र, उपकरण जडान भइसकेपछि मेशिन ठहरिएमा उक्त बैङ्क ग्यारेण्टी फुकुवा<br> गरिनेछ । </div><div class="content-paragraph"> (ट) भाग ८४ को पाँच प्रतिशत भन्सार महसुल लाग्ने घरायसी प्रयोग हुन सक्ने<br> बाहेकका मेशिनरी, यन्त्र, उपकरण र उद्योग विभागको स्वीकृत स्किम बमोजिम<br> सि.के.डि. वा एस.के.डि. अवस्थामा पटक पटक पैठारी हुने मेशिनरीका मुख्य<br> अवयव तथा तिनका पहिचान योग्य अङ्ग एवं सहायक सामग्री । </div><div class="content-paragraph"> तर भाग ७३ मा पर्ने मेकानिकल संयन्त्र जडान नगरिएका भण्डारण टंकी<br> (स्टोरेज ट्याङ्क), पेषण गुटिका (ग्राइण्डिङ बल), फलाम वा स्पातका पाइप, भाग<br> ६९ मा पर्ने ताप सहन गर्न सक्ने ईंटा, विद्युतीय प्रसारण लाइनमा जडान गरिने<br> ट्रान्सफरमर तथा शिर्षक ८४.२९ मा पर्ने मालवस्तुहरुमा यो सुविधा प्रदान नगरी<br> दरबन्दी बमोजिम नै महसुल असुल गरिनेछ। जगेडा वा प्रतिस्थापनको लागि<br> पैठारी हुने मिल, मेशिनरी, यन्त्र, उपकरणका पार्टपुर्जा तथा सहायक सामग्रीमा<br> पनि यो सुविधा नदिई दरबन्दी बमोजिमको महसुल लाग्नेछ । साथै पुराना वा<br> प्रयोग भइसकेका मिल, मेशिनरी यन्त्रउपकरणमा, यस उपदफा बमोजिमको छुट<br> दिइने छैन। </div><div class="content-paragraph"> (ठ) चिया उद्योगले पैठारी गर्ने शीर्षक ६०.०५ मा पर्ने वेदरिङ्ग नेट, उपशीर्षक<br> ८४०२.२०.०० मा पर्ने बोइलर, उपशीर्षक ८४१४.५९.०० मा पर्ने ट्रफ<br> फ्यान, शीर्षक ८४.२३ मा पर्ने वेइङ्ग ब्रिज, शीर्षक ८४.५९ मा पर्ने रोलर<br> सार्पनिङ्ग मेशिन, उपशीर्षक ८२०१.६०.०० मा पर्ने प्लकिङ्ग शियर्स, उपशीर्षक<br> ८२०८.४०.०० मा पर्ने कटिङ्ग ब्लेड, उपशीर्षक ३५०६.९९.०० मा पर्ने कीरा<br> टाँस्ने गम, उपशीर्षक ८४३८.८०.९० मा पर्ने टी प्रोसेसिङ्ग मेशिन; रोलिङ्ग<br> टेवुल, टी व्लेण्डिङ्ग मेशिन, प्लकिङ्ग मेशिन, शीर्षक ८४.८२ मा पर्ने वियरिङ्ग,<br> उपशीर्षक ८४३८.९०.०० मा पर्ने पार्टपुर्जाहरु; उपशीर्षक ४८२३.२०.१० मा<br> पर्ने टि व्याग फिल्टर पेपर, उपशीर्षक ७६०७.११.०० मा पर्ने अलुमिनियम<br> फ्वाइल; चिया प्याकिङ्गको लागि उद्योगको नाम छपाई गरी पैठारी गर्ने शीर्षक<br> ४८.१९ अन्तर्गतका सबै उपशीर्षकहरुमा पर्ने प्याकिङ्ग मेटेरियल, उपशीर्षक<br> ४८२१.१०.०० मा पर्ने प्रिन्टिङ्ग लेबल र उपशीर्षक ३९२३.१०.९०,<br> ३९२३.२१.००, ३९२३.२९.०० र ३९२३.९०.९० मा पर्ने मेटेरियल र<br> उपशीर्षक ७६१२.९०.०० मा पर्ने अलुमिनियमको वट्टा, </div><div class="content-paragraph"> (ड) दर्ता भएका मत्स्य फार्मले पैठारी गर्ने उपशीर्षक ५६०८.११.०० मा पर्ने तयारी<br> जालहरू; उपशीर्षक ५६०७.५०.०० मा पर्ने जाल बनाउन प्रयोग गरिने नाइलन<br> धागो र उपशीर्षक ७३१४.४९.०० मा पर्ने माछा पाल्ने तयारी केजहरू;<br> उपशीर्षक ८४१३.८१.०० मा पर्ने पम्प सेट, उपशीर्षक ८४१४.५९.०० मा<br> पर्ने एरेटर; उपशीर्षक ३८०८.९१.९० मा पर्ने मत्स्य विष एवं मत्स्य प्रजनन्का<br> लागि आवश्यक उपशीर्षक २९३७.१९.०० र २९३७.२९.०० मा पर्ने हार्मोन, </div><div class="content-paragraph"> (ढ) धागो उद्योगले पैठारी गर्ने शीर्षक ५२.०१ र ५२.०३ मा पर्ने कपास, </div><div class="content-paragraph"> (ण) मौरी पालन उद्योगले पैठारी गर्ने मौरी पालनको लागि आवश्यक पर्ने उपशीर्षक<br> ७३१०.१०.०० र ७३१०.२९.०० मा पर्ने मेटल व्यारल; उपशीर्षक<br> ७३२६.९०.०० मा पर्ने आधार चाका रोलर, व्हील प्लेट र रानी छेक्ने पाता;<br> उपशीर्षक ८४१३.८१.०० मा पर्ने गियर पम्प, उपशीर्षक ९०३१.८०.००<br> मा पर्ने महको गुणस्तर परीक्षण गर्ने उपकरण र उपशीर्षक ९६०३.९०.०० मा<br> पर्ने मौरी ब्रुस </div><div class="content-paragraph"> (त) तयारी गहना बनाई विदेश निकासी गर्ने उद्योगले पैठारी गर्ने उपशीर्षक<br> २५३०.९०.०० मा पर्ने कच्चा एम्बर (र अम्बर), </div><div class="content-paragraph"> (थ) कृषि कार्यमा प्रयोग हुने उपशीर्षक ३९२६.९०.९३ र ८५१६.७९.१० मा<br> पर्ने कीरा मार्ने ट्रऱ्याप (इन्सेक्ट ट्रयाप), शीर्षक ३५.०६ मा पर्ने मुसा टास्ने गम<br> (ग्लु), </div><div class="content-paragraph"> (द) सामान्य भाँडाबर्तन बाहेक कुखुरालाई दाना तथा पानी खुवाउने उपशीर्षक<br> ३९२४.९०.१०, ७३२३.९३.००, ७३२३.९४.०० र ७३२३.९९.०० मा<br> पर्ने विशेष किसिमका भाँडा, उपशीर्षक ३९२६.९०.९९ मा पर्ने बीउ उमार्न तथा<br> रोप्न प्रयोग हुने ट्रे, </div><div class="content-paragraph"> (ध) औषधि उत्पादन गर्ने उद्योगले पैठारी गर्ने उपशीर्षक ९०१६.००.०० मा पर्ने<br> तराजु, </div></body></html>