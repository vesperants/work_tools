<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपालको संविधान_part1_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for precise visual replication */ .two-column-layout { display: flex; justify-content: space-between; margin-bottom: 30px; align-items: flex-start; } .left-col { flex: 0 0 55%; /* Adjust width to visually match PDF */ text-align: left; } .right-col { flex: 0 0 40%; /* Adjust width to visually match PDF */ text-align: right; } .numbered-item-heading { margin-bottom: 5px; } .numbered-item-sub-text { margin-left: 20px; /* For indentation of (1), (2) etc. */ display: block; margin-bottom: 5px; } .numbered-item-sub-sub-text { margin-left: 40px; /* For indentation of (क), (ख) etc. */ display: block; margin-bottom: 5px; } .numbered-item-sub-sub-sub-text { margin-left: 60px; /* For further indentation */ display: block; margin-bottom: 5px; } .annotation-above { display: inline-block; position: absolute; top: -1.3em; /* Adjusted based on visual inspection */ left: 50%; transform: translateX(-50%); font-size: 0.8em; /* Slightly smaller font for annotation */ white-space: nowrap; text-align: center; width: 100%; /* To allow text centering over the parent */ } .annotation-container { position: relative; display: inline-block; min-width: 100px; /* Ensure enough space for the annotation */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">नेपालको संविधान</div><div class="two-column-layout"><div class="left-col"><div class="bold">संशोधन</div><div style="margin-top: 15px;">१. नेपालको संविधान (पहिलो संशोधन), २०७२</div><div style="margin-top: 5px;">२. नेपालको संविधान (दोस्रो संशोधन), २०७७</div></div><div class="right-col"><div class="bold">नेपाल राजपत्रमा प्रकाशन मिति</div><div style="margin-top: 5px;">२०७२।०६।०३</div><div class="bold" style="margin-top: 15px;">प्रमाणीकरण र प्रकाशन मिति</div><div style="margin-top: 5px;">२०७२।११।१६</div><div style="margin-top: 5px;">२०७७।०३।०४</div></div></div><div style="clear: both;"></div><div class="document-subtitle">प्रस्तावना</div><div class="content-paragraph"> हामी सार्वभौमसत्तासम्पन्न नेपाली जनता; </div><div class="content-paragraph"> नेपालको स्वतन्त्रता, सार्वभौमिकता, भौगोलिक अखण्डता, राष्ट्रिय एकता, स्वाधीनता र स्वाभिमानलाई अक्षुण्ण राखी जनताको सार्वभौम अधिकार, स्वायत्तता र स्वशासनको अधिकारलाई आत्मसात् गर्दै; </div><div class="content-paragraph"> राष्ट्रहित, लोकतन्त्र र अग्रगामी परिवर्तनका लागि नेपाली जनताले पटक–पटक गर्दै आएका ऐतिहासिक जन आन्दोलन, सशस्त्र संघर्ष, त्याग र बलिदानको गौरवपूर्ण इतिहासलाई स्मरण एवं शहीदहरू तथा बेपत्ता र पीडित नागरिकहरूलाई सम्मान गर्दै; </div><div class="content-paragraph"> सामन्ती, निरंकुश, केन्द्रीकृत र एकात्मक राज्यव्यवस्थाले सृजना गरेका सबै प्रकारका विभेद र उत्पीडनको अन्त्य गर्दै; </div><div class="content-paragraph"> बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषतालाई आत्मसात् गरी विविधताबीचको एकता, सामाजिक सांस्कृतिक ऐक्यबद्धता, सहिष्णुता र सद्भावलाई संरक्षण एवं प्रवर्धन गर्दै; </div><div class="content-paragraph"> वर्गीय, जातीय, क्षेत्रीय, भाषिक, धार्मिक, लैङ्गिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने सङ्कल्प गर्दै; </div><div class="content-paragraph"> जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानव अधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका र कानूनी राज्यको अवधारणा लगायतका लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्न; </div><div class="content-paragraph"> संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गर्न संविधान सभाबाट पारित गरी यो संविधान जारी गर्दछौं । </div><div class="document-subtitle bold">भाग-१</div><div class="document-subtitle bold">प्रारम्भिक</div><div class="content-paragraph"><span class="bold numbered-item-heading">१. संविधान मूल कानूनः</span><span class="numbered-item-sub-text">(१) यो संविधान नेपालको मूल कानून हो । यस संविधानसँग</span> बाझिने कानून बाझिएको हदसम्म अमान्य हुनेछ । <span class="numbered-item-sub-text">(२) यस संविधानको पालना गर्नु प्रत्येक व्यक्तिको कर्तव्य हुनेछ ।</span></div><div class="content-paragraph"><span class="bold numbered-item-heading">२. सार्वभौमसत्ता र राजकीयसत्ताः</span> नेपालको सार्वभौमसत्ता र राजकीयसत्ता नेपाली जनतामा निहित रहेको छ । यसको प्रयोग यस संविधानमा व्यवस्था भए बमोजिम हुनेछ । </div><div class="content-paragraph"><span class="bold numbered-item-heading">३. राष्ट्रः</span> बहुजातीय, बहुभाषिक, बहुधार्मिक, बहुसांस्कृतिक विशेषतायुक्त, भौगोलिक विविधतामा रहेका समान आकांक्षा र नेपालको राष्ट्रिय स्वतन्त्रता, भौगोलिक अखण्डता, राष्ट्रिय हित तथा समृद्धिप्रति आस्थावान रही एकताको सूत्रमा आबद्ध सबै नेपाली जनता समष्टिमा राष्ट्र हो । </div><div class="content-paragraph"><span class="bold numbered-item-heading">४. नेपाल राज्यः</span><span class="numbered-item-sub-text">(१) नेपाल स्वतन्त्र, अविभाज्य, सार्वभौमसत्तासम्पन्न, धर्मनिरपेक्ष, समावेशी,</span> लोकतन्त्रात्मक, समाजवाद उन्मुख, संघीय लोकतान्त्रिक गणतन्त्रात्मक राज्य हो । <span class="bold">स्पष्टीकरणः</span> यस धाराको प्रयोजनको लागि “धर्मनिरपेक्ष” भन्नाले सनातनदेखि चलिआएको धर्म संस्कृतिको संरक्षण लगायत धार्मिक, सांस्कृतिक स्वतन्त्रता सम्झनु पर्छ । <span class="numbered-item-sub-text">(२) नेपालको क्षेत्र देहाय बमोजिम हुनेछः–</span><span class="numbered-item-sub-sub-text">(क) यो संविधान प्रारम्भ हुँदाका बखतको क्षेत्र, र</span><span class="numbered-item-sub-sub-text">(ख) यो संविधान प्रारम्भ भएपछि प्राप्त हुने क्षेत्र ।</span></div><div class="content-paragraph"><span class="bold numbered-item-heading">५. राष्ट्रिय हितः</span><span class="numbered-item-sub-text">(१) नेपालको स्वतन्त्रता, सार्वभौमसत्ता, भौगोलिक अखण्डता, राष्ट्रियता,</span> स्वाधीनता, स्वाभिमान, नेपालीको हक हितको रक्षा, सीमानाको सुरक्षा, आर्थिक समुन्नति र समृद्धि नेपालको राष्ट्रिय हितका आधारभूत विषय हुनेछन् । <span class="numbered-item-sub-text">(२) राष्ट्र हित प्रतिकूलको आचरण र कार्य संघीय कानून बमोजिम दण्डनीय</span> हुनेछ । </div><div class="content-paragraph"><span class="bold numbered-item-heading">६. राष्ट्रभाषाः</span> नेपालमा बोलिने सबै मातृभाषाहरू राष्ट्रभाषा हुन् । </div><div class="content-paragraph"><span class="bold numbered-item-heading">७. सरकारी कामकाजको भाषाः</span><span class="numbered-item-sub-text">(१) देवनागरी लिपिमा लेखिने नेपाली भाषा नेपालको</span> सरकारी कामकाजको भाषा हुनेछ । <span class="numbered-item-sub-text">(२) नेपाली भाषाका अतिरिक्त प्रदेशले आफ्नो प्रदेशभित्र बहुसंख्यक जनताले</span> बोल्ने एक वा एकभन्दा बढी अन्य राष्ट्रभाषालाई प्रदेश कानून बमोजिम प्रदेशको सरकारी कामकाजको भाषा निर्धारण गर्न सक्नेछ । <span class="numbered-item-sub-text">(३) भाषा सम्बन्धी अन्य कुरा भाषा आयोगको सिफारिसमा नेपाल सरकारले</span> निर्णय गरे बमोजिम हुनेछ । </div><div class="content-paragraph"><span class="bold numbered-item-heading">८. राष्ट्रिय झण्डाः</span><span class="numbered-item-sub-text">(१) सिम्रिक रङ्गको भुइँ र गाढा नीलो रङ्गको किनारा भएको दुई त्रिकोण</span> अलिकति जोडिएको, माथिल्लो भागमा खुर्पे चन्द्रको बीचमा सोहमा आठ कोण देखिने सेतो आकार र तल्लो भागमा बाह्र कोणयुक्त सूर्यको सेतो आकार अंकित भएको झण्डा नेपालको राष्ट्रिय झण्डा हो । <span class="numbered-item-sub-text">(२) नेपालको राष्ट्रिय झण्डा, राष्ट्रिय झण्डा बनाउने तरीका र तत्सम्बन्धी अन्य</span> विवरण अनुसूची-१ मा उल्लेख भए बमोजिम हुनेछ । </div><div class="content-paragraph"><span class="bold numbered-item-heading">९. राष्ट्रिय गान इत्यादिः</span><span class="numbered-item-sub-text">(१) नेपालको राष्ट्रिय गान अनुसूची–२ मा उल्लेख भए बमोजिम</span> हुनेछ । <span class="numbered-item-sub-text">(२) नेपालको निशान छाप अनुसूची–३ मा उल्लेख भए बमोजिम हुनेछ ।</span><span class="numbered-item-sub-text">(३) नेपालको राष्ट्रिय फूल लालीगुराँस, राष्ट्रिय रङ्ग सिम्रिक, राष्ट्रिय जनावर गाई र</span> राष्ट्रिय पक्षी डाँफे हुनेछ । </div><div class="document-subtitle bold">भाग-२</div><div class="document-subtitle bold">नागरिकता</div><div class="content-paragraph"><span class="bold numbered-item-heading">१०. नागरिकताबाट वञ्चित नगरिनेः</span><span class="numbered-item-sub-text">(१) कुनै पनि नेपाली नागरिकलाई नागरिकता प्राप्त गर्ने</span> हकबाट वञ्चित गरिने छैन । <span class="numbered-item-sub-text">(२) नेपालमा प्रादेशिक पहिचान सहितको एकल संघीय नागरिकताको व्यवस्था</span> गरिएको छ । </div><div class="content-paragraph"><span class="bold numbered-item-heading">११. नेपालको नागरिक ठहर्नेः</span><span class="numbered-item-sub-text">(१) यो संविधान प्रारम्भ हुँदाका बखत नेपालको नागरिकता</span> प्राप्त गरेका र यस भाग बमोजिम नागरिकता प्राप्त गर्न योग्य व्यक्तिहरू नेपालको नागरिक हुनेछन् । <span class="numbered-item-sub-text">(२) यो संविधान प्रारम्भ हुँदाका बखत नेपालमा स्थायी बसोवास भएको देहायको</span> व्यक्ति वंशजको आधारमा नेपालको नागरिक ठहर्नेछः - <span class="numbered-item-sub-sub-text">(क) यो संविधान प्रारम्भ हुनुभन्दा अघि वंशजको आधारमा नेपालको</span> नागरिकता प्राप्त गरेको व्यक्ति, <span class="numbered-item-sub-sub-text">(ख) कुनै व्यक्तिको जन्म हुँदाका बखत निजको बाबु वा आमा नेपालको</span> नागरिक रहेछ भने त्यस्तो व्यक्ति । <span class="numbered-item-sub-text">(३) यो संविधान प्रारम्भ हुनुभन्दा अघि जन्मको आधारमा नेपालको नागरिकता</span> प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने निज बालिग भएपछि वंशजको आधारमा नेपालको नागरिकता प्राप्त गर्नेछ । <span class="numbered-item-sub-text">(४) नेपालभित्र फेला परेको पितृत्व र मातृत्वको ठेगान नभएको प्रत्येक नाबालक</span> निजको बाबु वा आमा फेला नपरेसम्म वंशजको आधारमा नेपालको नागरिक ठहर्नेछ । <span class="numbered-item-sub-text">(५) नेपालको नागरिक आमाबाट नेपालमा जन्म भई नेपालमा नै बसोबास गरेको</span> र बाबुको पहिचान हुन नसकेको व्यक्तिलाई वंशजको आधारमा नेपालको नागरिकता प्रदान गरिनेछ । </div><div class="content-paragraph"> तर बाबु विदेशी नागरिक भएको ठहरेमा त्यस्तो व्यक्तिको नागरिकता संघीय कानून बमोजिम अंगीकृत नागरिकतामा परिणत हुनेछ । <span class="numbered-item-sub-text">(६) नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा</span> संघीय कानून बमोजिम नेपालको अंगीकृत नागरिकता लिन सक्नेछ । <span class="numbered-item-sub-text">(७) यस धारामा अन्यत्र जुनसुकै कुरा लेखिएको भए तापनि विदेशी नागरिकसँग</span> विवाह गरेकी नेपाली महिला नागरिकबाट जन्मिएको व्यक्तिको हकमा निज नेपालमा नै स्थायी बसोबास गरेको र निजले विदेशी मुलुकको नागरिकता प्राप्त गरेको रहेनछ भने निजले संघीय कानून बमोजिम नेपालको अंगीकृत नागरिकता प्राप्त गर्न सक्नेछ । </div><div class="content-paragraph"> तर नागरिकता प्राप्त गर्दाका बखत निजका आमा र बाबु दुवै नेपाली नागरिक रहेछन् भने नेपालमा जन्मेको त्यस्तो व्यक्तिले वंशजको आधारमा नेपालको नागरिकता प्राप्त गर्न सक्नेछ । <span class="numbered-item-sub-text">(८) यस धारामा लेखिएदेखि बाहेक नेपाल सरकारले संघीय कानून बमोजिम</span> नेपालको अंगीकृत नागरिकता प्रदान गर्न सक्नेछ । <span class="numbered-item-sub-text">(९) नेपाल सरकारले संघीय कानून बमोजिम नेपालको <span class="annotation-container"><span class="annotation-above">मानार्थ नागरिकता</span>सम्मानार्थ नागरिकता</span> प्रदान गर्न सक्नेछ ।</span><span class="numbered-item-sub-text">(१०) नेपालभित्र गाभिने गरी कुनै क्षेत्र प्राप्त भएमा त्यस्तो क्षेत्रभित्र बसोबास</span> भएको व्यक्ति संघीय कानूनको अधीनमा रही नेपालको नागरिक हुनेछ । </div><div class="content-paragraph"><span class="bold numbered-item-heading">१२. वंशीय आधार तथा लैङ्गिक पहिचान सहितको नागरिकताः</span> यो संविधान बमोजिम वंशजको आधारमा नेपालको नागरिकता प्राप्त गर्ने व्यक्तिले निजको आमा वा बाबुको नामबाट लैङ्गिक पहिचान सहितको नेपालको नागरिकताको प्रमाणपत्र पाउन सक्नेछ । </div><div class="content-paragraph"><span class="bold numbered-item-heading">१३. नागरिकताको प्राप्ति, पुनःप्राप्ति र समाप्तिः</span> नागरिकताको प्राप्ति, पुनःप्राप्ति र समाप्ति सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold numbered-item-heading">१४. गैरआवासीय नेपाली नागरिकता प्रदान गर्न सकिनेः</span> विदेशी मुलुकको नागरिकता प्राप्त गरेको दक्षिण एशियाली क्षेत्रीय सहयोग सङ्गठनको सदस्य राष्ट्र बाहेकका देशमा बसोबास गरेको साबिकमा वंशजको वा जन्मको आधारमा निज वा निजको बाबु वा आमा, बाजे वा बज्यै नेपालको नागरिक रही पछि विदेशी मुलुकको नागरिकता प्राप्त गरेको व्यक्तिलाई संघीय कानून बमोजिम आर्थिक, सामाजिक र सांस्कृतिक अधिकार उपभोग गर्न पाउने गरी नेपालको गैरआवासीय नागरिकता प्रदान गर्न सकिनेछ । </div><div class="content-paragraph"><span class="bold numbered-item-heading">१५. नेपालको नागरिकता सम्बन्धी अन्य व्यवस्थाः</span> नेपालको प्रत्येक नागरिकको परिचय खुल्ने गरी अभिलेख राख्ने तथा नेपालको नागरिकता सम्बन्धी अन्य व्यवस्था संघीय कानून बमोजिम हुनेछ । </div><div class="document-subtitle bold">भाग-३</div><div class="document-subtitle bold">मौलिक हक र कर्तव्य</div><div class="content-paragraph"><span class="bold numbered-item-heading">१६. सम्मानपूर्वक बाँच्न पाउने हकः</span><span class="numbered-item-sub-text">(१) प्रत्येक व्यक्तिलाई सम्मानपूर्वक बाँच्न पाउने हक</span> हुनेछ । <span class="numbered-item-sub-text">(२) कसैलाई पनि मृत्युदण्डको सजाय दिने गरी कानून बनाइने छैन ।</span></div><div class="content-paragraph"><span class="bold numbered-item-heading">१७. स्वतन्त्रताको हकः</span><span class="numbered-item-sub-text">(१) कानून बमोजिम बाहेक कुनै पनि व्यक्तिलाई वैयक्तिक</span> स्वतन्त्रताबाट वञ्चित गरिने छैन । <span class="numbered-item-sub-text">(२) प्रत्येक नागरिकलाई देहायको स्वतन्त्रता हुनेछः-</span><span class="numbered-item-sub-sub-text">(क) विचार र अभिव्यक्तिको स्वतन्त्रता,</span><span class="numbered-item-sub-sub-text">(ख) विना हातहतियार शान्तिपूर्वक भेला हुने स्वतन्त्रता,</span><span class="numbered-item-sub-sub-text">(ग) राजनीतिक दल खोल्ने स्वतन्त्रता,</span><span class="numbered-item-sub-sub-text">(घ) संघ र संस्था खोल्ने स्वतन्त्रता,</span><span class="numbered-item-sub-sub-text">(ङ) नेपालको कुनै पनि भागमा आवतजावत र बसोबास गर्ने स्वतन्त्रता,</span><span class="numbered-item-sub-sub-text">(च) नेपालको कुनै पनि भागमा पेशा, रोजगार गर्ने र उद्योग, व्यापार तथा</span> व्यवसायको स्थापना र सञ्चालन गर्ने स्वतन्त्रता । </div><div class="content-paragraph"> तर, <span class="numbered-item-sub-text">(१) खण्ड (क) को कुनै कुराले नेपालको सार्वभौमसत्ता, भौगोलिक</span> अखण्डता, राष्ट्रियता र स्वाधीनतामा वा संघीय इकाइ वा विभिन्न जात, जाति, धर्म, सम्प्रदायबीचको सु-सम्बन्धमा खलल पर्ने, जातीय भेदभाव वा छुवाछूतलाई दुरुत्साहन गर्ने, श्रमप्रति अवहेलना गर्ने, गाली बेइज्जती, अदालतको अवहेलना हुने, अपराध गर्न दुरुत्साहन गर्ने वा सार्वजनिक शिष्टाचार वा नैतिकताको प्रतिकूल हुने कार्यमा मनासिब प्रतिबन्ध लगाउने गरी ऐन बनाउन रोक लगाएको मानिने छैन । <span class="numbered-item-sub-text">(२) खण्ड (ख) को कुनै कुराले नेपालको सार्वभौमसत्ता, भौगोलिक</span> अखण्डता, राष्ट्रियता र स्वाधीनता, संघीय इकाइबीचको सु- सम्बन्ध वा सार्वजनिक शान्ति र व्यवस्थामा खलल पर्ने कार्यमा मनासिब प्रतिबन्ध लगाउने गरी ऐन बनाउन रोक लगाएको मानिने छैन । <span class="numbered-item-sub-text">(३) खण्ड (ग) को कुनै कुराले नेपालको सार्वभौमसत्ता, भौगोलिक</span> अखण्डता, राष्ट्रियता र स्वाधीनतामा खलल पर्ने, राष्ट्रको विरुद्ध जासूसी गर्ने, राष्ट्रिय गोपनीयता भंग गर्ने वा नेपालको सुरक्षामा आँच पुच्याउने गरी कुनै विदेशी राज्य, सङ्गठन वा प्रतिनिधिलाई सहयोग गर्ने वा राज्यद्रोह गर्ने वा संघीय इकाइबीचको सु-सम्बन्धमा खलल पर्ने वा जातीय वा साम्प्रदायिक विद्वेष फैलाउने वा विभिन्न जात, जाति, धर्म र सम्प्रदायबीचको सु-सम्बन्धमा खलल पर्ने वा केवल जाति, भाषा, धर्म, सम्प्रदाय वा लिङ्गको आधारमा कुनै राजनीतिक दलको सदस्यता प्राप्त गर्ने वा बन्देज लगाउने वा नागरिकहरूबीच विभेद गर्ने गरी राजनीतिक दल गठन गर्ने, हिंसात्मक कार्य गर्न दुरुत्साहन गर्ने वा सार्वजनिक नैतिकताको प्रतिकूल हुने कार्यमा मनासिब प्रतिबन्ध लगाउने गरी ऐन बनाउन रोक लगाएको मानिने छैन । <span class="numbered-item-sub-text">(४) खण्ड (घ) को कुनै कुराले नेपालको सार्वभौमसत्ता, भौगोलिक</span> अखण्डता, राष्ट्रियता र स्वाधीनतामा खलल पर्ने, राष्ट्रको विरुद्ध जासूसी गर्ने, राष्ट्रिय गोपनीयता भंग गर्ने वा नेपालको सुरक्षामा आँच पुर्याउने गरी कुनै विदेशी राज्य, सङ्गठन वा प्रतिनिधिलाई सहयोग गर्ने, राज्यद्रोह गर्ने वा संघीय इकाइबीचको सु- सम्बन्धमा खलल पर्ने वा जातीय वा साम्प्रदायिक विद्वेष फैलाउने वा विभिन्न जात, जाति, धर्म र सम्प्रदायबीचको सु- सम्बन्धमा खलल पर्ने वा हिंसात्मक कार्य गर्न दुरुत्साहन गर्ने वा सार्वजनिक नैतिकताको प्रतिकूल हुने कार्यमा मनासिब प्रतिबन्ध लगाउने गरी ऐन बनाउन रोक लगाएको मानिने छैन । <span class="numbered-item-sub-text">(५) खण्ड (ङ) को कुनै कुराले सर्वसाधारण जनताको हित वा</span> संघीय इकाइबीचको सु-सम्बन्ध वा विभिन्न जात, जाति, धर्म वा सम्प्रदायहरूका बीचको सु-सम्बन्धमा खलल पर्ने वा हिंसात्मक कार्य गर्ने वा त्यस्तो कार्य गर्न दुरुत्साहन गर्ने कार्यमा मनासिब प्रतिबन्ध लगाउने गरी ऐन बनाउन रोक लगाएको मानिने छैन । <span class="numbered-item-sub-text">(६) खण्ड (च) को कुनै कुराले संघीय इकाइबीचको सु-</span> सम्बन्धमा खलल पुच्याउने कार्य वा सर्वसाधारण जनताको सार्वजनिक स्वास्थ्य, शिष्टाचार वा नैतिकताको प्रतिकूल हुने कार्यमा रोक लगाउने वा कुनै खास उद्योग, व्यापार वा सेवा राज्यले मात्र सञ्चालन गर्न पाउने वा कुनै पेशा, रोजगार, उद्योग, व्यापार वा व्यवसाय गर्नका लागि कुनै शर्त वा योग्यता तोक्ने गरी ऐन बनाउन रोक लगाएको मानिने छैन । </div><div class="content-paragraph"><span class="bold numbered-item-heading">१८. समानताको हकः</span><span class="numbered-item-sub-text">(१) सबै नागरिक कानूनको दृष्टिमा समान हुनेछन् । कसैलाई पनि</span> कानूनको समान संरक्षणबाट वञ्चित गरिने छैन । <span class="numbered-item-sub-text">(२) सामान्य कानूनको प्रयोगमा उत्पत्ति, धर्म, वर्ण, जात, जाति, लिङ्ग, शारीरिक</span> अवस्था, अपाङ्गता, स्वास्थ्य स्थिति, वैवाहिक स्थिति, गर्भावस्था, आर्थिक अवस्था, भाषा वा क्षेत्र, वैचारिक आस्था वा यस्तै अन्य कुनै आधारमा भेदभाव गरिने छैन । <span class="numbered-item-sub-text">(३) राज्यले नागरिकहरूका बीच उत्पत्ति, धर्म, वर्ण, जात, जाति, लिङ्ग, आर्थिक</span> अवस्था, भाषा, क्षेत्र, वैचारिक आस्था वा यस्तै अन्य कुनै आधारमा भेदभाव गर्ने छैन । तर सामाजिक वा सांस्कृतिक दृष्टिले पिछडिएका महिला, दलित, आदिवासी, आदिवासी जनजाति, मधेशी, थारू, मुस्लिम, उत्पीडित वर्ग, पिछडा वर्ग, अल्पसंख्यक, सीमान्तीकृत, किसान, श्रमिक, युवा, बालबालिका, ज्येष्ठ नागरिक, लैङ्गिक तथा यौनिक अल्पसंख्यक, अपाङ्गता भएका व्यक्ति, गर्भावस्थाका व्यक्ति, अशक्त वा असहाय, पिछडिएको क्षेत्र र आर्थिक रूपले विपन्न खस आर्य लगायत नागरिकको संरक्षण, सशक्तीकरण वा विकासका लागि कानून बमोजिम विशेष व्यवस्था गर्न रोक लगाएको मानिने छैन । <span class="bold">स्पष्टीकरणः</span> यस भाग र भाग ४ को प्रयोजनका लागि “आर्थिक रूपले विपन्न” भन्नाले संघीय कानूनमा तोकिएको आयभन्दा कम आय भएको व्यक्ति सम्झनु पर्छ । <span class="numbered-item-sub-text">(४) समान कामका लागि लैङ्गिक आधारमा पारिश्रमिक तथा सामाजिक सुरक्षामा</span> कुनै भेदभाव गरिने छैन । <span class="numbered-item-sub-text">(५) पैतृक सम्पत्तिमा लैङ्गिक भेदभाव विना सबै सन्तानको समान हक हुनेछ ।</span></div><div class="content-paragraph"><span class="bold numbered-item-heading">१९. सञ्चारको हकः</span><span class="numbered-item-sub-text">(१) विद्युतीय प्रकाशन, प्रसारण तथा छापा लगायतका जुनसुकै</span> माध्यमबाट कुनै समाचार, सम्पादकीय, लेख, रचना वा अन्य कुनै पाठ्य, श्रव्य, श्रव्यदृश्य सामग्रीको प्रकाशन तथा प्रसारण गर्न वा सूचना प्रवाह गर्न वा छाप्न पूर्व प्रतिबन्ध लगाइने छैन । </div><div class="content-paragraph"> तर नेपालको सार्वभौमसत्ता, भौगोलिक अखण्डता, राष्ट्रियता वा संघीय इकाइबीचको सु-सम्बन्ध वा विभिन्न जात, जाति, धर्म वा सम्प्रदाय बीचको सु-सम्बन्धमा खलल पर्ने, राज्यद्रोह, गाली बेइज्जती वा अदालतको अवहेलना हुने वा अपराध गर्न दुरुत्साहन गर्ने वा सार्वजनिक शिष्टाचार, नैतिकताको प्रतिकूल कार्य गर्ने, श्रमप्रति अवहेलना गर्ने र जातीय छुवाछूत एवं लैङ्गिक भेदभावलाई दुरुत्साहन गर्ने कार्यमा मनासिब प्रतिबन्ध लगाउने गरी ऐन बनाउन रोक लगाएको मानिने छैन । <span class="numbered-item-sub-text">(२) कुनै श्रव्य, श्रव्यदृश्य वा विद्युतीय उपकरणको माध्यम वा छापाखानाबाट</span> कुनै समाचार, लेख, सम्पादकीय, रचना, सूचना वा अन्य कुनै सामग्री मुद्रण वा प्रकाशन, प्रसारण गरे वा छापे बापत त्यस्तो सामग्री प्रकाशन, प्रसारण गर्ने वा छाप्ने रेडियो, टेलिभिजन, अनलाइन वा अन्य कुनै किसिमको डिजिटल वा विद्युतीय उपकरण, छापा वा अन्य सञ्चार माध्यमलाई बन्द, जफत वा दर्ता खारेज वा त्यस्तो सामग्री जफत गरिने छैन । </div><div class="content-paragraph"> तर यस उपधारामा लेखिएको कुनै कुराले रेडियो, टेलिभिजन, अनलाइन वा अन्य कुनै किसिमको डिजिटल वा विद्युतीय उपकरण, छापाखाना वा अन्य सञ्चार माध्यमको नियमन गर्न ऐन बनाउन बन्देज लगाएको मानिने छैन । <span class="numbered-item-sub-text">(३) कानून बमोजिम बाहेक कुनै छापा, विद्युतीय प्रसारण तथा टेलिफोन</span> लगायतका सञ्चार साधनलाई अवरुद्ध गरिने छैन । </div><div class="content-paragraph"><span class="bold numbered-item-heading">२०. न्याय सम्बन्धी हकः</span><span class="numbered-item-sub-text">(१) कुनै पनि व्यक्तिलाई पक्राउ भएको कारण सहितको सूचना</span> नदिई थुनामा राखिने छैन । <span class="numbered-item-sub-text">(२) पक्राउमा परेका व्यक्तिलाई पक्राउ परेको समयदेखि नै आफूले रोजेको</span> कानून व्यवसायीसँग सल्लाह लिन पाउने तथा कानून व्यवसायीद्वारा पुर्पक्ष गर्ने हक हुनेछ । त्यस्तो व्यक्तिले आफ्नो कानून व्यवसायीसँग गरेको परामर्श र निजले दिएको सल्लाह गोप्य रहनेछ । </div><div class="content-paragraph"> तर शत्रु देशको नागरिकको हकमा यो उपधारा लागू हुने छैन । <span class="bold">स्पष्टीकरणः</span> यस उपधाराको प्रयोजनका लागि “कानून व्यवसायी” भन्नाले कुनै अड्डा अदालतमा कुनै व्यक्तिको प्रतिनिधित्व गर्न कानूनले अधिकार दिएको व्यक्ति सम्झनु पर्छ । <span class="numbered-item-sub-text">(३) पक्राउ गरिएको व्यक्तिलाई पक्राउ भएको समय तथा स्थानबाट बाटोको</span> म्याद बाहेक चौबीस घण्टाभित्र मुद्दा हेर्ने अधिकारी समक्ष उपस्थित गराउनु पर्नेछ र त्यस्तो अधिकारीबाट आदेश भएमा बाहेक पक्राउ भएको व्यक्तिलाई थुनामा राखिने छैन । </div><div class="content-paragraph"> तर निवारक नजरबन्दमा राखिएका व्यक्ति र शत्रु देशको नागरिकको हकमा यो उपधारा लागू हुने छैन । <span class="numbered-item-sub-text">(४) तत्काल प्रचलित कानूनले सजाय नहुने कुनै काम गरे बापत कुनै व्यक्ति</span> सजायभागी हुने छैन र कुनै पनि व्यक्तिलाई कसूर गर्दाको अवस्थामा कानूनमा तोकिएभन्दा बढी सजाय दिइने छैन । <span class="numbered-item-sub-text">(५) कुनै अभियोग लागेको व्यक्तिलाई निजले गरेको कसूर प्रमाणित नभएसम्म</span> कसूरदार मानिने छैन । <span class="numbered-item-sub-text">(६) कुनै पनि व्यक्ति विरुद्ध अदालतमा एकै कसूरमा एक पटकभन्दा बढी मुद्दा</span> चलाइने र सजाय दिइने छैन । <span class="numbered-item-sub-text">(७) कुनै कसूरको अभियोग लागेको व्यक्तिलाई आफ्नो विरुद्ध साक्षी हुन बाध्य</span> पारिने छैन । <span class="numbered-item-sub-text">(८) प्रत्येक व्यक्तिलाई निज विरुद्ध गरिएको कारबाहीको जानकारी पाउने हक</span> हुनेछ । <span class="numbered-item-sub-text">(९) प्रत्येक व्यक्तिलाई स्वतन्त्र, निष्पक्ष र सक्षम अदालत वा न्यायिक</span> निकायबाट स्वच्छ सुनुवाइको हक हुनेछ । <span class="numbered-item-sub-text">(१०) असमर्थ पक्षलाई कानून बमोजिम निःशुल्क कानूनी सहायता पाउने हक</span> हुनेछ । </div><div class="content-paragraph"><span class="bold numbered-item-heading">२१. अपराध पीडितको हकः</span><span class="numbered-item-sub-text">(१) अपराध पीडितलाई आफू पीडित भएको मुद्दाको अनुसन्धान</span> तथा कारबाही सम्बन्धी जानकारी पाउने हक हुनेछ । <span class="numbered-item-sub-text">(२) अपराध पीडितलाई कानून बमोजिम सामाजिक पुनःस्थापना र क्षतिपूर्ति</span> सहितको न्याय पाउने हक हुनेछ । </div><div class="content-paragraph"><span class="bold numbered-item-heading">२२. यातना विरुद्धको हकः</span><span class="numbered-item-sub-text">(१) पक्राउ परेको वा थुनामा रहेको व्यक्तिलाई शारीरिक वा</span> मानसिक यातना दिइने वा निजसँग निर्मम, अमानवीय वा अपमानजनक व्यवहार गरिने छैन । <span class="numbered-item-sub-text">(२) उपधारा (१) बमोजिमको कार्य कानून बमोजिम दण्डनीय हुनेछ र त्यस्तो</span> व्यवहारबाट पीडित व्यक्तिलाई कानून बमोजिम क्षतिपूर्ति पाउने हक हुनेछ । </div><div class="content-paragraph"><span class="bold numbered-item-heading">२३. निवारक नजरबन्द विरुद्धको हकः</span><span class="numbered-item-sub-text">(१) नेपालको सार्वभौमसत्ता, भौगोलिक अखण्डता वा</span> सार्वजनिक शान्ति र व्यवस्थामा तत्काल खलल पर्ने पर्याप्त आधार नभई कसैलाई पनि निवारक नजरबन्दमा राखिने छैन । <span class="numbered-item-sub-text">(२) उपधारा (१) बमोजिम निवारक नजरबन्दमा रहेको व्यक्तिका स्थितिको</span> बारेमा निजको परिवारका सदस्य वा नजिकको नातेदारलाई कानून बमोजिम तत्काल जानकारी दिनु पर्नेछ । </div><div class="content-paragraph"> तर शत्रु देशको नागरिकका हकमा यो उपधारा लागू हुने छैन । <span class="numbered-item-sub-text">(३) निवारक नजरबन्दमा राख्ने अधिकारीले कानून विपरीत वा बदनियतपूर्वक</span> कुनै व्यक्तिलाई नजरबन्दमा राखेमा त्यस्तो व्यक्तिलाई कानून बमोजिम क्षतिपूर्ति पाउने हक हुनेछ । </div><div class="content-paragraph"><span class="bold numbered-item-heading">२४. छुवाछूत तथा भेदभाव विरुद्धको हकः</span><span class="numbered-item-sub-text">(१) कुनै पनि व्यक्तिलाई निजको उत्पत्ति, जात,</span> जाति, समुदाय, पेशा, व्यवसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन । <span class="numbered-item-sub-text">(२) कुनै वस्तु, सेवा वा सुविधा उत्पादन वा वितरण गर्दा त्यस्तो वस्तु, सेवा वा</span> सुविधा कुनै खास जात वा जातिको व्यक्तिलाई खरीद वा प्राप्त गर्नबाट रोक लगाइने वा त्यस्तो वस्तु, सेवा वा सुविधा कुनै खास जात वा जातिको व्यक्तिलाई मात्र बिक्री वितरण वा प्रदान गरिने छैन । <span class="numbered-item-sub-text">(३) उत्पत्ति, जात, जाति वा शारीरिक अवस्थाको आधारमा कुनै व्यक्ति वा</span> समुदायलाई उच्च वा नीच दर्शाउने, जात, जाति वा छुवाछूतको आधारमा सामाजिक भेदभावलाई न्यायोचित ठान्ने वा छुवाछूत तथा जातीय उच्चता वा घृणामा आधारित विचारको प्रचार प्रसार गर्न वा जातीय विभेदलाई कुनै पनि किसिमले प्रोत्साहन गर्न पाइने छैन । <span class="numbered-item-sub-text">(४) जातीय आधारमा छुवाछूत गरी वा नगरी कार्यस्थलमा कुनै प्रकारको भेदभाव</span> गर्न पाइने छैन । <span class="numbered-item-sub-text">(५) यस धाराको प्रतिकूल हुने गरी भएका सबै प्रकारका छुवाछूत तथा</span> भेदभावजन्य कार्य गम्भीर सामाजिक अपराधका रूपमा कानून बमोजिम दण्डनीय हुनेछन् र त्यस्तो कार्यबाट पीडित व्यक्तिलाई कानून बमोजिम क्षतिपूर्ति पाउने हक हुनेछ । </div><div class="content-paragraph"><span class="bold numbered-item-heading">२५. सम्पत्तिको हकः</span><span class="numbered-item-sub-text">(१) प्रत्येक नागरिकलाई कानूनको अधीनमा रही सम्पत्ति आर्जन गर्ने,</span> भोग गर्ने, बेचबिखन गर्ने, व्यावसायिक लाभ प्राप्त गर्ने र सम्पत्तिको अन्य कारोबार गर्ने हक हुनेछ । </div><div class="content-paragraph"> तर राज्यले व्यक्तिको सम्पत्तिमा कर लगाउन र प्रगतिशील करको मान्यता अनुरूप व्यक्तिको आयमा कर लगाउन सक्नेछ । <span class="bold">स्पष्टीकरणः</span> यस धाराको प्रयोजनका लागि “सम्पत्ति” भन्नाले चल अचल लगायत सबै प्रकारको सम्पत्ति सम्झनु पर्छ र सो शब्दले बौद्धिक सम्पत्ति समेतलाई जनाउँछ । <span class="numbered-item-sub-text">(२) सार्वजनिक हितका लागि बाहेक राज्यले कुनै व्यक्तिको सम्पत्ति अधिग्रहण</span> गर्ने, प्राप्त गर्ने वा त्यस्तो सम्पत्ति उपर अरु कुनै प्रकारले कुनै अधिकारको सिर्जना गर्ने छैन । </div><div class="content-paragraph"> तर कुनै पनि व्यक्तिले गैरकानूनी रूपले आर्जन गरेको सम्पत्तिको हकमा यो उपधारा लागू हुने छैन । <span class="numbered-item-sub-text">(३) उपधारा (२) बमोजिम सार्वजनिक हितका लागि राज्यले कुनै पनि व्यक्तिको</span> सम्पत्ति अधिग्रहण गर्दा क्षतिपूर्तिको आधार र कार्यप्रणाली ऐन बमोजिम हुनेछ । <span class="numbered-item-sub-text">(४) उपधारा (२) र (३) को व्यवस्थाले भूमिको उत्पादन र उत्पादकत्व वृद्धि</span> गर्न, कृषिको आधुनिकीकरण र व्यवसायीकरण, वातावरण संरक्षण, व्यवस्थित आवास तथा शहरी विकास गर्ने प्रयोजनका लागि राज्यले कानून बमोजिम भूमि सुधार, व्यवस्थापन र नियमन गर्न बाधा पर्ने छैन । <span class="numbered-item-sub-text">(५) उपधारा (३) बमोजिम राज्यले सार्वजनिक हितका लागि कुनै व्यक्तिको</span> सम्पत्ति अधिग्रहण गरेकोमा त्यस्तो सार्वजनिक हितको सट्टा अर्को कुनै सार्वजनिक हितका लागि त्यस्तो सम्पत्ति प्रयोग गर्न बाधा पर्ने छैन । </div><div class="content-paragraph"><span class="bold numbered-item-heading">२६. धार्मिक स्वतन्त्रताको हकः</span><span class="numbered-item-sub-text">(१) धर्ममा आस्था राख्ने प्रत्येक व्यक्तिलाई आफ्नो आस्था</span> अनुसार धर्मको अवलम्बन, अभ्यास र संरक्षण गर्ने स्वतन्त्रता हुनेछ । <span class="numbered-item-sub-text">(२) प्रत्येक धार्मिक सम्प्रदायलाई धार्मिक स्थल तथा धार्मिक गुठी सञ्चालन र</span> संरक्षण गर्ने हक हुनेछ । </div><div class="content-paragraph"> तर धार्मिक स्थल तथा धार्मिक गुठीको सञ्चालन र संरक्षण गर्न तथा गुठी सम्पत्ति तथा जग्गाको व्यवस्थापनका लागि कानून बनाई नियमित गर्न बाधा पुगेको मानिने छैन । <span class="numbered-item-sub-text">(३) यस धाराद्वारा प्रदत्त हकको प्रयोग गर्दा कसैले पनि सार्वजनिक स्वास्थ्य,</span> शिष्टाचार र नैतिकताको प्रतिकूल हुने वा सार्वजनिक शान्ति भंग गर्ने क्रियाकलाप गर्न, गराउन वा कसैको धर्म परिवर्तन गराउने वा अर्काको धर्ममा खलल पर्ने काम वा व्यवहार गर्न वा गराउन हुँदैन र त्यस्तो कार्य कानून बमोजिम दण्डनीय हुनेछ । </div><div class="content-paragraph"><span class="bold numbered-item-heading">२७. सूचनाको हकः</span> प्रत्येक नागरिकलाई आफ्नो वा सार्वजनिक सरोकारको कुनै पनि विषयको सूचना माग्ने र पाउने हक हुनेछ । </div><div class="content-paragraph"> तर कानून बमोजिम गोप्य राख्नु पर्ने सूचनाको जानकारी दिन कसैलाई बाध्य पारिने छैन । </div><div class="content-paragraph"><span class="bold numbered-item-heading">२८. गोपनीयताको हकः</span> कुनै पनि व्यक्तिको जीउ, आवास, सम्पत्ति, लिखत, तथ्याङ्क, पत्राचार र चरित्र सम्बन्धी विषयको गोपनीयता कानून बमोजिम बाहेक अनतिक्रम्य हुनेछ । </div><div class="content-paragraph"><span class="bold numbered-item-heading">२९. शोषण विरुद्धको हकः</span><span class="numbered-item-sub-text">(१) प्रत्येक व्यक्तिलाई शोषण विरुद्धको हक हुनेछ ।</span><span class="numbered-item-sub-text">(२) धर्म, प्रथा, परम्परा, संस्कार, प्रचलन वा अन्य कुनै आधारमा कुनै पनि</span> व्यक्तिलाई कुनै किसिमले शोषण गर्न पाइने छैन । <span class="numbered-item-sub-text">(३) कसैलाई पनि बेचबिखन गर्न, दास वा बाँधा बनाउन पाइने छैन ।</span><span class="numbered-item-sub-text">(४) कसैलाई पनि निजको इच्छा विरुद्ध काममा लगाउन पाइने छैन ।</span></div><div class="content-paragraph"> तर सार्वजनिक प्रयोजनका लागि नागरिकलाई राज्यले अनिवार्य सेवामा लगाउन सक्ने गरी कानून बनाउन रोक लगाएको मानिने छैन । <span class="numbered-item-sub-text">(५) उपधारा (३) र (४) विपरीतको कार्य कानून बमोजिम दण्डनीय हुनेछ र</span> पीडितलाई पीडकबाट कानून बमोजिम क्षतिपूर्ति पाउने हक हुनेछ । </div><div class="content-paragraph"><span class="bold numbered-item-heading">३०. स्वच्छ वातावरणको हकः</span><span class="numbered-item-sub-text">(१) प्रत्येक नागरिकलाई स्वच्छ र स्वस्थ वातावरणमा बाँच्न</span> पाउने हक हुनेछ । <span class="numbered-item-sub-text">(२) वातावरणीय प्रदूषण वा ह्रासबाट हुने क्षतिबापत पीडितलाई प्रदूषकबाट</span> कानून बमोजिम क्षतिपूर्ति पाउने हक हुनेछ । <span class="numbered-item-sub-text">(३) राष्ट्रको विकास सम्बन्धी कार्यमा वातावरण र विकासबीच समुचित</span> सन्तुलनका लागि आवश्यक कानूनी व्यवस्था गर्न यस धाराले बाधा पुऱ्याएको मानिने छैन । </div><div class="content-paragraph"><span class="bold numbered-item-heading">३१. शिक्षा सम्बन्धी हकः</span><span class="numbered-item-sub-text">(१) प्रत्येक नागरिकलाई आधारभूत शिक्षामा पहुँचको हक</span> हुनेछ । <span class="numbered-item-sub-text">(२) प्रत्येक नागरिकलाई राज्यबाट आधारभूत तहसम्मको शिक्षा अनिवार्य र</span> निःशुल्क तथा माध्यमिक तहसम्मको शिक्षा निःशुल्क पाउने हक हुनेछ । <span class="numbered-item-sub-text">(३) अपाङ्गता भएका र आर्थिक रूपले विपन्न नागरिकलाई कानून बमोजिम</span> निःशुल्क उच्च शिक्षा पाउने हक हुनेछ । <span class="numbered-item-sub-text">(४) दृष्टिविहीन नागरिकलाई ब्रेललिपि तथा बहिरा र स्वर वा बोलाइ सम्बन्धी</span> अपाङ्गता भएका नागरिकलाई सांकेतिक भाषाको माध्यमबाट कानून बमोजिम निःशुल्क शिक्षा पाउने हक हुनेछ । <span class="numbered-item-sub-text">(५) नेपालमा बसोबास गर्ने प्रत्येक नेपाली समुदायलाई कानून बमोजिम आफ्नो</span> मातृभाषामा शिक्षा पाउने र त्यसका लागि विद्यालय तथा शैक्षिक संस्था खोल्ने र सञ्चालन गर्ने हक हुनेछ । </div><div class="content-paragraph"><span class="bold numbered-item-heading">३२. भाषा तथा संस्कृतिको हकः</span><span class="numbered-item-sub-text">(१) प्रत्येक व्यक्ति र समुदायलाई आफ्नो भाषा प्रयोग गर्ने</span> हक हुनेछ । <span class="numbered-item-sub-text">(२) प्रत्येक व्यक्ति र समुदायलाई आफ्नो समुदायको सांस्कृतिक जीवनमा</span> सहभागी हुन पाउने हक हुनेछ । <span class="numbered-item-sub-text">(३) नेपालमा बसोबास गर्ने प्रत्येक नेपाली समुदायलाई आफ्नो भाषा, लिपि,</span> संस्कृति, सांस्कृतिक सभ्यता र सम्पदाको संवर्धन र संरक्षण गर्ने हक हुनेछ । </div><div class="content-paragraph"><span class="bold numbered-item-heading">३३. रोजगारीको हकः</span><span class="numbered-item-sub-text">(१) प्रत्येक नागरिकलाई रोजगारीको हक हुनेछ । रोजगारीको शर्त,</span> अवस्था र बेरोजगार सहायता संघीय कानून बमोजिम हुनेछ । <span class="numbered-item-sub-text">(२) प्रत्येक नागरिकलाई रोजगारीको छनौट गर्न पाउने हक हुनेछ ।</span></div><div class="content-paragraph"><span class="bold numbered-item-heading">३४. श्रमको हकः</span><span class="numbered-item-sub-text">(१) प्रत्येक श्रमिकलाई उचित श्रम अभ्यासको हक हुनेछ ।</span><span class="bold">स्पष्टीकरणः</span> यस धाराको प्रयोजनका लागि “श्रमिक” भन्नाले पारिश्रमिक लिई रोजगारदाताका लागि शारीरिक वा बौद्धिक कार्य गर्ने कामदार वा मजदूर सम्झनु पर्छ । <span class="numbered-item-sub-text">(२) प्रत्येक श्रमिकलाई उचित पारिश्रमिक, सुविधा तथा योगदानमा आधारित</span> सामाजिक सुरक्षाको हक हुनेछ । <span class="numbered-item-sub-text">(३) प्रत्येक श्रमिकलाई कानून बमोजिम ट्रेड युनियन खोल्ने, त्यसमा सहभागी हुने</span> तथा सामूहिक सौदाबाजी गर्न पाउने हक हुनेछ । </div><div class="content-paragraph"><span class="bold numbered-item-heading">३५. स्वास्थ्य सम्बन्धी हकः</span><span class="numbered-item-sub-text">(१) प्रत्येक नागरिकलाई राज्यबाट आधारभूत स्वास्थ्य सेवा</span> निःशुल्क प्राप्त गर्ने हक हुनेछ र कसैलाई पनि आकस्मिक स्वास्थ्य सेवाबाट वञ्चित गरिने छैन । <span class="numbered-item-sub-text">(२) प्रत्येक व्यक्तिलाई आफ्नो स्वास्थ्य उपचारको सम्बन्धमा जानकारी पाउने</span> हक हुनेछ । <span class="numbered-item-sub-text">(३) प्रत्येक नागरिकलाई स्वास्थ्य सेवामा समान पहुँचको हक हुनेछ ।</span><span class="numbered-item-sub-text">(४) प्रत्येक नागरिकलाई स्वच्छ खानेपानी तथा सरसफाइमा पहुँचको हक</span> हुनेछ । </div><div class="content-paragraph"><span class="bold numbered-item-heading">३६. खाद्य सम्बन्धी हकः</span><span class="numbered-item-sub-text">(१) प्रत्येक नागरिकलाई खाद्य सम्बन्धी हक हुनेछ ।</span><span class="numbered-item-sub-text">(२) प्रत्येक नागरिकलाई खाद्यवस्तुको अभावमा जीवन जोखिममा पर्ने अवस्थाबाट</span> सुरक्षित हुने हक हुनेछ । <span class="numbered-item-sub-text">(३) प्रत्येक नागरिकलाई कानून बमोजिम खाद्य सम्प्रभुताको हक हुनेछ ।</span></div><div class="content-paragraph"><span class="bold numbered-item-heading">३७. आवासको हकः</span><span class="numbered-item-sub-text">(१) प्रत्येक नागरिकलाई उपयुक्त आवासको हक हुनेछ ।</span><span class="numbered-item-sub-text">(२) कानून बमोजिम बाहेक कुनै पनि नागरिकलाई निजको स्वामित्वमा रहेको</span> वासस्थानबाट हटाइने वा अतिक्रमण गरिने छैन । </div><div class="content-paragraph"><span class="bold numbered-item-heading">३८. महिलाको हकः</span><span class="numbered-item-sub-text">(१) प्रत्येक महिलालाई लैङ्गिक भेदभाव विना समान वंशीय हक</span> हुनेछ । <span class="numbered-item-sub-text">(२) प्रत्येक महिलालाई सुरक्षित मातृत्व र प्रजनन स्वास्थ्य सम्बन्धी हक</span> हुनेछ । <span class="numbered-item-sub-text">(३) महिला विरुद्व धार्मिक, सामाजिक, सांस्कृतिक परम्परा, प्रचलन वा अन्य कुनै</span> आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिने छैन । त्यस्तो कार्य कानून बमोजिम दण्डनीय हुनेछ र पीडितलाई कानून बमोजिम क्षतिपूर्ति पाउने हक हुनेछ । <span class="numbered-item-sub-text">(४) राज्यका सबै निकायमा महिलालाई समानुपातिक समावेशी सिद्धान्तको</span> आधारमा सहभागी हुने हक हुनेछ । <span class="numbered-item-sub-text">(५) महिलालाई शिक्षा, स्वास्थ्य, रोजगारी र सामाजिक सुरक्षामा सकारात्मक</span> विभेदका आधारमा विशेष अवसर प्राप्त गर्ने हक हुनेछ । <span class="numbered-item-sub-text">(६) सम्पत्ति तथा पारिवारिक मामिलामा दम्पतीको समान हक हुनेछ ।</span></div><div class="content-paragraph"><span class="bold numbered-item-heading">३९. बालबालिकाको हकः</span><span class="numbered-item-sub-text">(१) प्रत्येक बालबालिकालाई आफ्नो पहिचान सहित नामकरण र</span> जन्मदर्ताको हक हुनेछ । <span class="numbered-item-sub-text">(२) प्रत्येक बालबालिकालाई परिवार तथा राज्यबाट शिक्षा, स्वास्थ्य, पालन पोषण,</span> उचित स्याहार, खेलकूद, मनोरञ्जन तथा सर्वाङ्गीण व्यक्तित्व विकासको हक हुनेछ । <span class="numbered-item-sub-text">(३) प्रत्येक बालबालिकालाई प्रारम्भिक बाल विकास तथा बाल सहभागिताको</span> हक हुनेछ । <span class="numbered-item-sub-text">(४) कुनै पनि बालबालिकालाई कलकारखाना, खानी वा यस्तै अन्य जोखिमपूर्ण</span> काममा लगाउन पाइने छैन । <span class="numbered-item-sub-text">(५) कुनै पनि बालबालिकालाई बाल विवाह, गैरकानूनी ओसारपसार र अपहरण</span> गर्न वा बन्धक राख्न पाइने छैन । <span class="numbered-item-sub-text">(६) कुनै पनि बालबालिकालाई सेना, प्रहरी वा सशस्त्र समूहमा भर्ना वा प्रयोग गर्न</span> वा सांस्कृतिक वा धार्मिक प्रचलनका नाममा कुनै पनि माध्यम वा प्रकारले दुव्यवहार, उपेक्षा वा शारीरिक, मानसिक, यौनजन्य वा अन्य कुनै प्रकारको शोषण गर्न वा अनुचित प्रयोग गर्न पाइने छैन । <span class="numbered-item-sub-text">(७) कुनै पनि बालबालिकालाई घर, विद्यालय वा अन्य जुनसुकै स्थान र</span> अवस्थामा शारीरिक, मानसिक वा अन्य कुनै किसिमको यातना दिन पाइने छैन । <span class="numbered-item-sub-text">(८) प्रत्येक बालबालिकालाई बाल अनुकूल न्यायको हक हुनेछ ।</span><span class="numbered-item-sub-text">(९) असहाय, अनाथ, अपाङ्गता भएका, द्वन्द्वपीडित, विस्थापित एवं जोखिममा रहेका</span> बालबालिकालाई राज्यबाट विशेष संरक्षण र सुविधा पाउने हक हुनेछ । <span class="numbered-item-sub-text">(१०) उपधारा (४), (५), (६) र (७) विपरीतका कार्य कानून बमोजिम दण्डनीय</span> हुनेछन् र त्यस्तो कार्यबाट पीडित बालबालिकालाई पीडकबाट कानून बमोजिम क्षतिपूर्ति पाउने हक हुनेछ । </div><div class="content-paragraph"><span class="bold numbered-item-heading">४०. दलितको हकः</span><span class="numbered-item-sub-text">(१) राज्यका सबै निकायमा दलितलाई समानुपातिक समावेशी सिद्धान्तको</span> आधारमा सहभागी हुने हक हुनेछ । सार्वजनिक सेवा लगायतका रोजगारीका अन्य क्षेत्रमा दलित समुदायको सशक्तीकरण, प्रतिनिधित्व र सहभागिताका लागि कानून बमोजिम विशेष व्यवस्था गरिनेछ । <span class="numbered-item-sub-text">(२) दलित विद्यार्थीलाई प्राथमिकदेखि उच्च शिक्षासम्म कानून बमोजिम छात्रवृत्ति</span> सहित निःशुल्क शिक्षाको व्यवस्था गरिनेछ । प्राविधिक र व्यावसायिक उच्च शिक्षामा दलितका लागि कानून बमोजिम विशेष व्यवस्था गरिनेछ । <span class="numbered-item-sub-text">(३) दलित समुदायलाई स्वास्थ्य र सामाजिक सुरक्षा प्रदान गर्न कानून बमोजिम</span> विशेष व्यवस्था गरिनेछ । <span class="numbered-item-sub-text">(४) दलित समुदायलाई आफ्नो परम्परागत पेशा, ज्ञान, सीप र प्रविधिको प्रयोग,</span> संरक्षण र विकास गर्ने हक हुनेछ । राज्यले दलित समुदायका परम्परागत पेशासँग सम्बन्धित आधुनिक व्यवसायमा उनीहरूलाई प्राथमिकता दिई त्यसका लागि आवश्यक पर्ने सीप र स्रोत उपलब्ध गराउनेछ । <span class="numbered-item-sub-text">(५) राज्यले भूमिहीन दलितलाई कानून बमोजिम एक पटक जमीन उपलब्ध</span> गराउनु पर्नेछ । <span class="numbered-item-sub-text">(६) राज्यले आवासविहीन दलितलाई कानून बमोजिम बसोबासको व्यवस्था</span> गर्नेछ । <span class="numbered-item-sub-text">(७) दलित समुदायलाई यस धाराद्वारा प्रदत्त सुविधा दलित महिला, पुरुष र सबै</span> समुदायमा रहेका दलितले समानुपातिक रूपमा प्राप्त गर्ने गरी न्यायोचित वितरण गर्नु पर्नेछ । </div><div class="content-paragraph"><span class="bold numbered-item-heading">४१. ज्येष्ठ नागरिकको हकः</span> ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुनेछ । </div><div class="content-paragraph"><span class="bold numbered-item-heading">४२. सामाजिक न्यायको हकः</span><span class="numbered-item-sub-text">(१) आर्थिक, सामाजिक वा शैक्षिक दृष्टिले पछाडि परेका</span> महिला, दलित, आदिवासी जनजाति, मधेसी, थारू, मुस्लिम, पिछडावर्ग, अल्पसंख्यक, सीमान्तीकृत, अपाङ्गता भएका व्यक्ति, लैङ्गिक तथा यौनिक अल्पसंख्यक, किसान, श्रमिक, उत्पीडित वा पिछडिएको क्षेत्रका नागरिक तथा आर्थिक रूपले विपन्न खस आर्यलाई समानुपातिक समावेशी सिद्धान्तका आधारमा राज्यको निकायमा सहभागिताको हक हुनेछ । <span class="numbered-item-sub-text">(२) आर्थिक रूपले विपन्न तथा लोपोन्मुख समुदायका नागरिकको संरक्षण,</span> उत्थान, सशक्तीकरण र विकासका लागि शिक्षा, स्वास्थ्य, आवास रोजगारी, खाद्यान्न र सामाजिक सुरक्षामा विशेष अवसर तथा लाभ पाउने हक हुनेछ । <span class="numbered-item-sub-text">(३) अपाङ्गता भएका नागरिकलाई विविधताको पहिचान सहित मर्यादा र</span> आत्मसम्मानपूर्वक जीवनयापन गर्न पाउने र सार्वजनिक सेवा तथा सुविधामा समान पहुँचको हक हुनेछ । <span class="numbered-item-sub-text">(४) प्रत्येक किसानलाई कानून बमोजिम कृषि कार्यका लागि भूमिमा पहुँच,</span> परम्परागत रूपमा प्रयोग र अवलम्बन गरिएको स्थानीय बीउ बिजन र कृषि प्रजातिको छनौट र संरक्षणको हक हुनेछ । <span class="numbered-item-sub-text">(५) नेपालमा अग्रगामी लोकतान्त्रिक परिवर्तनको लागि भएका सबै जन</span> आन्दोलन, सशस्त्र संघर्ष र क्रान्तिका क्रममा जीवन उत्सर्ग गर्ने शहीदका परिवार, बेपत्ता पारिएका व्यक्तिका परिवार, लोकतन्त्रका योद्धा, द्वन्द्वपीडित र विस्थापित, अपाङ्गता भएका व्यक्ति, घाइते तथा पीडितलाई न्याय एवं उचित सम्मान सहित शिक्षा, स्वास्थ्य, रोजगारी, आवास र सामाजिक सुरक्षामा कानून बमोजिम प्राथमिकताका साथ अवसर पाउने हक हुनेछ । </div><div class="content-paragraph"><span class="bold numbered-item-heading">४३. सामाजिक सुरक्षाको हकः</span> आर्थिक रूपले विपन्न, अशक्त र असहाय अवस्थामा रहेका, असहाय एकल महिला, अपाङ्गता भएका, बालबालिका, आफ्नो हेरचाह आफैं गर्न नसक्ने तथा लोपोन्मुख जातिका नागरिकलाई कानून बमोजिम सामाजिक सुरक्षाको हक हुनेछ । </div><div class="content-paragraph"><span class="bold numbered-item-heading">४४. उपभोक्ताको हकः</span><span class="numbered-item-sub-text">(१) प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक</span> हुनेछ । <span class="numbered-item-sub-text">(२) गुणस्तरहीन वस्तु वा सेवाबाट क्षति पुगेको व्यक्तिलाई कानून बमोजिम</span> क्षतिपूर्ति पाउने हक हुनेछ । </div><div class="content-paragraph"><span class="bold numbered-item-heading">४५. देश निकाला विरुद्धको हकः</span> कुनै पनि नागरिकलाई देश निकाला गरिने छैन । </div><div class="content-paragraph"><span class="bold numbered-item-heading">४६. संवैधानिक उपचारको हकः</span> यस भागद्वारा प्रदत्त हकको प्रचलनका लागि धारा १३३ वा १४४ मा लेखिए बमोजिम संवैधानिक उपचार पाउने हक हुनेछ । </div><div class="content-paragraph"><span class="bold numbered-item-heading">४७. मौलिक हकको कार्यान्वयनः</span> यस भागद्वारा प्रदत्त हकहरूको कार्यान्वयनका लागि आवश्यकता अनुसार राज्यले यो संविधान प्रारम्भ भएको तीन वर्षभित्र कानूनी व्यवस्था गर्नेछ । </div><div class="content-paragraph"><span class="bold numbered-item-heading">४८. नागरिकका कर्तव्यः</span> प्रत्येक नागरिकका कर्तव्य देहाय बमोजिम हुनेछन्ः– <span class="numbered-item-sub-sub-text">(क) राष्ट्रप्रति निष्ठावान हुँदै नेपालको राष्ट्रियता, सार्वभौमसत्ता र अखण्डताको</span> रक्षा गर्नु, <span class="numbered-item-sub-sub-text">(ख) संविधान र कानूनको पालना गर्नु</span><span class="numbered-item-sub-sub-text">(ग) राज्यले चाहेका बखत अनिवार्य सेवा गर्नु,</span><span class="numbered-item-sub-sub-text">(घ) सार्वजनिक सम्पत्तिको सुरक्षा र संरक्षण गर्नु ।</span></div><div class="document-subtitle bold">भाग-४</div><div class="document-subtitle bold">राज्यका निर्देशक सिद्धान्त, नीति तथा दायित्व</div><div class="content-paragraph"><span class="bold numbered-item-heading">४९. मार्गनिर्देशनका रूपमा रहनेः</span><span class="numbered-item-sub-text">(१) यस भागमा उल्लिखित निर्देशक सिद्धान्त, नीति तथा</span> दायित्व राज्य सञ्चालनको मार्गनिर्देशनका रूपमा रहनेछन् । <span class="numbered-item-sub-text">(२) राज्यले यस भागमा उल्लिखित सिद्धान्त, नीति र दायित्वको कार्यान्वयन गर्न</span> आवश्यकता अनुसार स्रोत साधन परिचालन गर्ने गराउनेछ । </div><div class="content-paragraph"><span class="bold numbered-item-heading">५०. निर्देशक सिद्धान्तहरूः</span><span class="numbered-item-sub-text">(१) नेपालको स्वतन्त्रता, सार्वभौमसत्ता, भौगोलिक अखण्डता र</span> स्वाधीनतालाई सर्वोपरि राख्दै नागरिकको जीउ, धन, समानता र स्वतन्त्रताको संरक्षण गरी कानूनको शासन, मौलिक हक तथा मानव अधिकारका मूल्य र मान्यता, लैङ्गिक समानता, समानुपातिक समावेशीकरण, सहभागिता र सामाजिक न्यायको माध्यमबाट राष्ट्रिय जीवनका सबै क्षेत्रमा न्यायपूर्ण व्यवस्था कायम गर्दै लोककल्याणकारी राज्यव्यवस्थाको स्थापना गर्ने तथा परस्पर सहयोगमा आधारित संघीयताका आधारमा संघीय इकाइहरूबीचको सम्बन्ध सञ्चालन गर्दै स्थानीय स्वायत्तता र विकेन्द्रीकरणको आधारमा शासन व्यवस्थामा समानुपातिक सिद्धान्तलाई आत्मसात् गर्दै लोकतान्त्रिक अधिकारको उपभोग गर्न पाउने अवस्था सुनिश्चित गर्न संघीय लोकतान्त्रिक गणतन्त्रात्मक व्यवस्था सुदृढ गर्ने राज्यको राजनीतिक उद्देश्य हुनेछ । <span class="numbered-item-sub-text">(२) धर्म, संस्कृति, संस्कार, प्रथा, परम्परा, प्रचलन वा अन्य कुनै पनि आधारमा हुने</span> सबै प्रकारका विभेद, शोषण र अन्यायको अन्त्य गरी सभ्य र समतामूलक समाजको निर्माण गर्ने एवं राष्ट्रिय गौरव, लोकतन्त्र, जनपक्षीयता, श्रमको सम्मान, उद्यमशीलता, अनुशासन, मर्यादा र सहिष्णुतामा आधारित सामाजिक सांस्कृतिक मूल्यहरूको विकास गर्ने तथा सांस्कृतिक विविधताको सम्मान गर्दै सामाजिक सद्भाव, ऐक्यबद्धता र सामञ्जस्य कायम गरी राष्ट्रिय एकता सुदृढ गर्ने राज्यको सामाजिक र सांस्कृतिक उद्देश्य हुनेछ । <span class="numbered-item-sub-text">(३) सार्वजनिक, निजी र सहकारी क्षेत्रको सहभागिता तथा विकास मार्फत</span> उपलब्ध साधन र स्रोतको अधिकतम परिचालनद्वारा तीव्र आर्थिक वृद्धि हासिल गर्दै दिगो आर्थिक विकास गर्ने तथा प्राप्त उपलब्धिहरूको न्यायोचित वितरण गरी आर्थिक असमानताको अन्त्य गर्दै शोषणरहित समाजको निर्माण गर्न राष्ट्रिय अर्थतन्त्रलाई आत्मनिर्भर, स्वतन्त्र तथा उन्नतिशील बनाउँदै समाजवाद उन्मुख स्वतन्त्र र समृद्ध अर्थतन्त्रको विकास गर्ने राज्यको आर्थिक उद्देश्य हुनेछ । <span class="numbered-item-sub-text">(४) नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय</span> हितको रक्षा गर्दै सार्वभौमिक समानताका आधारमा अन्तर्राष्ट्रिय सम्बन्ध कायम गरी विश्व समुदायमा राष्ट्रिय सम्मानको अभिवृद्धि गर्नेतर्फ राज्यको अन्तर्राष्ट्रिय सम्बन्ध निर्देशित हुनेछ । </div><div class="content-paragraph"><span class="bold numbered-item-heading">५१. राज्यका नीतिहरूः</span> राज्यले देहायका नीतिहरू अवलम्बन गर्नेछः– <span class="numbered-item-sub-sub-text">(क) राष्ट्रिय एकता र राष्ट्रिय सुरक्षा सम्बन्धी नीतिः</span><span class="numbered-item-sub-sub-sub-text">(१) नेपालको स्वतन्त्रता, सार्वभौमसत्ता, भौगोलिक अखण्डता र स्वाधीनताको</span> संरक्षण गर्दै राष्ट्रिय एकता अक्षुण्ण राख्ने, <span class="numbered-item-sub-sub-sub-text">(२) विभिन्न जात, जाति, धर्म, भाषा, संस्कृति र सम्प्रदायबीच पारस्परिक सद्भाव,</span> सहिष्णुता र ऐक्यबद्धता कायम गरी संघीय इकाइबीच परस्परमा सहयोगात्मक सम्बन्ध विकास गर्दै राष्ट्रिय एकता प्रवर्धन गर्ने, <span class="numbered-item-sub-sub-sub-text">(३) राष्ट्रिय सुरक्षा प्रणालीको विकास गरी शान्ति सुरक्षाको व्यवस्था गर्ने,</span><span class="numbered-item-sub-sub-sub-text">(४) सर्वाङ्गीण मानवीय सुरक्षाको प्रत्याभूति गर्ने,</span><span class="numbered-item-sub-sub-sub-text">(५) राष्ट्रिय सुरक्षा नीतिका आधारमा नेपाली सेना, नेपाल प्रहरी, सशस्त्र प्रहरी, बल</span> नेपाल लगायत सबै सुरक्षा निकायलाई सबल, सुदृढ, व्यावसायिक, समावेशी र जनउत्तरदायी बनाउने, <span class="numbered-item-sub-sub-sub-text">(६) राष्ट्रिय आवश्यकता अनुरूप नागरिकलाई राष्ट्रको सेवा गर्न तत्पर र सक्षम</span> बनाउने, <span class="numbered-item-sub-sub-sub-text">(७) पूर्व कर्मचारी, सैनिक र प्रहरी लगायतका पूर्व राष्ट्रसेवकहरूमा रहेको ज्ञान,</span> सीप र अनुभवलाई राष्ट्र हितमा समुचित उपयोग गर्ने । <span class="numbered-item-sub-sub-text">(ख) राजनीतिक तथा शासन व्यवस्था सम्बन्धी नीतिः</span><span class="numbered-item-sub-sub-sub-text">(१) राजनीतिक उपलब्धिको रक्षा, सुदृढीकरण र विकास गर्दै आर्थिक, सामाजिक</span> तथा सांस्कृतिक रूपान्तरणका माध्यमबाट जनताको सर्वोत्तम हित र समुन्नति प्रत्याभूत गर्ने, <span class="numbered-item-sub-sub-sub-text">(२) मानव अधिकारको संरक्षण र संवर्धन गर्दै विधिको शासन कायम राख्ने,</span><span class="numbered-item-sub-sub-sub-text">(३) नेपाल पक्ष भएका अन्तर्राष्ट्रिय सन्धि सम्झौताहरूको कार्यान्वयन गर्ने,</span><span class="numbered-item-sub-sub-sub-text">(४) सार्वजनिक प्रशासनलाई स्वच्छ, सक्षम, निष्पक्ष, पारदर्शी, भ्रष्टाचारमुक्त,</span> जनउत्तरदायी र सहभागितामूलक बनाउँदै राज्यबाट प्राप्त हुने सेवा सुविधामा जनताको समान र सहज पहुँच सुनिश्चित गरी सुशासनको प्रत्याभूति गर्ने, <span class="numbered-item-sub-sub-sub-text">(५) आमसञ्चारलाई स्वच्छ, स्वस्थ, निष्पक्ष, मर्यादित, जिम्मेवार र व्यावसायिक</span> बनाउन आवश्यक व्यवस्था गर्ने, <span class="numbered-item-sub-sub-sub-text">(६) संघीय इकाइबीच जिम्मेवारी, स्रोत साधन र प्रशासनको साझेदारी गर्दै</span> सुमधुर र सहयोगात्मक सम्बन्धको विकास र विस्तार गर्ने । <span class="numbered-item-sub-sub-text">(ग) सामाजिक र सांस्कृतिक रूपान्तरण सम्बन्धी नीतिः</span><span class="numbered-item-sub-sub-sub-text">(१) स्वस्थ र सभ्य संस्कृतिको विकास गरी सामाजिक सुसम्बन्धमा आधारित</span> समाजको निर्माण गर्ने, <span class="numbered-item-sub-sub-sub-text">(२) ऐतिहासिक, पुरातात्विक तथा सांस्कृतिक सम्पदाको संरक्षण, संवर्धन र</span> विकासका लागि अध्ययन, अनुसन्धान, उत्खनन तथा प्रचार प्रसार गर्ने, <span class="numbered-item-sub-sub-sub-text">(३) सामाजिक, सांस्कृतिक तथा सेवामूलक कार्यमा स्थानीय समुदायको</span> सिर्जनशीलताको प्रवर्धन र परिचालन गरी स्थानीय जनसहभागिता अभिवृद्धि गर्दै सामुदायिक विकास गर्ने, <span class="numbered-item-sub-sub-sub-text">(४) राष्ट्रिय सम्पदाको रूपमा रहेका कला, साहित्य र सङ्गीतको विकासमा जोड</span> दिने, <span class="numbered-item-sub-sub-sub-text">(५) समाजमा विद्यमान धर्म, प्रथा, परम्परा, रीति तथा संस्कारका नाममा हुने सबै</span> प्रकारका विभेद, असमानता, शोषण र अन्यायको अन्त गर्ने, <span class="numbered-item-sub-sub-sub-text">(६) देशको सांस्कृतिक विविधता कायम राख्दै समानता एवं सहअस्तित्वका</span> आधारमा विभिन्न जातजाति र समुदायको भाषा, लिपि, संस्कृति, साहित्य, कला, चलचित्र र सम्पदाको संरक्षण र विकास गर्ने, <span class="numbered-item-sub-sub-sub-text">(७) बहुभाषिक नीति अवलम्बन गर्ने ।</span><span class="numbered-item-sub-sub-text">(घ) अर्थ, उद्योग र वाणिज्य सम्बन्धी नीतिः</span><span class="numbered-item-sub-sub-sub-text">(१) सार्वजनिक, निजी र सहकारी क्षेत्रको सहभागिता र स्वतन्त्र विकास मार्फत</span> राष्ट्रिय अर्थतन्त्र सुदृढ गर्ने, <span class="numbered-item-sub-sub-sub-text">(२) अर्थतन्त्रमा निजी क्षेत्रको भूमिकालाई महत्व दिदै उपलब्ध साधन र स्रोतको</span> अधिकतम परिचालन गरी आर्थिक समृद्धि हासिल गर्ने, <span class="numbered-item-sub-sub-sub-text">(३) सहकारी क्षेत्रलाई प्रवर्धन गर्दै राष्ट्रिय विकासमा अत्यधिक परिचालन गर्ने,</span><span class="numbered-item-sub-sub-sub-text">(४) आर्थिक क्षेत्रका सबै गतिविधिमा स्वच्छता, जवाफदेही र प्रतिस्पर्धा कायम</span> गर्न नियमनको व्यवस्था गर्दै सर्वाङ्गीण राष्ट्रिय विकासमा प्रोत्साहन र परिचालन गर्ने, <span class="numbered-item-sub-sub-sub-text">(५) उपलब्ध साधन, स्रोत तथा आर्थिक विकासको प्रतिफलको न्यायोचित वितरण</span> गर्ने, <span class="numbered-item-sub-sub-sub-text">(६) तुलनात्मक लाभका क्षेत्रको पहिचान गरी उद्योगको विकास र विस्तारद्वारा</span> निर्यात प्रवर्धन गर्दै वस्तु तथा सेवाको बजार विविधीकरण र विस्तार गर्ने, <span class="numbered-item-sub-sub-sub-text">(७) कालाबजारी, एकाधिकार, कृत्रिम अभाव सिर्जना गर्ने र प्रतिस्पर्धा नियन्त्रण</span> जस्ता कार्यको अन्त्य गर्दै राष्ट्रिय अर्थतन्त्रलाई प्रतिस्पर्धी बनाई व्यापारिक स्वच्छता र अनुशासन कायम गरी उपभोक्ताको हित संरक्षण गर्ने, <span class="numbered-item-sub-sub-sub-text">(८) राष्ट्रिय अर्थतन्त्रको विकासका लागि राष्ट्रिय उद्योगधन्दा र साधन स्रोतको</span> संरक्षण र प्रवर्धन गरी नेपाली श्रम, सीप र कच्चा पदार्थमा आधारित स्वदेशी लगानीलाई प्राथमिकता दिने, <span class="numbered-item-sub-sub-sub-text">(९) राष्ट्रिय अर्थतन्त्रको विकासका लागि स्वदेशी लगानीलाई प्राथमिकता दिने,</span><span class="numbered-item-sub-sub-sub-text">(१०) राष्ट्रिय हित अनुकूल आयात प्रतिस्थापन, निर्यात प्रवर्धनका क्षेत्रमा वैदेशिक</span> पूँजी तथा प्रविधिको लगानीलाई आकर्षित गर्दै पूर्वाधार विकासमा प्रोत्साहन एवं परिचालन गर्ने, <span class="numbered-item-sub-sub-sub-text">(११) वैदेशिक सहायता लिंदा राष्ट्रिय आवश्यकता र प्राथमिकतालाई आधार</span> बनाउँदै यसलाई पारदर्शी बनाउने र वैदेशिक सहायताबाट प्राप्त रकम राष्ट्रिय बजेटमा समाहित गर्ने, <span class="numbered-item-sub-sub-sub-text">(१२) गैरआवासीय नेपालीहरूको ज्ञान, सीप, प्रविधि र पूँजीलाई राष्ट्रिय विकासमा</span> उपयोग गर्ने, <span class="numbered-item-sub-sub-sub-text">(१३) औद्योगिक करिडोर, विशेष आर्थिक क्षेत्र, राष्ट्रिय परियोजना, विदेशी लगानीका</span> परियोजनाको सन्दर्भमा अन्तर प्रदेश तथा प्रदेश र संघ बीच समन्वय स्थापित गराई आर्थिक विकासलाई गतिशीलता प्रदान गर्ने । <span class="numbered-item-sub-sub-text">(ङ) कृषि र भूमिसुधार सम्बन्धी नीतिः</span><span class="numbered-item-sub-sub-sub-text">(१) भूमिमा रहेको दोहोरो स्वामित्व अन्त्य गर्दै किसानको हितलाई ध्यानमा</span> राखी वैज्ञानिक भूमिसुधार गर्ने, <span class="numbered-item-sub-sub-sub-text">(२) अनुपस्थित भू-स्वामित्वलाई निरुत्साहित गर्दै जग्गाको चक्लाबन्दी गरी</span> उत्पादन र उत्पादकत्व वृद्धि गर्ने, <span class="numbered-item-sub-sub-sub-text">(३) किसानको हक हित संरक्षण र संवर्धन गर्दै कृषिको उत्पादन र उत्पादकत्व</span> बढाउन भूउपयोग नीतिको अवलम्बन गरी भूमिको व्यवस्थापन र कृषिको व्यवसायीकरण, औद्योगिकीकरण, विविधीकरण र आधुनिकीकरण गर्ने, <span class="numbered-item-sub-sub-sub-text">(४) भूमिको उत्पादनशीलता, प्रकृति तथा वातावरणीय सन्तुलन समेतका आधारमा</span> नियमन र व्यवस्थापन गर्दै त्यसको समुचित उपयोग गर्ने, <span class="numbered-item-sub-sub-sub-text">(५) कृषकका लागि कृषि सामग्री, कृषि उपजको उचित मूल्य र बजारमा पहुँचको</span> व्यवस्था गर्ने । <span class="numbered-item-sub-sub-text">(च) विकास सम्बन्धी नीतिः</span><span class="numbered-item-sub-sub-sub-text">(१) क्षेत्रीय सन्तुलन सहितको समावेशी आर्थिक विकासका लागि क्षेत्रीय</span> विकासको योजना अन्तर्गत दिगो सामाजिक आर्थिक विकासका रणनीति र कार्यक्रमहरू तर्जुमा गरी समन्वयात्मक तवरले कार्यान्वयन गर्ने, <span class="numbered-item-sub-sub-sub-text">(२) विकासका दृष्टिले पछाडि परेका क्षेत्रलाई प्राथमिकता दिंदै सन्तुलित,</span> वातावरण अनुकूल, गुणस्तरीय तथा दिगो रूपमा भौतिक पूर्वाधारको विकास गर्ने, <span class="numbered-item-sub-sub-sub-text">(३) विकास निर्माणको प्रक्रियामा स्थानीय जनसहभागिता अभिवृद्धि गर्ने,</span><span class="numbered-item-sub-sub-sub-text">(४) वैज्ञानिक अध्ययन अनुसन्धान एवं विज्ञान र प्रविधिको आविष्कार, उन्नयन र</span> विकासमा लगानी अभिवृद्धि गर्ने तथा वैज्ञानिक, प्राविधिक, बौद्धिक र विशिष्ट प्रतिभाहरूको संरक्षण गर्ने, <span class="numbered-item-sub-sub-sub-text">(५) राष्ट्रिय आवश्यकता अनुसार सूचना प्रविधिको विकास र विस्तार गरी त्यसमा</span> सर्वसाधारण जनताको सहज र सरल पहुँच सुनिश्चित गर्ने तथा राष्ट्रिय विकासमा सूचना प्रविधिको उच्चतम उपयोग गर्ने, <span class="numbered-item-sub-sub-sub-text">(६) विकासको प्रतिफल वितरणमा विपन्न नागरिकलाई प्राथमिकता दिंदै आम</span> जनताले न्यायोचित रूपमा पाउने व्यवस्था गर्ने, <span class="numbered-item-sub-sub-sub-text">(७) एकीकृत राष्ट्रिय परिचय व्यवस्थापन सूचना प्रणाली विकास गरी नागरिकका</span> सबै प्रकारका सूचना र विवरणहरू एकीकृत रूपमा व्यवस्थापन गर्ने तथा यसलाई राज्यबाट उपलब्ध हुने सेवा सुविधा र राष्ट्रिय विकास योजनासँग आबद्ध गर्ने, <span class="numbered-item-sub-sub-sub-text">(८) जनसांख्यिक तथ्याङ्कलाई अद्यावधिक गर्दै राष्ट्रिय विकास योजनासँग आबद्ध</span> गर्ने । <span class="numbered-item-sub-sub-text">(छ) प्राकृतिक साधन स्रोतको संरक्षण, संवर्धन र उपयोग सम्बन्धी नीतिः</span><span class="numbered-item-sub-sub-sub-text">(१) राष्ट्रिय हित अनुकूल तथा अन्तरपुस्ता समन्यायको मान्यतालाई आत्मसात्</span> गर्दै देशमा उपलब्ध प्राकृतिक स्रोत साधनको संरक्षण, संवर्धन र वातावरण अनुकूल दिगो रूपमा उपयोग गर्ने र स्थानीय समुदायलाई प्राथमिकता र अग्राधिकार दिंदै प्राप्त प्रतिफलहरूको न्यायोचित वितरण गर्ने, <span class="numbered-item-sub-sub-sub-text">(२) जनसहभागितामा आधारित स्वदेशी लगानीलाई प्राथमिकता दिंदै जलस्रोतको</span> बहुउपयोगी विकास गर्ने, <span class="numbered-item-sub-sub-sub-text">(३) नवीकरणीय ऊर्जाको उत्पादन तथा विकास गर्दै नागरिकका आधारभूत</span> आवश्यकता परिपूर्तिका लागि सुपथ र सुलभ रूपमा भरपर्दो ऊर्जाको आपूर्ति सुनिश्चित गर्ने तथा ऊर्जाको समुचित प्रयोग गर्ने, <span class="numbered-item-sub-sub-sub-text">(४) जलउत्पन्न प्रकोप नियन्त्रण र नदीको व्यवस्थापन गर्दै दिगो र भरपर्दो</span> सिंचाइको विकास गर्ने, <span class="numbered-item-sub-sub-sub-text">(५) जनसाधारणमा वातावरणीय स्वच्छता सम्बन्धी चेतना बढाई औद्योगिक एवं</span> भौतिक विकासबाट वातावरणमा पर्न सक्ने जोखिमलाई न्यूनीकरण गर्दै वन, वन्यजन्तु, पक्षी, वनस्पति तथा जैविक विविधताको संरक्षण, संवर्धन र दिगो उपयोग गर्ने, <span class="numbered-item-sub-sub-sub-text">(६) वातावरणीय सन्तुलनका लागि आवश्यक भूभागमा वन क्षेत्र कायम राख्ने,</span><span class="numbered-item-sub-sub-sub-text">(७) प्रकृति, वातावरण वा जैविक विविधतामाथि नकारात्मक असर परेको वा पर्न</span> सक्ने अवस्थामा नकारात्मक वातावरणीय प्रभाव निर्मूल वा न्यून गर्न उपयुक्त उपायहरू अवलम्बन गर्ने, <span class="numbered-item-sub-sub-sub-text">(८) वातावरण प्रदूषण गर्नेले सो बापत दायित्व ब्यहोर्नुपर्ने तथा वातावरण</span> संरक्षणमा पूर्वसावधानी र पूर्वसूचित सहमति जस्ता पर्यावरणीय दिगो विकासका सिद्धान्त अवलम्बन गर्ने, <span class="numbered-item-sub-sub-sub-text">(९) प्राकृतिक प्रकोपबाट हुने जोखिम न्यूनीकरण गर्न पूर्व सूचना, तयारी, उद्धार,</span> राहत एवं पुनर्स्थापना गर्ने । <span class="numbered-item-sub-sub-text">(ज) नागरिकका आधारभूत आवश्यकता सम्बन्धी नीतिः</span><span class="numbered-item-sub-sub-sub-text">(१) शिक्षालाई वैज्ञानिक, प्राविधिक, व्यावसायिक, सीपमूलक, रोजगारमूलक एवं</span> जनमुखी बनाउँदै सक्षम, प्रतिस्पर्धी, नैतिक एवं राष्ट्रिय हितप्रति समर्पित जनशक्ति तयार गर्ने, <span class="numbered-item-sub-sub-sub-text">(२) शिक्षा क्षेत्रमा राज्यको लगानी अभिवृद्धि गर्दै शिक्षामा भएको निजी</span> क्षेत्रको लगानीलाई नियमन र व्यवस्थापन गरी सेवामूलक बनाउने, <span class="numbered-item-sub-sub-sub-text">(३) उच्च शिक्षालाई सहज, गुणस्तरीय र पहुँच योग्य बनाई क्रमशः</span> निःशुल्क बनाउँदै लैजाने, <span class="numbered-item-sub-sub-sub-text">(४) नागरिकको व्यक्तित्व विकासका लागि सामुदायिक सूचना केन्द्र र</span> पुस्तकालयको स्थापना र प्रवर्धन गर्ने, <span class="numbered-item-sub-sub-sub-text">(५) नागरिकलाई स्वस्थ बनाउन राज्यले जनस्वास्थ्यको क्षेत्रमा आवश्यक</span> लगानी अभिवृद्धि गर्दै जाने, <span class="numbered-item-sub-sub-sub-text">(६) गुणस्तरीय स्वास्थ्य सेवामा सबैको सहज, सुलभ र समान पहुँच</span> सुनिश्चित गर्ने, <span class="numbered-item-sub-sub-sub-text">(७) नेपालको परम्परागत चिकित्सा पद्धतिको रूपमा रहेको आयुर्वेदिक,</span> प्राकृतिक चिकित्सा र होमियोपेथिक लगायत स्वास्थ्य पद्धतिको संरक्षण र प्रवर्धन गर्ने, <span class="numbered-item-sub-sub-sub-text">(८) स्वास्थ्य क्षेत्रमा राज्यको लगानी अभिवृद्धि गर्दै यस क्षेत्रमा भएको निजी</span> लगानीलाई नियमन र व्यवस्थापन गरी सेवामूलक बनाउने, <span class="numbered-item-sub-sub-sub-text">(९) स्वास्थ्य सेवालाई सर्वसुलभ र गुणस्तरीय बनाउन स्वास्थ्य अनुसन्धानमा</span> जोड दिंदै स्वास्थ्य संस्था र स्वास्थ्यकर्मीको संख्या वृद्धि गर्दै जाने, <span class="numbered-item-sub-sub-sub-text">(१०) नेपालको क्षमता र आवश्यकताका आधारमा जनसंख्या व्यवस्थापनका</span> लागि परिवार नियोजनलाई प्रोत्साहित गर्दै मातृ शिशु मृत्युदर घटाई औसत आयु बढाउने, <span class="numbered-item-sub-sub-sub-text">(११) अव्यवस्थित बसोबासलाई व्यवस्थापन गर्ने तथा योजनाबद्ध र व्यवस्थित</span> बस्ती विकास गर्ने, <span class="numbered-item-sub-sub-sub-text">(१२) कृषि क्षेत्रमा लगानी अभिवृद्धि गर्दै खाद्य सम्प्रभुताको मान्यता अनुरूप</span> जलवायु र माटो अनुकूलको खाद्यान्न उत्पादनलाई प्रोत्साहन गरी खाद्यान्नको दिगो उत्पादन, आपूर्ति, सञ्चय, सुरक्षा र सुलभ तथा प्रभावकारी वितरणको व्यवस्था गर्ने, <span class="numbered-item-sub-sub-sub-text">(१३) आधारभूत वस्तु तथा सेवामा सबै नागरिकहरूको समान पहुँच सुनिश्चित</span> गर्दै दुर्गम र पछाडि पारिएको क्षेत्रलाई विशेष प्राथमिकता दिई योजनाबद्ध आपूर्तिको व्यवस्था गर्ने, <span class="numbered-item-sub-sub-sub-text">(१४) यातायात सुविधामा नागरिकहरूको सरल, सहज र समान पहुँच सुनिश्चित</span> गर्दै यातायात क्षेत्रमा लगानी अभिवृद्धि गर्ने र वातावरण अनुकूल प्रविधिलाई प्राथमिकता दिंदै सार्वजनिक यातायातलाई प्रोत्साहन र निजी यातायातलाई नियमन गरी यातायात क्षेत्रलाई सुरक्षित, व्यवस्थित र अपाङ्गता भएका व्यक्ति अनुकूल बनाउने, <span class="numbered-item-sub-sub-sub-text">(१५) नागरिकको स्वास्थ्य बीमा सुनिश्चित गर्दै स्वास्थ्य उपचारमा पहुँचको</span> व्यवस्था मिलाउने । <span class="numbered-item-sub-sub-text">(झ) श्रम र रोजगार सम्बन्धी नीतिः</span><span class="numbered-item-sub-sub-sub-text">(१) सबैले काम गर्न पाउने अवस्था सुनिश्चित गर्दै देशको मुख्य सामाजिक</span> आर्थिक शक्तिको रूपमा रहेको श्रमशक्तिलाई दक्ष र व्यावसायिक बनाउने र स्वदेशमा नै रोजगारी अभिवृद्धि गर्ने, <span class="numbered-item-sub-sub-sub-text">(२) मर्यादित श्रमको अवधारणा अनुरूप सबै श्रमिकको आधारभूत अधिकार</span> सुनिश्चित गर्दै सामाजिक सुरक्षा प्रत्याभूत गर्ने, <span class="numbered-item-sub-sub-sub-text">(३) बालश्रम लगायत श्रम शोषणका सबै रूपको अन्त्य गर्ने,</span><span class="numbered-item-sub-sub-sub-text">(४) श्रमिक र उद्यमी व्यवसायीबीच सुसम्बन्ध कायम गर्दै व्यवस्थापनमा</span> श्रमिकको सहभागिता प्रोत्साहन गर्ने, <span class="numbered-item-sub-sub-sub-text">(५) वैदेशिक रोजगारीलाई शोषणमुक्त, सुरक्षित र व्यवस्थित गर्न तथा श्रमिकको</span> रोजगारी र अधिकारको प्रत्याभूति गर्न यस क्षेत्रको नियमन र व्यवस्थापन गर्ने, <span class="numbered-item-sub-sub-sub-text">(६) वैदेशिक रोजगारीबाट आर्जन भएको पूँजी, सीप, प्रविधि र अनुभवलाई</span> स्वदेशमा उत्पादनमूलक क्षेत्रमा लगाउन प्रोत्साहन गर्ने । <span class="numbered-item-sub-sub-text">(ञ) सामाजिक न्याय र समावेशीकरण सम्बन्धी नीतिः</span><span class="numbered-item-sub-sub-sub-text">(१) असहाय अवस्थामा रहेका एकल महिलालाई सीप, क्षमता र योग्यताको</span> आधारमा रोजगारीमा प्राथमिकता दिंदै जीविकोपार्जनका लागि समुचित व्यवस्था गर्दै जाने, <span class="numbered-item-sub-sub-sub-text">(२) जोखिममा परेका, सामाजिक र पारिवारिक बहिष्करणमा परेका तथा हिंसा</span> पीडित महिलालाई पुनःस्थापना, संरक्षण, सशक्तीकरण गरी स्वावलम्बी बनाउने, <span class="numbered-item-sub-sub-sub-text">(३) प्रजनन अवस्थामा आवश्यक सेवा सुविधा उपभोगको सुनिश्चितता गर्ने,</span><span class="numbered-item-sub-sub-sub-text">(४) बालबच्चाको पालन पोषण, परिवारको हेरचाह जस्ता काम र योगदानलाई</span> आर्थिक रूपमा मूल्याङ्कन गर्ने, <span class="numbered-item-sub-sub-sub-text">(५) बालबालिकाको सर्वोत्तम हितलाई प्राथमिक रूपमा ध्यान दिने,</span><span class="numbered-item-sub-sub-sub-text">(६) मुक्त कमैया, कम्हलरी, हरवा, चरवा, हलिया, भूमिहीन, सुकुम्बासीहरूको</span> पहिचान गरी बसोबासका लागि घर घडेरी तथा जीविकोपार्जनका लागि कृषियोग्य जमीन वा रोजगारीको व्यवस्था गर्दै पुनःस्थापना गर्ने, <span class="numbered-item-sub-sub-sub-text">(७) राष्ट्रिय विकासमा युवा सहभागिता अभिवृद्धि गर्दै राजनीतिक, आर्थिक,</span> सामाजिक र सांस्कृतिक अधिकारहरूको पूर्ण उपयोगको वातावरण सिर्जना गर्ने, युवाको सशक्तीकरण र विकासका लागि शिक्षा, स्वास्थ्य, रोजगारी लगायतका क्षेत्रमा विशेष अवसर प्रदान गर्दै व्यक्तित्व विकास गर्ने तथा राज्यको सर्वाङ्गीण विकासमा योगदानका लागि उपयुक्त अवसर प्रदान गर्ने, <span class="numbered-item-sub-sub-sub-text">(८) आदिवासी जनजातिको पहिचान सहित सम्मानपूर्वक बाँच्न पाउने अधिकार</span> सुनिश्चित गर्न अवसर तथा लाभका लागि विशेष व्यवस्था गर्दै यस समुदायसँग सरोकार राख्ने निर्णयहरूमा सहभागी गराउने तथा आदिवासी जनजाति र स्थानीय समुदायको परम्परागत ज्ञान, सीप, संस्कृति, सामाजिक परम्परा र अनुभवलाई संरक्षण र संवर्धन गर्ने, <span class="numbered-item-sub-sub-sub-text">(९) अल्पसंख्यक समुदायलाई आफ्नो पहिचान कायम राखी सामाजिक र</span> सांस्कृतिक अधिकार प्रयोगको अवसर तथा लाभका लागि विशेष व्यवस्था गर्ने, <span class="numbered-item-sub-sub-sub-text">(१०) मधेशी समुदाय, मुस्लिम र पिछडा वर्गलाई आर्थिक, सामाजिक तथा</span> सांस्कृतिक अवसर र लाभको समान वितरण तथा त्यस्ता समुदायभित्रका विपन्न नागरिकको संरक्षण, उत्थान, सशक्तीकरण र विकासका अवसर तथा लाभका लागि विशेष व्यवस्था गर्ने, <span class="numbered-item-sub-sub-sub-text">(११) उत्पीडित तथा पिछडिएको क्षेत्रका नागरिकको संरक्षण, उत्थान,</span> सशक्तीकरण, विकास र आधारभूत आवश्यकता परिपूर्तिका अवसर तथा लाभका लागि विशेष व्यवस्था गर्ने, <span class="numbered-item-sub-sub-sub-text">(१२) सामाजिक सुरक्षा र सामाजिक न्याय प्रदान गर्दा सबै लिङ्ग, क्षेत्र र</span> समुदायभित्रका आर्थिक रूपले विपन्नलाई प्राथमिकता प्रदान गर्ने, <span class="numbered-item-sub-sub-sub-text">(१३) स्वस्थ, सक्षम र अनुशासित नागरिक तयार गर्न खेलकूद तथा खेलाडीमा</span> योजनाबद्ध लगानी गर्ने र खेलकूदलाई राष्ट्रिय एकता सुदृढ गर्ने एवं अन्तर्राष्ट्रिय क्षेत्रमा राष्ट्रिय सम्मान अभिवृद्धि गर्ने माध्यमको रूपमा विकास गर्ने, <span class="numbered-item-sub-sub-sub-text">(१४) सामुदायिक तथा राष्ट्रिय वा अन्तर्राष्ट्रिय गैरसरकारी संघ संस्थाको लगानी</span> र भूमिकालाई जवाफदेही र पारदर्शी बनाउँदै त्यस्ता संस्थाहरूको स्थापना, स्वीकृति, सञ्चालन, नियमन र व्यवस्थापनका लागि एकद्वार प्रणाली अपनाउने र राष्ट्रिय आवश्यकता र प्राथमिकताका क्षेत्रमा मात्र त्यस्ता संघ संस्थाहरूलाई संलग्न गराउने । <span class="numbered-item-sub-sub-text">(ट) न्याय र दण्ड व्यवस्था सम्बन्धी नीतिः</span><span class="numbered-item-sub-sub-sub-text">(१) न्याय प्रशासनलाई छिटो छरितो, सर्वसुलभ, मितव्ययी, निष्पक्ष, प्रभावकारी र</span> जनउत्तरदायी बनाउने, <span class="numbered-item-sub-sub-sub-text">(२) सामान्य प्रकृतिका विवाद समाधानका लागि मेलमिलाप, मध्यस्थता जस्ता</span> वैकल्पिक उपायहरू अवलम्बन गर्ने, <span class="numbered-item-sub-sub-sub-text">(३) राजनीतिक, प्रशासनिक, न्यायिक, सामाजिक लगायत सबै क्षेत्रको भ्रष्टाचार र</span> अनियमितता नियन्त्रणका लागि प्रभावकारी उपाय अवलम्बन गर्ने । <span class="numbered-item-sub-sub-text">(ठ) पर्यटन सम्बन्धी नीतिः</span> नेपालका ऐतिहासिक, सांस्कृतिक, धार्मिक, पुरातात्विक र प्राकृतिक सम्पदाहरूको पहिचान, संरक्षण, प्रवर्धन एवं प्रचार प्रसार मार्फत राष्ट्रिय अर्थतन्त्रको महत्वपूर्ण आधारको रूपमा पर्यावरण अनुकूल पर्यटन उद्योगको विकास गर्ने, पर्यटन संस्कृतिको विकास गर्न आवश्यक वातावरण एवं नीति निर्माण गर्ने तथा पर्यटन उद्योगको लाभ वितरणमा स्थानीय जनतालाई प्राथमिकता दिने । <span class="numbered-item-sub-sub-text">(ड) अन्तर्राष्ट्रिय सम्बन्ध सम्बन्धी नीतिः</span><span class="numbered-item-sub-sub-sub-text">(१) नेपालको सार्वभौमसत्ता, भौगोलिक अखण्डता, स्वाधीनता र राष्ट्रिय हितको</span> रक्षा गर्न क्रियाशील रहँदै संयुक्त राष्ट्रसंघको बडापत्र, असंलग्नता, पञ्चशीलको सिद्धान्त, अन्तर्राष्ट्रिय कानून र विश्वशान्तिको मान्यताका आधारमा राष्ट्रको सर्वोपरि हितलाई ध्यानमा राखी स्वतन्त्र परराष्ट्र नीति सञ्चालन गर्ने, <span class="numbered-item-sub-sub-sub-text">(२) विगतमा भएका सन्धिहरूको पुनरावलोकन गर्दै समानता र पारस्परिक</span> हितको आधारमा सन्धि सम्झौताहरू गर्ने । </div><div class="content-paragraph"><span class="bold numbered-item-heading">५२. राज्यको दायित्वः</span> नेपालको स्वतन्त्रता, सार्वभौमसत्ता, भौगोलिक अखण्डता र स्वाधीनतालाई अक्षुण्ण राख्दै मौलिक हक तथा मानव अधिकारको संरक्षण र संवर्धन, राज्यका निर्देशक सिद्धान्तहरूको अनुसरण तथा राज्यका नीतिहरूको क्रमशः कार्यान्वयन गर्दै नेपाललाई समृद्ध तथा समुन्नत बनाउने राज्यको दायित्व हुनेछ । </div><div class="content-paragraph"><span class="bold numbered-item-heading">५३. प्रतिवेदन पेश गर्नेः</span> यस भागमा उल्लिखित राज्यका निर्देशक सिद्धान्त, नीति र दायित्व कार्यान्वयनका सम्बन्धमा गरेका काम र प्राप्त उपलब्धि सहितको वार्षिक प्रतिवेदन नेपाल सरकारले राष्ट्रपति समक्ष पेश गर्नेछ र राष्ट्रपतिले त्यस्तो प्रतिवेदन प्रधानमन्त्री मार्फत संघीय संसद समक्ष पेश गर्ने व्यवस्था गर्नेछ । </div><div class="content-paragraph"><span class="bold numbered-item-heading">५४. अनुगमन सम्बन्धी व्यवस्थाः</span> यस भागमा उल्लिखित राज्यका निर्देशक सिद्धान्त, नीति र दायित्वको प्रगतिशील कार्यान्वयन भए नभएको अनुगमन र मूल्याङ्कन गर्न संघीय संसदमा कानून बमोजिम एक समिति रहनेछ । </div><div class="content-paragraph"><span class="bold numbered-item-heading">५५. अदालतमा प्रश्न उठाउन नसकिनेः</span> यस भागमा लेखिएका कुनै विषय कार्यान्वयन भए वा नभएको सम्बन्धमा कुनै अदालतमा प्रश्न उठाउन सकिने छैन । </div><div class="document-subtitle bold">भाग-५</div><div class="document-subtitle bold">राज्यको संरचना र राज्यशक्तिको बाँडफाँड</div><div class="content-paragraph"><span class="bold numbered-item-heading">५६. राज्यको संरचनाः</span><span class="numbered-item-sub-text">(१) संघीय लोकतान्त्रिक गणतन्त्र नेपालको मूल संरचना संघ, प्रदेश र</span> स्थानीय तह गरी तीन तहको हुनेछ । <span class="numbered-item-sub-text">(२) नेपालको राज्यशक्तिको प्रयोग संघ, प्रदेश र स्थानीय तहले यस संविधान</span> तथा कानून बमोजिम गर्ने छन् । <span class="numbered-item-sub-text">(३) यो संविधान प्रारम्भ हुँदाका बखत नेपालमा कायम रहेका अनुसूची-४ मा</span> उल्लेख भए बमोजिमका जिल्लाहरू रहेका प्रदेश रहनेछन् । <span class="numbered-item-sub-text">(४) स्थानीय तह अन्तर्गत गाउँपालिका, नगरपालिका र जिल्ला सभा रहनेछन् ।</span> गाउँपालिका र नगरपालिकामा रहने वडाको संख्या संघीय कानून बमोजिम हुनेछ । <span class="numbered-item-sub-text">(५) संघीय कानून बमोजिम सामाजिक सांस्कृतिक संरक्षण वा आर्थिक विकासका</span> लागि विशेष, संरक्षित वा स्वायत्त क्षेत्र कायम गर्न सकिनेछ । <span class="numbered-item-sub-text">(६) संघ, प्रदेश र स्थानीय तहले नेपालको स्वतन्त्रता, सार्वभौमसत्ता, भौगोलिक</span> अखण्डता, स्वाधीनता, राष्ट्रिय हित, सर्वाङ्गीण विकास, बहुदलीय प्रतिस्पर्धात्मक लोकतान्त्रिक गणतन्त्रात्मक संघीय शासन प्रणाली, मानव अधिकार तथा मौलिक हक, कानूनी राज्य, शक्ति पृथकीकरण र नियन्त्रण तथा सन्तुलन, बहुलता र समानतामा आधारित समतामूलक समाज, समावेशी प्रतिनिधित्व र पहिचानको संरक्षण गर्ने छन् । </div><div class="content-paragraph"><span class="bold numbered-item-heading">५७. राज्यशक्तिको बाँडफाँडः</span><span class="numbered-item-sub-text">(१) संघको अधिकार अनुसूची-५ मा उल्लिखित विषयमा निहित</span> रहनेछ र त्यस्तो अधिकारको प्रयोग यो संविधान र संघीय कानून बमोजिम हुनेछ । <span class="numbered-item-sub-text">(२) प्रदेशको अधिकार अनुसूची-६ मा उल्लिखित विषयमा निहित रहनेछ र</span> त्यस्तो अधिकारको प्रयोग यो संविधान र प्रदेश कानून बमोजिम हुनेछ । <span class="numbered-item-sub-text">(३) संघ र प्रदेशको साझा अधिकार अनुसूची-७ मा उल्लिखित विषयमा निहित</span> रहनेछ र त्यस्तो अधिकारको प्रयोग यो संविधान, संघीय कानून र प्रदेश कानून बमोजिम हुनेछ । <span class="numbered-item-sub-text">(४) स्थानीय तहको अधिकार अनुसूची-८ मा उल्लिखित विषयमा निहित रहनेछ</span> र त्यस्तो अधिकारको प्रयोग यो संविधान र गाउँ सभा वा नगर सभाले बनाएको कानून बमोजिम हुनेछ । <span class="numbered-item-sub-text">(५) संघ, प्रदेश र स्थानीय तहको साझा अधिकार अनुसूची-९ मा उल्लिखित</span> विषयमा निहित रहनेछ र त्यस्तो अधिकारको प्रयोग यो संविधान र संघीय कानून, प्रदेश कानून र गाउँ सभा वा नगर सभाले बनाएको कानून बमोजिम हुनेछ । <span class="numbered-item-sub-text">(६) उपधारा (३) वा (५) बमोजिम प्रदेश सभा, गाउँ सभा वा नगर सभाले</span> कानून बनाउँदा संघीय कानूनसँग नबाझिने गरी बनाउनु पर्नेछ र प्रदेश सभा, गाउँ सभा वा नगर सभाले बनाएको त्यस्तो कानून संघीय कानूनसँग बाझिएमा बाझिएको हदसम्म आमान्य हुनेछ । <span class="numbered-item-sub-text">(७) उपधारा (५) बमोजिम गाउँ सभा वा नगर सभाले कानून बनाउँदा प्रदेश</span> कानूनसँग नबाझिने गरी बनाउनु पर्नेछ र गाउँ सभा वा नगर सभाले बनाएको त्यस्तो कानून प्रदेश कानूनसँग बाझिएमा बाझिएको हदसम्म आमान्य हुनेछ । </div><div class="content-paragraph"><span class="bold numbered-item-heading">५८. अवशिष्ट अधिकारः</span> यस संविधान बमोजिम संघ, प्रदेश तथा स्थानीय तहको अधिकारको सूची वा साझा सूचीमा उल्लेख नभएको वा यो संविधानमा कुनै तहले प्रयोग गर्ने गरी नतोकिएको विषयमा संघको अधिकार हुनेछ । </div><div class="content-paragraph"><span class="bold numbered-item-heading">५९. आर्थिक अधिकारको प्रयोगः</span><span class="numbered-item-sub-text">(१) संघ, प्रदेश र स्थानीय तहले आफ्नो अधिकारभित्रको</span> आर्थिक अधिकार सम्बन्धी विषयमा कानून बनाउने, वार्षिक बजेट बनाउने, निर्णय गर्ने, नीति तथा योजना तयार गर्ने र त्यसको कार्यान्वयन गर्ने छन् । <span class="numbered-item-sub-text">(२) संघले साझा सूचीका विषयमा र आर्थिक अधिकारका अन्य क्षेत्रमा प्रदेशलाई</span> समेत लागू हुने गरी आवश्यक नीति, मापदण्ड र कानून बनाउन सक्नेछ । <span class="numbered-item-sub-text">(३) संघ, प्रदेश र स्थानीय तहले आ-आफ्नो तहको बजेट बनाउने छन् र प्रदेश</span> र स्थानीय तहले बजेट पेश गर्ने समय संघीय कानून बमोजिम हुनेछ । <span class="numbered-item-sub-text">(४) संघ, प्रदेश र स्थानीय तहले प्राकृतिक स्रोतको प्रयोग वा विकासबाट प्राप्त</span> लाभको समन्यायिक वितरणको व्यवस्था गर्नु पर्नेछ । त्यस्तो लाभको निश्चित अंश रोयल्टी, सेवा वा वस्तुको रूपमा परियोजना प्रभावित क्षेत्र र स्थानीय समुदायलाई कानून बमोजिम वितरण गर्नु पर्नेछ । <span class="numbered-item-sub-text">(५) संघ, प्रदेश र स्थानीय तहले प्राकृतिक स्रोतको उपयोग गर्दा स्थानीय</span> समुदायले लगानी गर्न चाहेमा लगानीको प्रकृति र आकारको आधारमा कानून बमोजिमको अंश लगानी गर्न प्राथमिकता दिनु पर्नेछ । <span class="numbered-item-sub-text">(६) वैदेशिक सहायता र ऋण लिने अधिकार नेपाल सरकारको हुनेछ । त्यस्तो</span> सहायता वा ऋण लिंदा देशको समष्टिगत आर्थिक स्थायित्व हुने गरी लिनु पर्नेछ । <span class="numbered-item-sub-text">(७) संघ, प्रदेश र स्थानीय तहको बजेट घाटा व्यवस्थापन तथा अन्य वित्तीय</span> अनुशासन सम्बन्धी व्यवस्था संघीय कानून बमोजिम हुनेछ । </div><div class="content-paragraph"><span class="bold numbered-item-heading">६०. राजस्व स्रोतको बाँडफाँडः</span><span class="numbered-item-sub-text">(१) संघ, प्रदेश र स्थानीय तहले आफ्नो आर्थिक अधिकारक्षेत्र</span> भित्रको विषयमा कर लगाउन र ती स्रोतहरूबाट राजस्व उठाउन सक्नेछन् । </div><div class="content-paragraph"> तर साझा सूचीभित्रको विषयमा र कुनै पनि तहको सूचीमा नपरेका विषयमा कर लगाउने र राजस्व उठाउने व्यवस्था नेपाल सरकारले निर्धारण गरे बमोजिम हुनेछ । <span class="numbered-item-sub-text">(२) नेपाल सरकारले संकलन गरेको राजस्व संघ, प्रदेश र स्थानीय तहलाई</span> न्यायोचित वितरण गर्ने व्यवस्था मिलाउनेछ । <span class="numbered-item-sub-text">(३) प्रदेश र स्थानीय तहले प्राप्त गर्ने वित्तीय हस्तान्तरणको परिमाण राष्ट्रिय</span> प्राकृतिक स्रोत तथा वित्त आयोगको सिफारिस बमोजिम हुनेछ । <span class="numbered-item-sub-text">(४) नेपाल सरकारले प्रदेश र स्थानीय तहलाई खर्चको आवश्यकता र राजस्वको</span> क्षमताको आधारमा वित्तीय समानीकरण अनुदान वितरण गर्नेछ । <span class="numbered-item-sub-text">(५) प्रदेशले नेपाल सरकारबाट प्राप्त अनुदान र आफ्नो स्रोतबाट उठ्ने</span> राजस्वलाई मातहतको स्थानीय तहको खर्चको आवश्यकता र राजस्व क्षमताको आधारमा प्रदेश कानून बमोजिम वित्तीय समानीकरण अनुदान वितरण गर्ने छन् । <span class="numbered-item-sub-text">(६) नेपाल सरकारले संघीय सञ्चित कोषबाट प्रदान गर्ने सशर्त अनुदान, समपूरक</span> अनुदान वा अन्य प्रयोजनका लागि दिने विशेष अनुदान वितरण सम्बन्धी व्यवस्था संघीय कानून बमोजिम हुनेछ । <span class="numbered-item-sub-text">(७) संघ, प्रदेश र स्थानीय तह बीच राजस्वको बाँडफाँड गर्दा सन्तुलित र</span> पारदर्शी रूपमा गर्नु पर्नेछ । <span class="numbered-item-sub-text">(८) राजस्व बाँडफाँड सम्बन्धी संघीय ऐन बनाउँदा राष्ट्रिय नीति, राष्ट्रिय</span> आवश्यकता, प्रदेश र स्थानीय तहको स्वायत्तता, प्रदेश र स्थानीय तहले जनतालाई पुऱ्याउनु पर्ने सेवा र उनीहरूलाई प्रदान गरिएको आर्थिक अधिकार, राजस्व उठाउन सक्ने क्षमता, राजस्वको सम्भाव्यता र उपयोग, विकास निर्माणमा गर्नुपर्ने सहयोग, क्षेत्रीय असन्तुलन, गरीबी र असमानताको न्यूनीकरण, वञ्चितीकरणको अन्त्य, आकस्मिक कार्य र अस्थायी आवश्यकता पूरा गर्न सहयोग गर्नु पर्ने विषयहरूमा ध्यान दिनु पर्नेछ । </div><div class="document-subtitle bold">भाग-६</div><div class="document-subtitle bold">राष्ट्रपति र उपराष्ट्रपति</div><div class="content-paragraph"><span class="bold numbered-item-heading">६१. राष्ट्रपतिः</span><span class="numbered-item-sub-text">(१) नेपालमा एक राष्ट्रपति रहनेछ ।</span><span class="numbered-item-sub-text">(२) राष्ट्रपति नेपालको राष्ट्राध्यक्ष हुनेछ । निजले यस संविधान र संघीय कानून</span> बमोजिम आफ्नो कार्य सम्पादन गर्नेछ । <span class="numbered-item-sub-text">(३) राष्ट्रपतिले नेपालको राष्ट्रिय एकताको प्रवर्धन गर्नेछ ।</span><span class="numbered-item-sub-text">(४) संविधानको पालन र संरक्षण गर्नु राष्ट्रपतिको प्रमुख कर्तव्य हुनेछ ।</span></div><div class="content-paragraph"><span class="bold numbered-item-heading">६२. राष्ट्रपतिको निर्वाचनः</span><span class="numbered-item-sub-text">(१) राष्ट्रपतिको निर्वाचन संघीय संसदका सदस्य र प्रदेश सभाका</span> सदस्य मतदाता रहेको निर्वाचक मण्डलबाट हुनेछ । संघीय संसदका सदस्य र प्रदेश सभाका सदस्यको मतभार संघीय कानून बमोजिम फरक हुनेछ । <span class="numbered-item-sub-text">(२) उपधारा (१) मा जुनसुकै कुरा लेखिएको भए तापनि कुनै प्रदेशमा प्रदेश</span> सभाको निर्वाचन नभएका कारणले मात्र राष्ट्रपतिको निर्वाचन प्रयोजनका लागि निर्वाचक मण्डल गठन गर्न बाधा परेको मानिने छैन । <span class="numbered-item-sub-text">(३) उपधारा (१) बमोजिमको निर्वाचक मण्डलको तत्काल कायम रहेको कुल</span> मतको बहुमत प्राप्त गर्ने व्यक्ति राष्ट्रपति निर्वाचित हुनेछ । <span class="numbered-item-sub-text">(४) उपधारा (३) बमोजिम कुनै उम्मेदवारले बहुमत प्राप्त गर्न नसकेमा</span> सबैभन्दा बढी मत प्राप्त गर्ने दुई उम्मेदवारहरू बीच मतदान हुनेछ र त्यस्तो मतदानमा कुल मतको पचास प्रतिशतभन्दा बढी मत प्राप्त गर्ने उम्मेदवार राष्ट्रपति निर्वाचित हुनेछ। <span class="numbered-item-sub-text">(५) उपधारा (४) बमोजिमको मतदानबाट समेत कुनै उम्मेदवारले कुल मतको</span> पचास प्रतिशतभन्दा बढी मत प्राप्त गर्न नसकेमा पुनः मतदान हुनेछ । त्यस्तो मतदानमा खसेको कुल सदर मतको बढी मत प्राप्त गर्ने उम्मेदवार राष्ट्रपति निर्वाचित हुनेछ । <span class="numbered-item-sub-text">(६) निर्वाचन, मनोनयन वा नियुक्ति हुने राजनीतिक पदमा बहाल रहेको व्यक्ति</span> यस धारा बमोजिम राष्ट्रपति निर्वाचित भएमा निजको त्यस्तो पद स्वतः रिक्त हुनेछ । <span class="numbered-item-sub-text">(७) राष्ट्रपतिको निर्वाचन र तत्सम्बन्धी अन्य व्यवस्था संघीय कानून बमोजिम</span> हुनेछ । </div><div class="content-paragraph"><span class="bold numbered-item-heading">६३. राष्ट्रपतिको पदावधिः</span><span class="numbered-item-sub-text">(१) राष्ट्रपतिको पदावधि निर्वाचित भएको मितिले पाँच वर्षको</span> हुनेछ । <span class="numbered-item-sub-text">(२) उपधारा (१) बमोजिमको पदावधि समाप्त भएको राष्ट्रपतिले अर्को निर्वाचित</span> राष्ट्रपतिले पदभार नसम्हालेसम्म यस संविधान बमोजिमको कार्य सम्पादन गर्नेछ। </div><div class="content-paragraph"><span class="bold numbered-item-heading">६४. राष्ट्रपतिको योग्यताः</span><span class="numbered-item-sub-text">(१) देहायको योग्यता भएको व्यक्ति राष्ट्रपति हुनका लागि योग्य</span> हुनेछः- <span class="numbered-item-sub-sub-text">(क) संघीय संसदको सदस्य हुन योग्य भएको,</span><span class="numbered-item-sub-sub-text">(ख) कम्तीमा पैंतालिस वर्ष उमेर पूरा भएको, र</span><span class="numbered-item-sub-sub-text">(ग) कुनै कानूनले अयोग्य नभएको ।</span><span class="numbered-item-sub-text">(२) उपधारा (१) मा जुनसुकै कुरा लेखिएको भए तापनि दुई पटक राष्ट्रपति</span> निर्वाचित भइसकेको व्यक्ति राष्ट्रपतिको निर्वाचनमा उम्मेदवार हुन सक्ने छैन । </div><div class="content-paragraph"><span class="bold numbered-item-heading">६५. राष्ट्रपतिको पद रिक्त हुने अवस्थाः</span> देहायको कुनै अवस्थामा राष्ट्रपतिको पद रिक्त हुनेछः– <span class="numbered-item-sub-sub-text">(क) निजले उपराष्ट्रपति समक्ष लिखित राजीनामा दिएमा,</span><span class="numbered-item-sub-sub-text">(ख) निजको विरुद्ध धारा १०१ बमोजिम महाभियोगको प्रस्ताव पारित भएमा,</span><span class="numbered-item-sub-sub-text">(ग) निजको पदावधि समाप्त भएमा,</span><span class="numbered-item-sub-sub-text">(घ) निजको मृत्यु भएमा ।</span></div><div class="content-paragraph"><span class="bold numbered-item-heading">६६. राष्ट्रपतिको काम, कर्तव्य र अधिकारः</span><span class="numbered-item-sub-text">(१) राष्ट्रपतिले यो संविधान वा संघीय कानून</span> बमोजिम निजलाई प्राप्त अधिकारको प्रयोग र कर्तव्यको पालन गर्नेछ । <span class="numbered-item-sub-text">(२) उपधारा (१) बमोजिम अधिकारको प्रयोग वा कर्तव्यको पालन गर्दा यो</span> संविधान वा संघीय कानून बमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्य बाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषदको सिफारिस र सम्मतिबाट हुनेछ । त्यस्तो सिफारिस र सम्मति प्रधानमन्त्री मार्फत पेश हुनेछ । <span class="numbered-item-sub-text">(३) उपधारा (२) बमोजिम राष्ट्रपतिको नाममा हुने निर्णय वा आदेश र</span> तत्सम्बन्धी अधिकारपत्रको प्रमाणीकरण संघीय कानून बमोजिम हुनेछ । </div><div class="content-paragraph"><span class="bold numbered-item-heading">६७. उपराष्ट्रपतिः</span><span class="numbered-item-sub-text">(१) नेपालमा एक उपराष्ट्रपति रहनेछ ।</span><span class="numbered-item-sub-text">(२) राष्ट्रपतिको अनुपस्थितिमा राष्ट्रपतिबाट गरिने कार्यहरू उपराष्ट्रपतिबाट</span> सम्पादन गरिनेछ । <span class="numbered-item-sub-text">(३) निर्वाचन, मनोनयन वा नियुक्ति हुने राजनीतिक पदमा बहाल रहेको कुनै</span> व्यक्ति उपराष्ट्रपतिको पदमा निर्वाचित भएमा निजको त्यस्तो पद स्वतः रिक्त हुनेछ । </div><div class="content-paragraph"><span class="bold numbered-item-heading">६८. उपराष्ट्रपतिको पद रिक्त हुने अवस्थाः</span> देहायको कुनै अवस्थामा उपराष्ट्रपतिको पद रिक्त हुनेछः- <span class="numbered-item-sub-sub-text">(क) निजले राष्ट्रपति समक्ष लिखित राजीनामा दिएमा,</span><span class="numbered-item-sub-sub-text">(ख) निजको विरुद्ध धारा १०१ बमोजिम महाभियोगको प्रस्ताव पारित भएमा,</span><span class="numbered-item-sub-sub-text">(ग) निजको पदावधि समाप्त भएमा,</span><span class="numbered-item-sub-sub-text">(घ) निजको मृत्यु भएमा ।</span></div><div class="content-paragraph"><span class="bold numbered-item-heading">६९. उपराष्ट्रपति सम्बन्धी अन्य व्यवस्थाः</span> उपराष्ट्रपतिको योग्यता, निर्वाचन प्रक्रिया, पदावधि सम्बन्धी व्यवस्था राष्ट्रपतिको सरह हुनेछ । </div><div class="content-paragraph"><span class="bold numbered-item-heading">७०. राष्ट्रपति र उपराष्ट्रपति फरक फरक लिङ्ग वा समुदायको हुनेः</span> यस संविधान बमोजिम राष्ट्रपति र उपराष्ट्रपतिको निर्वाचन फरक फरक लिङ्ग वा समुदायको प्रतिनिधित्व हुने गरी गर्नु पर्नेछ । </div><div class="content-paragraph"><span class="bold numbered-item-heading">७१. राष्ट्रपति र उपराष्ट्रपतिको शपथः</span> राष्ट्रपति र उपराष्ट्रपतिले आफ्नो कार्यभार सम्हाल्नु अघि संघीय कानून बमोजिम राष्ट्रपतिले प्रधान न्यायाधीश समक्ष र उपराष्ट्रपतिले राष्ट्रपति समक्ष पद तथा गोपनीयताको शपथ लिनु पर्नेछ । </div><div class="content-paragraph"><span class="bold numbered-item-heading">७२. राष्ट्रपति र उपराष्ट्रपतिको पारिश्रमिक तथा सुविधाः</span> राष्ट्रपति र उपराष्ट्रपतिको पारिश्रमिक तथा अन्य सुविधा संघीय ऐन बमोजिम हुनेछ र त्यस्तो ऐन नबनेसम्म नेपाल सरकारले तोके बमोजिम हुनेछ । </div><div class="content-paragraph"><span class="bold numbered-item-heading">७३. राष्ट्रपति र उपराष्ट्रपतिको कार्यालयः</span><span class="numbered-item-sub-text">(१) राष्ट्रपति र उपराष्ट्रपतिको कार्य सम्पादनका लागि</span> छुट्टाछुट्टै कार्यालय रहनेछ । <span class="numbered-item-sub-text">(२) उपधारा (१) बमोजिमको कार्यालयको काम कारबाही सञ्चालन गर्न</span> आवश्यक कर्मचारी तथा अन्य व्यवस्था नेपाल सरकारले गर्नेछ । </div><div class="document-subtitle bold">भाग-७</div><div class="document-subtitle bold">संघीय कार्यपालिका</div><div class="content-paragraph"><span class="bold numbered-item-heading">७४. शासकीय स्वरूपः</span> नेपालको शासकीय स्वरूप बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतन्त्रात्मक संसदीय शासन प्रणाली हुनेछ । </div><div class="content-paragraph"><span class="bold numbered-item-heading">७५. कार्यकारिणी अधिकारः</span><span class="numbered-item-sub-text">(१) नेपालको कार्यकारिणी अधिकार यो संविधान र कानून</span> बमोजिम मन्त्रिपरिषदमा निहित हुनेछ । <span class="numbered-item-sub-text">(२) यो संविधान र कानूनको अधीनमा रही नेपालको शासन व्यवस्थाको सामान्य</span> निर्देशन, नियन्त्रण र सञ्चालन गर्ने अभिभारा मन्त्रिपरिषदमा हुनेछ । <span class="numbered-item-sub-text">(३) नेपालको संघीय कार्यकारिणी सम्बन्धी सम्पूर्ण काम नेपाल सरकारको</span> नाममा हुनेछ । <span class="numbered-item-sub-text">(४) उपधारा (३) बमोजिम नेपाल सरकारको नाममा हुने निर्णय वा आदेश र</span> तत्सम्बन्धी अधिकारपत्रको प्रमाणीकरण संघीय कानून बमोजिम हुनेछ । </div><div class="content-paragraph"><span class="bold numbered-item-heading">७६. मन्त्रिपरिषदको गठनः</span><span class="numbered-item-sub-text">(१) राष्ट्रपतिले प्रतिनिधि सभामा बहुमत प्राप्त संसदीय दलको</span> नेतालाई प्रधानमन्त्री नियुक्त गर्नेछ र निजको अध्यक्षतामा मन्त्रिपरिषदको गठन हुनेछ । <span class="numbered-item-sub-text">(२) उपधारा (१) बमोजिम प्रतिनिधि सभामा कुनै पनि दलको स्पष्ट बहुमत</span> नरहेको अवस्थामा प्रतिनिधि सभामा प्रतिनिधित्व गर्ने दुई वा दुई भन्दा बढी दलहरूको समर्थनमा बहुमत प्राप्त गर्न सक्ने प्रतिनिधि सभाको सदस्यलाई राष्ट्रपतिले प्रधानमन्त्री नियुक्त गर्नेछ । <span class="numbered-item-sub-text">(३) प्रतिनिधि सभाको निर्वाचनको अन्तिम परिणाम घोषणा भएको मितिले तीस</span> दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधि सभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ । <span class="numbered-item-sub-text">(४) उपधारा (२) वा (३) बमोजिम नियुक्त प्रधानमन्त्रीले त्यसरी नियुक्त भएको</span> मितिले तीस दिनभित्र प्रतिनिधि सभाबाट विश्वासको मत प्राप्त गर्नु पर्नेछ । <span class="numbered-item-sub-text">(५) उपधारा (३) बमोजिम नियुक्त प्रधानमन्त्रीले उपधारा (४) बमोजिम</span> विश्वासको मत प्राप्त गर्न नसकेमा उपधारा (२) बमोजिमको कुनै सदस्यले प्रतिनिधि सभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्नेछ । <span class="numbered-item-sub-text">(६) उपधारा (५) बमोजिम नियुक्त प्रधानमन्त्रीले उपधारा (४) बमोजिम</span> विश्वासको मत प्राप्त गर्नु पर्नेछ । <span class="numbered-item-sub-text">(७) उपधारा (५) बमोजिम नियुक्त प्रधानमन्त्रीले विश्वासको मत प्राप्त गर्न</span> नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधि सभा विघटन गरी छ महीनाभित्र अर्को प्रतिनिधि सभाको निर्वाचन सम्पन्न हुने गरी निर्वाचनको मिति तोक्नेछ । <span class="numbered-item-sub-text">(८) यस संविधान बमोजिम भएको प्रतिनिधि सभाको निर्वाचनको अन्तिम परिणाम</span> घोषणा भएको वा प्रधानमन्त्रीको पद रिक्त भएको मितिले पैंतीस दिनभित्र यस धारा बमोजिम प्रधानमन्त्री नियुक्ति सम्बन्धी प्रक्रिया सम्पन्न गर्नु पर्नेछ । <span class="numbered-item-sub-text">(९) राष्ट्रपतिले प्रधानमन्त्रीको सिफारिसमा संघीयसंसदका सदस्यमध्येबाट समावेशी</span> सिद्धान्त बमोजिम प्रधानमन्त्री सहित बढीमा पच्चीस जना मन्त्री रहेको मन्त्रिपरिषद गठन गर्नेछ । <span class="bold">स्पष्टीकरणः</span> यस भागको प्रयोजनका लागि “मन्त्री” भन्नाले उपप्रधानमन्त्री, मन्त्री, राज्य मन्त्री र सहायक मन्त्री सम्झनु पर्छ । <span class="numbered-item-sub-text">(१०) प्रधानमन्त्री र मन्त्री सामूहिक रूपमा संघीय संसदप्रति उत्तरदायी हुनेछन् र</span> प्रधानमन्त्री र संघीय संसदप्रति उत्तरदायी हुनेछन् । </div><div class="content-paragraph"><span class="bold numbered-item-heading">७७. प्रधानमन्त्री तथा मन्त्रीको पद रिक्त हुने अवस्थाः</span><span class="numbered-item-sub-text">(१) देहायको कुनै अवस्थामा</span> प्रधानमन्त्रीको पद रिक्त हुनेछः– <span class="numbered-item-sub-sub-text">(क) निजले राष्ट्रपति समक्ष लिखित राजीनामा दिएमा,</span><span class="numbered-item-sub-sub-text">(ख) धारा १०० बमोजिम विश्वासको प्रस्ताव पारित हुन नसकेमा वा</span> निजको विरुद्ध अविश्वासको प्रस्ताव पारित भएमा, <span class="numbered-item-sub-sub-text">(ग) निज प्रतिनिधि सभाको सदस्य नरहेमा,</span><span class="numbered-item-sub-sub-text">(घ) निजको मृत्यु भएमा ।</span><span class="numbered-item-sub-text">(२) देहायको कुनै अवस्थामा मन्त्रीको पद रिक्त हुनेछः–</span><span class="numbered-item-sub-sub-text">(क) निजले प्रधानमन्त्री समक्ष लिखित राजीनामा दिएमा,</span><span class="numbered-item-sub-sub-text">(ख) प्रधानमन्त्रीले निजलाई पदमुक्त गरेमा,</span><span class="numbered-item-sub-sub-text">(ग) उपधारा (१) को खण्ड (क), (ख) वा (ग) बमोजिम प्रधानमन्त्रीको</span> पद रिक्त भएमा, <span class="numbered-item-sub-sub-text">(घ) निजको मृत्यु भएमा ।</span><span class="numbered-item-sub-text">(३) उपधारा (१) बमोजिम प्रधानमन्त्रीको पद रिक्त भएमा अर्को मन्त्रिपरिषद</span> गठन नभएसम्म सोही मन्त्रिपरिषदले कार्य सञ्चालन गर्नेछ । </div><div class="content-paragraph"> तर प्रधानमन्त्रीको मृत्यु भएमा अर्को प्रधानमन्त्री नियुक्ति नभएसम्मका लागि वरिष्ठतम मन्त्रीले प्रधानमन्त्रीको रूपमा कार्य सञ्चालन गर्नेछ । </div><div class="content-paragraph"><span class="bold numbered-item-heading">७८. संघीय संसदको सदस्य नभएको व्यक्ति मन्त्री हुनेः</span><span class="numbered-item-sub-text">(१) धारा ७६ को उपधारा (९) मा</span> जुनसुकै कुरा लेखिएको भए तापनि राष्ट्रपतिले प्रधानमन्त्रीको सिफारिसमा संघीय संसदको सदस्य नभएको कुनै व्यक्तिलाई मन्त्री पदमा नियुक्त गर्न सक्नेछ । <span class="numbered-item-sub-text">(२) उपधारा (१) बमोजिम नियुक्त मन्त्रीले शपथग्रहण गरेको मितिले छ</span> महीनाभित्र संघीय संसदको सदस्यता प्राप्त गर्नु पर्नेछ । <span class="numbered-item-sub-text">(३) उपधारा (२) बमोजिमको अवधिभित्र संघीय संसदको सदस्यता प्राप्त गर्न</span> नसकेमा तत्काल कायम रहेको प्रतिनिधि सभाको कार्यकालभर निज मन्त्री पदमा पुनः नियुक्तिका लागि योग्य हुने छैन । <span class="numbered-item-sub-text">(४) उपधारा (१) मा जुनसुकै कुरा लेखिएको भए तापनि तत्काल कायम रहेको</span> प्रतिनिधि सभाको निर्वाचनमा पराजित भएको व्यक्ति त्यस्तो प्रतिनिधि सभाको कार्यकालमा उपधारा (१) बमोजिम मन्त्री पदमा नियुक्तिका लागि योग्य हुने छैन । </div><div class="content-paragraph"><span class="bold numbered-item-heading">७९. प्रधानमन्त्री र मन्त्रीको पारिश्रमिक तथा अन्य सुविधाः</span> प्रधानमन्त्री र मन्त्रीको पारिश्रमिक र अन्य सुविधा संघीय ऐन बमोजिम हुनेछ । त्यस्तो ऐन नबनेसम्म नेपाल सरकारले तोके बमोजिम हुनेछ । </div><div class="content-paragraph"><span class="bold numbered-item-heading">८०. शपथः</span> प्रधानमन्त्री, उपप्रधानमन्त्री र मन्त्रीले राष्ट्रपति समक्ष तथा राज्यमन्त्री र सहायक मन्त्रीले प्रधानमन्त्री समक्ष आफ्नो कार्यभार सम्हाल्नु अघि संघीय कानून बमोजिम पद तथा गोपनीयताको शपथ लिनु पर्नेछ । </div><div class="content-paragraph"><span class="bold numbered-item-heading">८१. राष्ट्रपतिलाई जानकारी दिनेः</span> प्रधानमन्त्रीले देहायका विषयहरूमा राष्ट्रपतिलाई जानकारी गराउनेछः- <span class="numbered-item-sub-sub-text">(क) मन्त्रिपरिषदका निर्णय,</span><span class="numbered-item-sub-sub-text">(ख) संघीय संसदमा पेश गरिने विधेयक,</span><span class="numbered-item-sub-sub-text">(ग) खण्ड (क) र (ख) मा उल्लिखित विषयमा राष्ट्रपतिले जानकारी मागेको</span> अन्य आवश्यक विवरण, र <span class="numbered-item-sub-sub-text">(घ) नेपालको समसामयिक परिस्थिति र वैदेशिक सम्बन्धका विषय ।</span></div><div class="content-paragraph"><span class="bold numbered-item-heading">८२. नेपाल सरकारको कार्य सञ्चालनः</span><span class="numbered-item-sub-text">(१) नेपाल सरकारबाट स्वीकृत नियमावली बमोजिम</span> नेपाल सरकारको कार्य विभाजन र कार्य सम्पादन हुनेछ । <span class="numbered-item-sub-text">(२) उपधारा (१) अन्तर्गतको नियमावलीको पालन भयो वा भएन भन्ने प्रश्न</span> कुनै अदालतमा उठाउन सकिने छैन । </div><div class="document-subtitle bold">भाग-८</div><div class="document-subtitle bold">संघीय व्यवस्थापिका</div><div class="content-paragraph"><span class="bold numbered-item-heading">८३. संघीय व्यवस्थापिकाः</span> प्रतिनिधि सभा र राष्ट्रिय सभा नामका दुई सदन सहितको एक संघीय व्यवस्थापिका हुनेछ जसलाई संघीय संसद भनिनेछ । </div><div class="content-paragraph"><span class="bold numbered-item-heading">८४. प्रतिनिधि सभाको गठनः</span><span class="numbered-item-sub-text">(१) प्रतिनिधि सभामा देहाय बमोजिमका दुई सय पचहत्तर सदस्य</span> रहनेछन्ः- <span class="numbered-item-sub-sub-text">(क) नेपाललाई जनसंख्या र भौगोलिक अनुकुलता तथा विशिष्टता</span> आधारमा एक सय पैंसठ्ठी निर्वाचन क्षेत्र कायम गरी प्रत्येक निर्वाचन क्षेत्रबाट एक जना रहने गरी पहिलो हुने निर्वाचित हुने निर्वाचन प्रणाली बमोजिम निर्वाचित हुने एक सय पैंसठ्ठी सदस्य, <span class="numbered-item-sub-sub-text">(ख) सम्पूर्ण देशलाई एक निर्वाचन क्षेत्र मानी राजनीतिक दललाई मत</span> दिने समानुपातिक निर्वाचन प्रणाली बमोजिम निर्वाचित हुने एक सय दश सदस्य । <span class="numbered-item-sub-text">(२) समानुपातिक निर्वाचन प्रणाली बमोजिम हुने प्रतिनिधि सभाको निर्वाचनका</span> लागि राजनीतिक दलले उम्मेदवारी दिंदा जनसंख्याको आधारमा महिला, दलित, आदिवासी जनजाति, खस आर्य, मधेसी, थारू, मुस्लिम, पिछडिएको क्षेत्र समेतबाट बन्द सूचीका आधारमा प्रतिनिधित्व गराउने व्यवस्था संघीय कानून बमोजिम हुनेछ । त्यसरी उम्मेदवारी दिंदा भूगोल र प्रादेशिक सन्तुलनलाई समेत ध्यान दिनु पर्नेछ । <span class="bold">स्पष्टीकरणः</span> यस उपधाराको प्रयोजनका लागि “खस आर्य” भन्नाले क्षेत्री, ब्राम्हण, ठकुरी, संन्यासी (दशनामी) समुदाय सम्झनु पर्छ । <span class="numbered-item-sub-text">(३) उपधारा (२) बमोजिम राजनीतिक दलले उम्मेदवारी दिंदा अपाङ्गता भएको</span> व्यक्तिको समेत प्रतिनिधित्व हुने व्यवस्था गर्नु पर्नेछ । <span class="numbered-item-sub-text">(४) उपधारा (१) बमोजिम हुने प्रतिनिधि सभा सदस्यको निर्वाचन कानून</span> बमोजिम गोप्य मतदानद्वारा हुनेछ । <span class="numbered-item-sub-text">(५) अठार वर्ष उमेर पूरा भएको प्रत्येक नेपाली नागरिकलाई संघीय कानून</span> बमोजिम कुनै एक निर्वाचन क्षेत्रमा मतदान गर्ने अधिकार हुनेछ । <span class="numbered-item-sub-text">(६) प्रतिनिधि सभाका सदस्यका लागि हुने निर्वाचनमा मतदान गर्न अधिकार</span> पाएको धारा ८७ बमोजिम योग्यता पुगेको व्यक्ति संघीय कानूनको अधीनमा रही कुनै पनि निर्वाचन क्षेत्रबाट उम्मेदवार हुन पाउनेछ । </div><div class="content-paragraph"> तर एउटै व्यक्ति एकभन्दा बढी निर्वाचन क्षेत्रमा एकै पटक उम्मेदवार हुन पाउने छैन । <span class="numbered-item-sub-text">(७) प्रतिनिधि सभाको कार्यकाल छ महीनाभन्दा बढी अवधि बाँकी छँदै कुनै</span> सदस्यको स्थान रिक्त भएमा त्यस्तो स्थान जुन निर्वाचन प्रणालीबाट पूर्ति भएको थियो सोही प्रक्रियाद्वारा पूर्ति गरिनेछ । <span class="numbered-item-sub-text">(८) यस भागमा अन्यत्र जुनसुकै कुरा लेखिएको भए तापनि संघीय संसदमा</span> प्रतिनिधित्व गर्ने प्रत्येक राजनीतिक दलबाट निर्वाचित कुल सदस्य संख्याको कम्तीमा एक तिहाइ सदस्य महिला हुनु पर्नेछ । त्यसरी निर्वाचित गर्दा उपधारा (१) को खण्ड (क) र धारा ८६ को उपधारा (२) को खण्ड (क) बमोजिम निर्वाचित सदस्यहरू मध्ये कुनै राजनीतिक दलको एक तिहाइ सदस्य महिला निर्वाचित हुन नसकेमा त्यस्तो राजनीतिक दलले उपधारा (१) को खण्ड (ख) बमोजिम सदस्य निर्वाचित गर्दा आफ्नो दलबाट संघीय संसदमा निर्वाचित हुने कुल सदस्यको कम्तीमा एक तिहाइ महिला सदस्य हुने गरी निर्वाचित गर्नु पर्नेछ । <span class="numbered-item-sub-text">(९) प्रतिनिधि सभाको निर्वाचन र तत्सम्बन्धी अन्य विषय संघीय कानून बमोजिम</span> हुनेछ । </div><div class="content-paragraph"><span class="bold numbered-item-heading">८५. प्रतिनिधि सभाको कार्यकालः</span><span class="numbered-item-sub-text">(१) यस संविधान बमोजिम अगावै विघटन भएकोमा बाहेक</span> प्रतिनिधि सभाको कार्यकाल पाँच वर्षको हुनेछ । <span class="numbered-item-sub-text">(२) उपधारा (१) मा जुनसुकै कुरा लेखिएको भए तापनि सङ्कटकालीन</span> अवस्थाको घोषणा वा आदेश लागू रहेको अवस्थामा संघीय ऐन बमोजिम प्रतिनिधि सभाको कार्यकाल एक वर्षमा नबढ्ने गरी थप गर्न सकिनेछ । <span class="numbered-item-sub-text">(३) उपधारा (२) बमोजिम थप गरिएको प्रतिनिधि सभाको कार्यकाल</span> सङ्कटकालीन अवस्थाको घोषणा वा आदेश खारेज भएको मितिले छ महीना पुगेपछि स्वतः समाप्त हुनेछ । </div><div class="content-paragraph"><span class="bold numbered-item-heading">८६. राष्ट्रिय सभाको गठन र सदस्यहरूको पदावधिः</span><span class="numbered-item-sub-text">(१) राष्ट्रिय सभा एक स्थायी सदन</span> हुनेछ । <span class="numbered-item-sub-text">(२) राष्ट्रिय सभामा देहाय बमोजिमका उनान्साठी सदस्य रहनेछन्ः–</span><span class="numbered-item-sub-sub-text">(क) प्रदेश सभाका सदस्य, गाउँपालिकाका अध्यक्ष र उपाध्यक्ष तथा</span> नगरपालिकाका प्रमुख र उपप्रमुख रहेको निर्वाचक मण्डलद्वारा संघीय कानून बमोजिम प्रदेश सभाका सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखको मतको भार फरक हुने गरी प्रत्येक प्रदेशबाट कम्तीमा तीन जना महिला, एक जना दलित र एक जना अपाङ्गता भएका व्यक्ति वा अल्पसंख्यक सहित आठ जना गरी निर्वाचित छपन्न जना, <span class="numbered-item-sub-sub-text">(ख) नेपाल सरकारको सिफारिसमा राष्ट्रपतिबाट मनोनीत कम्तीमा एक</span> जना महिला सहित तीन जना । <span class="numbered-item-sub-text">(३) राष्ट्रिय सभाका सदस्यहरूको पदावधि छ वर्षको हुनेछ । राष्ट्रिय सभाका</span> एक तिहाइ सदस्यको पदावधि प्रत्येक दुई वर्षमा समाप्त हुनेछ । </div><div class="content-paragraph"> तर यो संविधान प्रारम्भ भएपछि पहिलो पटक सदस्यको पदावधि कायम गर्दा गोला प्रथाद्वारा एक तिहाइको दुई वर्ष, अर्को एक तिहाइको चार वर्ष र बाँकी एक तिहाइको छ वर्षको हुने गरी पदावधि कायम गरिनेछ । <span class="numbered-item-sub-text">(४) यो संविधान प्रारम्भ भएपछि राष्ट्रिय सभाका सदस्यको पहिलो पटक पदावधि</span> गणना गर्दा राष्ट्रिय सभाको प्रथम बैठक बसेको दिनबाट सम्पूर्ण सदस्यहरूको पदावधि प्रारम्भ भएको मानिनेछ । <span class="numbered-item-sub-text">(५) राष्ट्रिय सभाको रिक्त हुन आउने स्थानको पूर्ति त्यस्तो स्थान रिक्त गर्ने</span> सदस्यको निर्वाचन वा मनोनयन जुन तरीकाले भएको थियो सोही तरीकाले बाँकी अवधिका लागि गरिनेछ । <span class="numbered-item-sub-text">(६) राष्ट्रिय सभाका सदस्यको निर्वाचन सम्बन्धी अन्य व्यवस्था संघीय कानून</span> बमोजिम हुनेछ । </div><div class="content-paragraph"><span class="bold numbered-item-heading">८७. सदस्यका लागि योग्यताः</span><span class="numbered-item-sub-text">(१) देहायको योग्यता भएको व्यक्ति संघीय संसदको सदस्य हुन</span> योग्य हुनेछः- <span class="numbered-item-sub-sub-text">(क) नेपालको नागरिक,</span><span class="numbered-item-sub-sub-text">(ख) प्रतिनिधि सभाका लागि पच्चीस वर्ष र राष्ट्रिय सभाका लागि पैंतीस</span> वर्ष उमेर पूरा भएको, <span class="numbered-item-sub-sub-text">(ग) नैतिक पतन देखिने फौजदारी कसूरमा सजाय नपाएको,</span><span class="numbered-item-sub-sub-text">(घ) कुनै संघीय कानूनले अयोग्य नभएको, र</span><span class="numbered-item-sub-sub-text">(ङ) कुनै लाभको पदमा बहाल नरहेको ।</span><span class="bold">स्पष्टीकरणः</span> यस खण्डको प्रयोजनका लागि “लाभको पद” भन्नाले निर्वाचन वा मनोनयनद्वारा पूर्ति गरिने राजनीतिक पद बाहेक सरकारी कोषबाट पारिश्रमिक वा आर्थिक सुविधा पाउने अन्य पद सम्झनु पर्छ । <span class="numbered-item-sub-text">(२) कुनै पनि व्यक्ति एकै पटक दुवै सदनको सदस्य हुन सक्ने छैन ।</span><span class="numbered-item-sub-text">(३) निर्वाचन, मनोनयन वा नियुक्ति हुने राजनीतिक पदमा बहाल रहेको व्यक्ति</span> यस भाग बमोजिम संघीय संसदको सदस्य पदमा निर्वाचित वा मनोनीत भएमा संघीय संसदको सदस्य पदको शपथ ग्रहण गरेको दिनदेखि निजको त्यस्तो पद स्वतः रिक्त हुनेछ । </div><div class="content-paragraph"><span class="bold numbered-item-heading">८८. शपथः</span> संघीय संसदको प्रत्येक सदनका सदस्यले सदन वा त्यसको कुनै समितिको बैठकमा पहिलो पटक भाग लिनु अघि संघीय कानून बमोजिम शपथ लिनु पर्नेछ । </div><div class="content-paragraph"><span class="bold numbered-item-heading">८९. स्थानको रिक्तताः</span> देहायको कुनै अवस्थामा संघीय संसदको सदस्यको स्थान रिक्त हुनेछः- <span class="numbered-item-sub-sub-text">(क) निजले सभामुख वा अध्यक्ष समक्ष लिखित राजीनामा दिएमा,</span><span class="numbered-item-sub-sub-text">(ख) निजको धारा ८७ बमोजिमको योग्यता नभएमा वा नरहेमा,</span><span class="numbered-item-sub-sub-text">(ग) प्रतिनिधि सभाको कार्यकाल वा राष्ट्रिय सभा सदस्यको पदावधि समाप्त</span> भएमा, <span class="numbered-item-sub-sub-text">(घ) निज सम्बन्धित सदनलाई सूचना नदिई लगातार दशवटा बैठकमा</span> अनुपस्थित रहेमा, <span class="numbered-item-sub-sub-text">(ङ) जुन दलको उम्मेदवार भई सदस्य निर्वाचित भएको हो त्यस्तो दलले संघीय</span> कानून बमोजिम निजले दल त्याग गरेको कुरा सूचित गरेमा, <span class="numbered-item-sub-sub-text">(च) निजको मृत्यु भएमा ।</span></div><div class="content-paragraph"><span class="bold numbered-item-heading">९०. सदस्यका लागि अयोग्यता सम्बन्धी निर्णयः</span> संघीय संसदको कुनै सदस्य धारा ८७ बमोजिम अयोग्य छ वा हुन गएको छ भन्ने प्रश्न उठेमा त्यसको अन्तिम निर्णय सर्वोच्च अदालतको संवैधानिक इजलासले गर्नेछ । </div></body></html>