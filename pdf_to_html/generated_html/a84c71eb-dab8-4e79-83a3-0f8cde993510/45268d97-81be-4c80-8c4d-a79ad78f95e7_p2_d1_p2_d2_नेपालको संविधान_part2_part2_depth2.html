<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपालको संविधान_part2_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item-aligned { display: flex; justify-content: space-between; align-items: baseline; margin: 0; padding: 0; line-height: 1.7; } .list-item-aligned .item-num { flex-shrink: 0; font-weight: 600; padding-right: 10px; } .list-item-aligned .item-text { flex-grow: 1; text-align: justify; } .list-item-aligned .item-role { flex-shrink: 0; font-weight: 600; /* As visually in PDF */ white-space: nowrap; /* Prevent breaking */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> तर सदस्यलाई अध्यक्षको पदमा नियुक्ति गर्न सकिनेछ र त्यस्तो सदस्य अध्यक्षको पदमा नियुक्ति भएमा निजको पदावधि गणना गर्दा सदस्य भएको अवधिलाई समेत जोडी गणना गरिनेछ । </div><div class="content-paragraph"><span class="bold">(६)</span> देहायको योग्यता भएको व्यक्ति राष्ट्रिय समावेशी आयोगको अध्यक्ष वा सदस्यको पदमा नियुक्ति हुन योग्य हुनेछः- </div><div class="content-paragraph"><span class="bold">(क)</span> कम्तीमा दश वर्ष सामाजिक समावेशीकरण, अपाङ्गता भएका व्यक्ति, अल्पसंख्यक एवं सीमान्तीकृत समुदाय तथा पिछडिएको क्षेत्र र योगदान पुऱ्याएको, </div><div class="content-paragraph"><span class="bold">(ख)</span> अध्यक्षको हकमा मान्यताप्राप्त विश्वविद्यालयबाट स्नातक उपाधि हासिल गरेको, </div><div class="content-paragraph"><span class="bold">(ग)</span> पैंतालिस वर्ष उमेर पूरा गरेको, </div><div class="content-paragraph"><span class="bold">(घ)</span> नियुक्ति हुँदाको बखत <span class="form-field large"></span> कुनै राजनीतिक दलको सदस्य नरहेको, र </div><div class="content-paragraph"><span class="bold">(ङ)</span> उच्च नैतिक चरित्र भएको । </div><div class="content-paragraph"><span class="bold">(७)</span> राष्ट्रिय समावेशी आयोगको अध्यक्ष र सदस्यको पारिश्रमिक र सेवाका शर्त संघीय कानून बमोजिम हुनेछ र निज बहाल रहेसम्म निजलाई मर्का पर्ने गरी पारिश्रमिक र सेवाका शर्त परिवर्तन गरिने छैन । </div><div class="content-paragraph"> तर चरम आर्थिक विश्रृंखलताका कारण सङ्कटकाल घोषणा भएको अवस्थामा यो व्यवस्था लागू हुने छैन । </div><div class="content-paragraph"><span class="bold">(८)</span> राष्ट्रिय समावेशी आयोगको अध्यक्ष वा सदस्य भइसकेको व्यक्ति अन्य सरकारी सेवामा नियुक्तिका लागि ग्राह्य हुने छैन । </div><div class="content-paragraph"> तर कुनै राजनीतिक पदमा वा कुनै विषयको अनुसन्धान, जाँचबुझ वा छानबीन गर्ने वा कुनै विषयको अध्ययन वा अन्वेषण गरी राय, मन्तव्य वा सिफारिस पेश गर्ने कुनै पदमा नियुक्त भई काम गर्न यस उपधारामा लेखिएको कुनै कुराले बाधा पुऱ्याएको मानिने छैन । </div><div class="content-paragraph"><span class="bold">२५९.</span><span class="bold">राष्ट्रिय समावेशी आयोगको काम, कर्तव्य र अधिकारः</span><span class="bold">(१)</span> राष्ट्रिय समावेशी आयोगको काम, कर्तव्य र अधिकार देहाय बमोजिम हुनेछः- </div><div class="content-paragraph"><span class="bold">(क)</span> खस आर्य, पिछडा वर्ग, अपाङ्गता भएका व्यक्ति, ज्येष्ठ नागरिक, श्रमिक, किसान, अल्पसंख्यक एवं सीमान्तीकृत समुदाय तथा </div><div class="content-paragraph"> पिछडिएको वर्ग र कर्णाली तथा आर्थिक रूपले विपन्न वर्ग लगायतका समुदायको हक अधिकारको संरक्षणका लागि अध्ययन तथा अनुसन्धान गर्ने, </div><div class="content-paragraph"><span class="bold">(ख)</span> खण्ड <span class="bold">(क)</span> मा उल्लिखित समुदाय, वर्ग र क्षेत्रको समावेशीकरणका लागि नेपाल सरकारले अवलम्बन गरेको नीति तथा कानूनको कार्यान्वयन अवस्थाको अध्ययन गरी सुधारका लागि नेपाल सरकारलाई सुझाव दिने, </div><div class="content-paragraph"><span class="bold">(ग)</span> खण्ड <span class="bold">(क)</span> मा उल्लिखित समुदाय, वर्ग र क्षेत्रको राज्य संयन्त्रमा उचित प्रतिनिधित्व भए नभएको अध्ययन गरी त्यस्तो समुदाय, वर्ग र क्षेत्रको प्रतिनिधित्वका लागि गरिएको विशेष व्यवस्थाको पुनरावलोकन गर्न नेपाल सरकारलाई सुझाव दिने, </div><div class="content-paragraph"><span class="bold">(घ)</span> खण्ड <span class="bold">(क)</span> मा उल्लिखित समुदाय, वर्ग र क्षेत्रको संरक्षण, सशक्तीकरण र विकास सन्तोषजनक भए नभएको अध्ययन गरी भविष्यमा अवलम्बन गर्नु पर्ने नीतिको सम्बन्धमा नेपाल सरकार समक्ष सिफारिस गर्ने, </div><div class="content-paragraph"><span class="bold">(ङ)</span> कर्णाली र पिछडिएको क्षेत्रको विकास र समृद्धिका लागि अबलम्बन गर्नु पर्ने नीति र कार्यक्रमको सम्बन्धमा नेपाल सरकारलाई सुझाव दिने, </div><div class="content-paragraph"><span class="bold">(च)</span> अल्पसंख्यक तथा सीमान्तीकृत समुदाय सम्बन्धी कानूनमा समयानुकुल परिमार्जनका लागि सिफारिस गर्ने, </div><div class="content-paragraph"><span class="bold">(छ)</span> अल्पसंख्यक तथा सीमान्तीकृत समुदायका लागि प्रत्याभूत हक अधिकारको कार्यान्वयन स्थिति अनुगमन गरी आवधिक रूपमा हुने राष्ट्रिय जनगणना तथा मानव विकास सूचकांक सम्बन्धी प्रतिवेदनको आधारमा आवश्यक पुनरावलोकन गरी परिमार्जनका लागि सिफारिस गर्ने । </div><div class="content-paragraph"><span class="bold">(२)</span> राष्ट्रिय समावेशी आयोगले आफ्नो काम, कर्तव्य र अधिकार मध्ये कुनै काम, कर्तव्य र अधिकार सो आयोगको अध्यक्ष, कुनै सदस्य वा नेपाल सरकारको कुनै कर्मचारीलाई तोकिएको शर्तको अधीनमा रही प्रयोग तथा पालन गर्ने गरी प्रत्यायोजन गर्न सक्नेछ । </div><div class="content-paragraph"><span class="bold">(३)</span> राष्ट्रिय समावेशी आयोगको अन्य काम, कर्तव्य, अधिकार तथा तत्सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२६०.</span><span class="bold">प्रदेशमा कार्यालय स्थापना गर्न सक्नेः</span> राष्ट्रिय समावेशी आयोगले आवश्यकता अनुसार प्रदेशमा आफ्नो कार्यालय स्थापना गर्न सक्नेछ । </div><div class="content-paragraph"><span class="bold">२६१.</span><span class="bold">आदिवासी जनजाति आयोगः</span><span class="bold">(१)</span> नेपालमा एक आदिवासी जनजाति आयोग रहनेछ जसमा अध्यक्ष र अन्य चार जनासम्म सदस्य रहनेछन् । </div><div class="content-paragraph"><span class="bold">(२)</span> राष्ट्रपतिले संवैधानिक परिषदको सिफारिसमा आदिवासी जनजाति आयोगका अध्यक्ष र सदस्यको नियुक्ति गर्नेछ । </div><div class="content-paragraph"><span class="bold">(३)</span> आदिवासी जनजाति आयोगका अध्यक्ष तथा सदस्यको पदावधि नियुक्ति भएको मितिले छ वर्षको हुनेछ । </div><div class="content-paragraph"><span class="bold">(४)</span> आदिवासी जनजाति आयोगका अध्यक्ष तथा सदस्यको योग्यता, पद रिक्त हुने अवस्था, पारिश्रमिक र सेवाका शर्तहरु र त्यस्तो आयोगको काम, कर्तव्य र अधिकार सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२६२.</span><span class="bold">मधेशी आयोगः</span><span class="bold">(१)</span> नेपालमा एक मधेशी आयोग रहनेछ जसमा अध्यक्ष र अन्य चार जनासम्म सदस्य रहनेछन् । </div><div class="content-paragraph"><span class="bold">(२)</span> राष्ट्रपतिले संवैधानिक परिषदको सिफारिसमा मधेशी आयोगका अध्यक्ष र सदस्यको नियुक्ति गर्नेछ । </div><div class="content-paragraph"><span class="bold">(३)</span> मधेशी आयोगका अध्यक्ष तथा सदस्यको पदावधि नियुक्ति भएको मितिले छ वर्षको हुनेछ । </div><div class="content-paragraph"><span class="bold">(४)</span> मधेशी आयोगका अध्यक्ष तथा सदस्यको योग्यता, पद रिक्त हुने अवस्था, पारिश्रमिक र सेवाका शर्तहरु र त्यस्तो आयोगको काम, कर्तव्य र अधिकार सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२६३.</span><span class="bold">थारू आयोगः</span><span class="bold">(१)</span> नेपालमा एक थारू आयोग रहनेछ जसमा अध्यक्ष र अन्य चार जनासम्म सदस्य रहनेछन् । </div><div class="content-paragraph"><span class="bold">(२)</span> राष्ट्रपतिले संवैधानिक परिषदको सिफारिसमा थारू आयोगका अध्यक्ष र सदस्यको नियुक्ति गर्नेछ । </div><div class="content-paragraph"><span class="bold">(३)</span> थारु आयोगका अध्यक्ष तथा सदस्यको पदावधि नियुक्ति भएको मितिले छ वर्षको हुनेछ । </div><div class="content-paragraph"><span class="bold">(४)</span> थारू आयोगका अध्यक्ष तथा सदस्यको योग्यता, पद रिक्त हुने अवस्था, पारिश्रमिक र सेवाका शर्तहरु र त्यस्तो आयोगको काम, कर्तव्य र अधिकार सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२६४.</span><span class="bold">मुस्लिम आयोगः</span><span class="bold">(१)</span> नेपालमा एक मुस्लिम आयोग रहनेछ जसमा अध्यक्ष र अन्य चार जनासम्म सदस्य रहनेछन् । </div><div class="content-paragraph"><span class="bold">(२)</span> राष्ट्रपतिले संवैधानिक परिषदको सिफारिसमा मुस्लिम आयोगका अध्यक्ष र सदस्यको नियुक्ति गर्नेछ । </div><div class="content-paragraph"><span class="bold">(३)</span> मुस्लिम आयोगका अध्यक्ष तथा सदस्यको पदावधि नियुक्ति भएको मितिले छ वर्षको हुनेछ । </div><div class="content-paragraph"><span class="bold">(४)</span> मुस्लिम आयोगका अध्यक्ष तथा सदस्यको योग्यता, पद रिक्त हुने अवस्था, पारिश्रमिक र सेवाका शर्तहरु र त्यस्तो आयोगको काम, कर्तव्य र अधिकार सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२६५.</span><span class="bold">आयोगको पुनरावलोकनः</span> यस भाग बमोजिम गठन भएका आयोगहरुको संघीय संसदले यो संविधान प्रारम्भ भएको मितिले दश वर्ष पछि पुनरावलोकन गर्नेछ । </div><div class="document-title"> भाग-२८ </div><div class="document-subtitle"> राष्ट्रिय सुरक्षा सम्बन्धी व्यवस्था </div><div class="content-paragraph"><span class="bold">२६६.</span><span class="bold">राष्ट्रिय सुरक्षा परिषदः</span><span class="bold">(१)</span> नेपालको समग्र राष्ट्रिय हित, सुरक्षा र प्रतिरक्षा सम्बन्धी नीति तर्जुमा गर्न तथा नेपाली सेनाको परिचालन वा नियन्त्रण गर्नका लागि नेपाल सरकार, मन्त्रिपरिषदलाई सिफारिस गर्न देहाय बमोजिमका अध्यक्ष र सदस्यहरू रहेको एक राष्ट्रिय सुरक्षा परिषद रहनेछः- </div><div class="list-item-aligned"><span class="item-num">(क)</span><span class="item-text">प्रधानमन्त्री</span><span class="item-role">— अध्यक्ष</span></div><div class="list-item-aligned"><span class="item-num">(ख)</span><span class="item-text">नेपाल सरकारको रक्षा मन्त्री</span><span class="item-role">— सदस्य</span></div><div class="list-item-aligned"><span class="item-num">(ग)</span><span class="item-text">नेपाल सरकारको गृह मन्त्री</span><span class="item-role">— सदस्य</span></div><div class="list-item-aligned"><span class="item-num">(घ)</span><span class="item-text">नेपाल सरकारको परराष्ट्र मन्त्री</span><span class="item-role">— सदस्य</span></div><div class="list-item-aligned"><span class="item-num">(ङ)</span><span class="item-text">नेपाल सरकारको अर्थ मन्त्री</span><span class="item-role">— सदस्य</span></div><div class="list-item-aligned"><span class="item-num">(च)</span><span class="item-text">नेपाल सरकारको मुख्य सचिव</span><span class="item-role">— सदस्य</span></div><div class="list-item-aligned"><span class="item-num">(छ)</span><span class="item-text">प्रधान सेनापति, नेपाली सेना</span><span class="item-role">— सदस्य</span></div><div class="content-paragraph"><span class="bold">(२)</span> रक्षा मन्त्रालयको सचिवले राष्ट्रिय सुरक्षा परिषदको सदस्य–सचिव भई काम गर्नेछ । </div><div class="content-paragraph"><span class="bold">(३)</span> राष्ट्रिय सुरक्षा परिषदले आफ्नो वार्षिक प्रतिवेदन राष्ट्रपति समक्ष पेश गर्नेछ र राष्ट्रपतिले त्यस्तो प्रतिवेदन प्रधानमन्त्री मार्फत संघीय संसद समक्ष पेश गर्न लगाउनेछ । </div><div class="content-paragraph"><span class="bold">(४)</span> राष्ट्रिय सुरक्षा परिषद सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२६७.</span><span class="bold">नेपाली सेना सम्बन्धी व्यवस्थाः</span><span class="bold">(१)</span> नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय एकताको रक्षाका लागि यस संविधानप्रति प्रतिबद्ध समावेशी नेपाली सेनाको एक सङ्गठन रहनेछ । </div><div class="content-paragraph"><span class="bold">(२)</span> राष्ट्रपति नेपाली सेनाको परमाधिपति हुनेछ । </div><div class="content-paragraph"><span class="bold">(३)</span> नेपाली सेनामा महिला, दलित, आदिवासी, आदिवासी जनजाति, खस आर्य, मधेशी, थारू, मुस्लिम, पिछडा वर्ग तथा पिछडिएको क्षेत्रका नागरिकको प्रवेश समानता र समावेशी सिद्धान्तको आधारमा संघीय कानून बमोजिम सुनिश्चित गरिनेछ । </div><div class="content-paragraph"><span class="bold">(४)</span> नेपाल सरकारले नेपाली सेनालाई संघीय कानून बमोजिम विकास निर्माण र विपद व्यवस्थापन लगायतका अन्य कार्यमा समेत परिचालन गर्न सक्नेछ । </div><div class="content-paragraph"><span class="bold">(५)</span> राष्ट्रपतिले मन्त्रिपरिषदको सिफारिसमा प्रधान सेनापतिको नियुक्ति र पदमुक्ति गर्नेछ । </div><div class="content-paragraph"><span class="bold">(६)</span> नेपालको सार्वभौमसत्ता, भौगोलिक अखण्डता वा कुनै भागको सुरक्षामा युद्ध, बाह्य आक्रमण, सशस्त्र विद्रोह वा चरम आर्थिक विश्रृंखलताको कारणले गम्भीर सङ्कट उत्पन्न भएमा राष्ट्रिय सुरक्षा परिषदको सिफारिशमा नेपाल सरकार, मन्त्रिपरिषदको निर्णय बमोजिम राष्ट्रपतिबाट नेपाली सेना परिचालनको घोषणा हुनेछ । नेपाली सेना परिचालनको घोषणा भएको मितिले एक महीनाभित्र प्रतिनिधि सभाबाट अनुमोदन हुनु पर्नेछ । </div><div class="content-paragraph"><span class="bold">(७)</span> नेपाली सेना सम्बन्धी अन्य व्यवस्था कानून बमोजिम हुनेछ । </div><div class="content-paragraph"><span class="bold">२६८.</span><span class="bold">नेपाल प्रहरी, सशस्त्र प्रहरी बल, नेपाल र राष्ट्रिय अनुसन्धान सङ्गठन सम्बन्धी व्यवस्थाः</span><span class="bold">(१)</span> संघमा नेपाल प्रहरी, सशस्त्र प्रहरी बल, नेपाल र राष्ट्रिय अनुसन्धान विभाग रहनेछन् । </div><div class="content-paragraph"><span class="bold">(२)</span> प्रत्येक प्रदेशमा प्रदेश प्रहरी सङ्गठन रहनेछ । </div><div class="content-paragraph"><span class="bold">(३)</span> नेपाल प्रहरी र प्रदेश प्रहरीले सम्पादन गर्ने कार्यको सञ्चालन, सुपरिवेक्षण र समन्वय सम्बन्धी व्यवस्था संघीय कानून बमोजिम हुनेछ । </div><div class="content-paragraph"><span class="bold">(४)</span> नेपाल प्रहरी, सशस्त्र प्रहरी बल, नेपाल र राष्ट्रिय अनुसन्धान विभाग सम्बन्धी अन्य व्यवस्था संघीय कानून बमोजिम हुनेछ । </div><div class="document-title"> भाग-२९ </div><div class="document-subtitle"> राजनीतिक दल सम्बन्धी व्यवस्था </div><div class="content-paragraph"><span class="bold">२६९.</span><span class="bold">राजनीतिक दलको गठन, दर्ता र सञ्चालनः</span><span class="bold">(१)</span> समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरूले धारा <span class="bold">१७</span> को उपधारा <span class="bold">(२)</span> को खण्ड <span class="bold">(ग)</span> अन्तर्गत बनेको कानूनको अधीनमा रही राजनीतिक दल गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार र प्रसार गर्न, गराउन वा सो प्रयोजनका लागि अन्य आवश्यक काम गर्न सक्नेछन् । </div><div class="content-paragraph"><span class="bold">(२)</span> उपधारा <span class="bold">(१)</span> बमोजिम गठन भएका राजनीतिक दलले कानून बमोजिमको कार्यविधि पूरा गरी निर्वाचन आयोगमा दल दर्ता गराउनु पर्नेछ । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिम दल दर्ता गराउने प्रयोजनका लागि निवेदन पेश गर्दा सम्बन्धित राजनीतिक दलको विधान र घोषणापत्रका अतिरिक्त संघीय कानून बमोजिमका अन्य कागजात पेश गर्नु पर्नेछ । </div><div class="content-paragraph"><span class="bold">(४)</span> उपधारा <span class="bold">(२)</span> बमोजिम दल दर्ताका लागि निवेदन दिंदा राजनीतिक दलले देहायका शर्त पूरा गर्नु पर्नेछः– </div><div class="content-paragraph"><span class="bold">(क)</span> राजनीतिक दलको विधान र नियमावली लोकतान्त्रिक हुनु पर्छ, </div><div class="content-paragraph"><span class="bold">(ख)</span> राजनीतिक दलको विधानमा कम्तीमा पाँच वर्षमा एक पटक सो दलका संघीय र प्रदेश तहका प्रत्येक पदाधिकारीको निर्वाचन हुने पर्छ, </div><div class="content-paragraph"> तर विशेष परिस्थिति उत्पन्न भई पाँच वर्षभित्रमा पदाधिकारीको निर्वाचन सम्पन्न हुन नसकेमा छ महीनाभित्र त्यस्तो निर्वाचन गर्न सकिने गरी राजनीतिक दलको विधानमा व्यवस्था गर्न बाधा पर्ने छैन । </div><div class="content-paragraph"><span class="bold">(ग)</span> दलको विभिन्न तहका कार्यकारिणी समितिमा नेपालको विविधतालाई प्रतिबिम्बित गर्ने गरी समावेशी प्रतिनिधित्वको व्यवस्था गरिएको हुनु पर्छ । </div><div class="content-paragraph"><span class="bold">(५)</span> कुनै राजनीतिक दलको नाम, उद्देश्य, चिन्ह वा झण्डा देशको धार्मिक वा साम्प्रदायिक एकतामा खलल पार्ने वा देशलाई विखण्डित गर्ने प्रकृतिको रहेछ भने त्यस्तो राजनीतिक दल दर्ता हुने छैन । </div><div class="content-paragraph"><span class="bold">२७०.</span><span class="bold">राजनीतिक दललाई प्रतिबन्ध लगाउन बन्देजः</span><span class="bold">(१)</span> धारा <span class="bold">२६९</span> बमोजिम राजनीतिक दलको गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको प्रचार र प्रसार गर्ने कार्यमा कुनै प्रतिबन्ध लगाउने गरी बनाइएको कानून वा गरिएको कुनै व्यवस्था वा निर्णय यो संविधानको प्रतिकूल मानिनेछ र स्वतः अमान्य हुनेछ । </div><div class="content-paragraph"><span class="bold">(२)</span> कुनै एउटै राजनीतिक दल वा एकै किसिमको राजनीतिक विचारधारा, दर्शन वा कार्यक्रम भएका व्यक्तिहरूले मात्र निर्वाचन, देशको राजनीतिक प्रणाली वा राज्य व्यवस्था सञ्चालनमा भाग लिन पाउने वा सम्मिलित हुन पाउने गरी बनाइएको कानून वा गरिएको कुनै व्यवस्था वा निर्णय यो संविधानको प्रतिकूल मानिनेछ र स्वतः अमान्य हुनेछ । </div><div class="content-paragraph"><span class="bold">२७१.</span><span class="bold">राजनीतिक दलको रूपमा निर्वाचनका लागि मान्यता प्राप्त गर्न दर्ता गराउनु पर्नेः</span><span class="bold">(१)</span> निर्वाचनको प्रयोजनका लागि निर्वाचन आयोगबाट मान्यता प्राप्त गर्न चाहने धारा <span class="bold">२६९</span> बमोजिम दर्ता भएको प्रत्येक राजनीतिक दलले संघीय कानून बमोजिमको कार्यविधि पूरा गरी निर्वाचन आयोगमा दर्ता गराउनु पर्नेछ । </div><div class="content-paragraph"><span class="bold">(२)</span> उपधारा <span class="bold">(१)</span> को प्रयोजनका लागि निवेदन दिंदा राजनीतिक दलले धारा <span class="bold">२६९</span> को उपधारा <span class="bold">(३)</span> मा उल्लिखित विवरणको अतिरिक्त वार्षिक लेखापरीक्षण प्रतिवेदन पेश गर्नु पर्नेछ र सोही धाराको उपधारा <span class="bold">(४)</span> मा उल्लिखित शर्त समेत पूरा गरेको हुनु पर्नेछ । </div><div class="content-paragraph"><span class="bold">२७२.</span><span class="bold">राजनीतिक दल सम्बन्धी अन्य व्यवस्थाः</span> राजनीतिक दलको गठन, दर्ता, सञ्चालन र सुविधा तथा तत्सम्बन्धी अन्य विषय संघीय कानून बमोजिम हुनेछ । </div><div class="document-title"> भाग-३० </div><div class="document-subtitle"> सङ्कटकालीन अधिकार </div><div class="content-paragraph"><span class="bold">२७३.</span><span class="bold">सङ्कटकालीन व्यवस्थाः</span><span class="bold">(१)</span> नेपालको सार्वभौमसत्ता, भौगोलिक अखण्डता वा कुनै भागको सुरक्षामा युद्ध, बाह्य आक्रमण, सशस्त्र विद्रोह, चरम आर्थिक विश्रृंखलता, प्राकृतिक विपद वा महामारीको कारणले गम्भीर सङ्कट उत्पन्न भएमा राष्ट्रपतिले नेपालभर वा नेपालको कुनै खास क्षेत्रमा लागू हुने गरी सङ्कटकालीन अवस्थाको घोषणा गर्न वा आदेश जारी गर्न सक्नेछ । </div><div class="content-paragraph"><span class="bold">(२)</span> उपधारा <span class="bold">(१)</span> मा जुनसुकै कुरा लेखिएको भए तापनि कुनै प्रदेशमा प्राकृतिक विपद वा महामारीको कारणले गम्भीर सङ्कट उत्पन्न भएमा सम्बन्धित प्रदेश सरकारले नेपाल सरकार समक्ष यस धारा बमोजिम प्रदेश वा प्रदेशको कुनै भागमा सङ्कटकालीन अवस्थाको घोषणा वा आदेश जारी गर्नका लागि अनुरोध गर्न सक्नेछ । </div><div class="content-paragraph"><span class="bold">(३)</span> उपधारा <span class="bold">(१)</span> बमोजिम गरिएको घोषणा वा आदेश त्यस्तो घोषणा वा आदेश भएको मितिले एक महीनाभित्र अनुमोदनका लागि संघीय संसदका दुवै सदनमा पेश गरिनेछ । </div><div class="content-paragraph"><span class="bold">(४)</span> उपधारा <span class="bold">(३)</span> बमोजिम अनुमोदनका लागि पेश भएको घोषणा वा आदेश संघीय संसदका दुवै सदनमा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतले अनुमोदन गरेमा त्यस्तो घोषणा वा आदेश भएको मितिले तीन महीनासम्म कायम रहनेछ । </div><div class="content-paragraph"><span class="bold">(५)</span> उपधारा <span class="bold">(३)</span> बमोजिम अनुमोदनका लागि पेश भएको घोषणा वा आदेश उपधारा <span class="bold">(४)</span> बमोजिम अनुमोदन नभएमा स्वतः निष्क्रिय हुनेछ । </div><div class="content-paragraph"><span class="bold">(६)</span> यस धारामा अन्यत्र जुनसुकै कुरा लेखिएको भए तापनि उपधारा <span class="bold">(१)</span> बमोजिमको अवस्था अझै विद्यमान छ भनी उपधारा <span class="bold">(४)</span> बमोजिमको अवधि समाप्त नहुँदै अर्को एक पटक तीन महीनामा नबढाई सङ्कटकालीन घोषणा वा आदेशको अवधि थप गर्ने प्रस्ताव संघीय संसदमा पेश गर्न सकिनेछ । </div><div class="content-paragraph"><span class="bold">(७)</span> उपधारा <span class="bold">(६)</span> बमोजिमको प्रस्ताव संघीय संसदका दुवै सदनमा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतले पारित भएमा त्यस्तो प्रस्तावमा उल्लिखित अवधि सम्मका लागि सङ्कटकालीन अवस्थाको घोषणा वा आदेश कायम रहनेछ । </div><div class="content-paragraph"><span class="bold">(८)</span> प्रतिनिधि सभा विघटन भएको अवस्थामा उपधारा <span class="bold">(३)</span>, <span class="bold">(४)</span>, <span class="bold">(६)</span> र <span class="bold">(७)</span> बमोजिम संघीय संसदले प्रयोग गर्ने अधिकार राष्ट्रिय सभाले प्रयोग गर्नेछ । </div><div class="content-paragraph"><span class="bold">(९)</span> उपधारा <span class="bold">(१)</span> बमोजिम सङ्कटकालीन अवस्थाको घोषणा वा आदेश भएपछि त्यस्तो अवस्थाको निवारण गर्न राष्ट्रपतिले आवश्यक आदेश जारी गर्न सक्नेछ । त्यसरी जारी भएको आदेश सङ्कटकालीन अवस्था बहाल रहेसम्म कानून सरह लागू हुनेछ । </div><div class="content-paragraph"><span class="bold">(१०)</span> उपधारा <span class="bold">(१)</span> बमोजिम सङ्कटकालीन अवस्थाको घोषणा वा आदेश जारी गर्दा त्यस्तो घोषणा वा आदेश बहाल रहेसम्मका लागि भाग-<span class="bold">३</span> मा व्यवस्था भएका मौलिक हक निलम्बन गर्न सकिनेछ । </div><div class="content-paragraph"> तर धारा <span class="bold">१६</span>, धारा <span class="bold">१७</span> को उपधारा <span class="bold">(२)</span> को खण्ड <span class="bold">(ग)</span> र <span class="bold">(घ)</span>, धारा <span class="bold">१८</span>, धारा <span class="bold">१९</span> को उपधारा <span class="bold">(२)</span>, धारा <span class="bold">२०</span>, <span class="bold">२१</span>, <span class="bold">२२</span>, <span class="bold">२४</span>, धारा <span class="bold">२६</span> को उपधारा <span class="bold">(१)</span>, <span class="bold">२९</span>, <span class="bold">३०</span>, <span class="bold">३१</span>, <span class="bold">३२</span>, <span class="bold">३५</span>, <span class="bold">३६</span> को उपधारा <span class="bold">(१)</span> र <span class="bold">(२)</span>, <span class="bold">३८</span>, <span class="bold">३९</span>, <span class="bold">४०</span> को उपधारा <span class="bold">(२)</span> र <span class="bold">(३)</span>, <span class="bold">४१</span>, <span class="bold">४२</span>, <span class="bold">४३</span>, <span class="bold">४५</span> र धारा <span class="bold">४६</span> बमोजिमको संवैधानिक उपचारको हक र बन्दी प्रत्यक्षीकरणको उपचार प्राप्त गर्ने हक निलम्बन गरिने छैन । </div><div class="content-paragraph"><span class="bold">(११)</span> उपधारा <span class="bold">(१०)</span> बमोजिम यस संविधानको कुनै धारा निलम्बन गरिएकोमा सो धाराद्वारा प्रदत्त मौलिक हकको प्रचलनका लागि कुनै अदालतमा निवेदन दिन वा त्यस सम्बन्धमा कुनै अदालतमा प्रश्न उठाउन सकिने छैन । </div><div class="content-paragraph"><span class="bold">(१२)</span> यस धारा बमोजिमको घोषणा वा आदेश बहाल रहेको अवस्थामा कुनै पदाधिकारीले बदनियतसाथ कुनै काम गरेबाट कसैलाई कुनै प्रकारको क्षति भएको रहेछ भने पीडितले त्यस्तो घोषणा वा आदेश समाप्त भएको मितिले तीन महीनाभित्र आफूलाई परेको क्षति बापत क्षतिपूर्तिको दाबी गर्न सक्नेछ । त्यस्तो दाबी परेमा अदालतले संघीय कानून बमोजिम क्षतिपूर्ति भराइदिन र पीडकलाई सजाय गर्न सक्नेछ । </div><div class="content-paragraph"><span class="bold">(१३)</span> यस धारा बमोजिमको घोषणा वा आदेश राष्ट्रपतिले जुनसुकै बखत फिर्ता लिन सक्नेछ । </div><div class="document-title"> भाग-३१ </div><div class="document-subtitle"> संविधान संशोधन </div><div class="content-paragraph"><span class="bold">२७४.</span><span class="bold">संविधान संशोधनः</span><span class="bold">(१)</span> नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमसत्ताको प्रतिकूल हुने गरी यो संविधान संशोधन गर्न सकिने छैन । </div><div class="content-paragraph"><span class="bold">(२)</span> उपधारा <span class="bold">(१)</span> र यस संविधानको अन्य धाराको अधीनमा रही यस संविधानको कुनै धारालाई संशोधन वा खारेज गर्ने विधेयक संघीय संसदको कुनै पनि सदनमा पेश गर्न सकिनेछ । </div><div class="content-paragraph"> तर उपधारा <span class="bold">(१)</span> लाई संशोधन गरिने छैन । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिम पेश भएको विधेयक सम्बन्धित सदनमा प्रस्तुत भएको तीस दिनभित्र सर्वसाधारण जनताको जानकारीका लागि सार्वजनिक रूपमा प्रकाशन गर्नु पर्नेछ । </div><div class="content-paragraph"><span class="bold">(४)</span> उपधारा <span class="bold">(२)</span> बमोजिम पेश भएको विधेयक कुनै प्रदेशको सीमाना परिवर्तन वा अनुसूची-<span class="bold">६</span> मा उल्लिखित विषयसँग सम्बन्धित भएमा त्यस्तो विधेयक संघीय संसदमा प्रस्तुत भएको तीस दिनभित्र सम्बन्धित सदनको सभामुख वा अध्यक्षले सहमतिका लागि प्रदेश सभामा पठाउनु पर्नेछ । </div><div class="content-paragraph"><span class="bold">(५)</span> उपधारा <span class="bold">(४)</span> बमोजिम पठाइएको विधेयक तीन महीनाभित्र सम्बन्धित प्रदेश सभाका तत्काल कायम रहेका सम्पूर्ण सदस्यहरूको बहुमतबाट स्वीकृत वा अस्वीकृत गरी त्यसको जानकारी संघीय संसदमा पठाउनु पर्नेछ । </div><div class="content-paragraph"> तर कुनै प्रदेश सभा कायम नरहेको अवस्थामा त्यस्तो प्रदेश सभा गठन भई त्यसको पहिलो बैठक बसेको मितिले तीन महीनाभित्र स्वीकृत वा अस्वीकृत गरी पठाउनु पर्नेछ । </div><div class="content-paragraph"><span class="bold">(६)</span> उपधारा <span class="bold">(५)</span> बमोजिमको अवधिभित्र त्यस्तो विधेयक स्वीकृत वा अस्वीकृत भएको जानकारी नदिएमा संघीय संसदको विधेयक उत्पत्ति भएको सदनले त्यस्तो विधेयक उपरको कारबाही अगाडि बढाउन बाधा पर्ने छैन । </div><div class="content-paragraph"><span class="bold">(७)</span> उपधारा <span class="bold">(५)</span> बमोजिमको अवधिभित्र बहुसंख्यक प्रदेश सभाले त्यस्तो विधेयक अस्वीकृत गरेको सूचना संघीय संसदको सम्बन्धित सदनलाई दिएमा त्यस्तो विधेयक निष्क्रिय हुनेछ । </div><div class="content-paragraph"><span class="bold">(८)</span> प्रदेश सभाको सहमति आवश्यक नपर्ने वा उपधारा <span class="bold">(५)</span> बमोजिम बहुसंख्यक प्रदेश सभाबाट स्वीकृत भई आएको विधेयक संघीय संसदका दुबै सदनमा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतबाट पारित गर्नु पर्नेछ । </div><div class="content-paragraph"><span class="bold">(९)</span> उपधारा <span class="bold">(८)</span> बमोजिम पारित भएको विधेयक प्रमाणीकरणका लागि राष्ट्रपति समक्ष पेश गरिनेछ । </div><div class="content-paragraph"><span class="bold">(१०)</span> राष्ट्रपतिले उपधारा <span class="bold">(९)</span> बमोजिम पेश भएको विधेयक प्राप्त भएको पन्ध्रदिन भित्र प्रमाणीकरण गर्नेछ र प्रमाणीकरण भएको मिति देखि संविधान संशोधन हुनेछ । </div><div class="document-title"> भाग-३२ </div><div class="document-subtitle"> विविध </div><div class="content-paragraph"><span class="bold">२७५.</span><span class="bold">जनमत सङ्ग्रह सम्बन्sधी व्यवस्थाः</span><span class="bold">(१)</span> राष्ट्रिय महत्वको कुनै विषयमा जनमत सङ्ग्रहबाट निर्णय गर्न आवश्यक छ भनी संघीय संसदमा तत्काल कायम रहेका सम्पूर्ण सदस्य संख्याको दुई तिहाइ सदस्यको बहुमतबाट निर्णय भएमा त्यस्तो विषयमा जनमत सङ्ग्रहबाट निर्णय लिन सकिनेछ । </div><div class="content-paragraph"><span class="bold">(२)</span> जनमत सङ्ग्रह र तत्सम्बन्धी अन्य व्यवस्था संघीय कानून बमोजिम हुनेछ। </div><div class="content-paragraph"><span class="bold">२७६.</span><span class="bold">माफीः</span> राष्ट्रपतिले कुनै अदालत, न्यायिक वा अर्धन्यायिक निकाय वा प्रशासकीय पदाधिकारी वा निकायले गरेको सजायलाई कानून बमोजिम माफी, मुल्तवी, परिवर्तन वा कम गर्न सक्नेछ । </div><div class="content-paragraph"><span class="bold">२७७.</span><span class="bold">उपाधि, सम्मान र विभूषणः</span><span class="bold">(१)</span> राष्ट्रपतिले राज्यको तर्फबाट प्रदान गरिने उपाधि, सम्मान र विभूषण प्रदान गर्नेछ । </div><div class="content-paragraph"><span class="bold">(२)</span> नेपाल सरकारबाट स्वीकृति प्राप्त नगरी नेपालको कुनै नागरिकले कुनै विदेशी सरकारबाट प्रदान गरिने उपाधि, सम्मान वा विभूषण ग्रहण गर्नु हुँदैन । </div><div class="content-paragraph"><span class="bold">२७८.</span><span class="bold">सन्धि सम्पन्न गर्ने अधिकारः</span><span class="bold">(१)</span> सन्धि वा सम्झौता गर्ने अधिकार संघमा निहित रहनेछ । </div><div class="content-paragraph"><span class="bold">(२)</span> प्रदेशको अधिकारको सूचीमा पर्ने विषयमा सन्धि वा सम्झौता गर्दा नेपाल सरकारले सम्बन्धित प्रदेशसँग परामर्श गर्नु पर्नेछ । </div><div class="content-paragraph"><span class="bold">(३)</span> प्रदेश मन्त्रिपरिषदले नेपाल सरकारको सहमति लिई आर्थिक तथा औद्योगिक विषयका करारजन्य सम्झौता गर्न सक्नेछ । </div><div class="content-paragraph"><span class="bold">२७९.</span><span class="bold">सन्धि वा सम्झौताको अनुमोदन, सम्मिलन, स्वीकृति वा समर्थनः</span><span class="bold">(१)</span> नेपाल राज्य वा नेपाल सरकार पक्ष हुने सन्धि वा सम्झौताको अनुमोदन, सम्मिलन, स्वीकृति वा समर्थन संघीय कानून बमोजिम हुनेछ । </div><div class="content-paragraph"><span class="bold">(२)</span> उपधारा <span class="bold">(१)</span> बमोजिम कानून बनाउँदा देहायका विषयका सन्धि वा सम्झौताको अनुमोदन, सम्मिलन, स्वीकृति वा समर्थन संघीय संसदका दुवै सदनमा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतले गर्नुपर्ने शर्त राखिनेछः- </div><div class="content-paragraph"><span class="bold">(क)</span> शान्ति र मैत्री, </div><div class="content-paragraph"><span class="bold">(ख)</span> सुरक्षा एवं सामरिक सम्बन्ध, </div><div class="content-paragraph"><span class="bold">(ग)</span> नेपाल राज्यको सीमाना, र </div><div class="content-paragraph"><span class="bold">(घ)</span> प्राकृतिक स्रोत तथा त्यसको उपयोगको बाँडफाँड । </div><div class="content-paragraph"> तर खण्ड <span class="bold">(क)</span> र <span class="bold">(घ)</span> मा उल्लिखित विषयका सन्धि वा सम्झौता मध्ये राष्ट्रलाई व्यापक, गम्भीर वा दीर्घकालीन असर नपर्ने साधारण प्रकृतिका सन्धि वा सम्झौताको अनुमोदन, सम्मिलन, स्वीकृति वा समर्थन प्रतिनिधि सभाको बैठकमा उपस्थित सदस्यहरूको साधारण बहुमतबाट हुन सक्नेछ । </div><div class="content-paragraph"><span class="bold">(३)</span> यो संविधान प्रारम्भ भएपछि हुने कुनै सन्धि वा सम्झौता यस धारा बमोजिम अनुमोदन, सम्मिलन, स्वीकृति वा समर्थन नभएसम्म नेपाल सरकार वा नेपालको हकमा लागू हुने छैन । </div><div class="content-paragraph"><span class="bold">(४)</span> उपधारा <span class="bold">(१)</span> र <span class="bold">(२)</span> मा जुनसुकै कुरा लेखिएको भए तापनि नेपालको भौगोलिक अखण्डतामा प्रतिकूल असर पर्ने गरी कुनै सन्धि वा सम्झौता गरिने छैन । </div><div class="content-paragraph"><span class="bold">२८०.</span><span class="bold">राष्ट्रपतिको कार्य गर्ने सम्बन्धी विशेष व्यवस्थाः</span> यस संविधान बमोजिम राष्ट्रपति र उपराष्ट्रपति दुवैको पद रिक्त भएमा राष्ट्रपति वा उपराष्ट्रपतिको निर्वाचन भई कार्यभार नसम्हालेसम्म यस संविधान बमोजिम राष्ट्रपतिबाट गरिने कार्य प्रतिनिधि सभाको सभामुखले सम्पादन गर्नेछ । </div><div class="content-paragraph"><span class="bold">२८१.</span><span class="bold">विशेष अधिकारको समीक्षा तथा पुनरावलोकनः</span> नेपाल सरकारले प्रत्येक दश वर्षमा हुने राष्ट्रिय जनगणनासँगै महिला तथा दलित समुदायको विशेष अधिकारको व्यवस्थाको कार्यान्वयन र त्यसको प्रभाव सम्बन्धमा मानव विकास सूचकांकको आधारमा समीक्षा तथा पुनरावलोकन गर्नेछ । </div><div class="content-paragraph"><span class="bold">२८२.</span><span class="bold">राजदूत र विशेष प्रतिनिधिः</span><span class="bold">(१)</span> राष्ट्रपतिले समावेशी सिद्धान्तको आधारमा नेपाली राजदूत र कुनै खास प्रयोजनका लागि विशेष प्रतिनिधि नियुक्ति गर्न सक्नेछ । </div><div class="content-paragraph"><span class="bold">(२)</span> राष्ट्रपतिले विदेशी राजदूत तथा कूटनीतिक प्रतिनिधिबाट ओहोदाको प्रमाणपत्र ग्रहण गर्नेछ । </div><div class="content-paragraph"><span class="bold">२८३.</span><span class="bold">समावेशी सिद्धान्त बमोजिम नियुक्ति गर्नु पर्नेः</span> संवैधानिक अङ्ग र निकायका पदमा नियुक्ति गर्दा समावेशी सिद्धान्त बमोजिम गरिनेछ । </div><div class="content-paragraph"><span class="bold">२८४.</span><span class="bold">संवैधानिक परिषद सम्बन्धी व्यवस्थाः</span><span class="bold">(१)</span> यस संविधान बमोजिम प्रधान न्यायाधीश र संवैधानिक निकायका प्रमुख र पदाधिकारीहरूको नियुक्तिको सिफारिस गर्न देहाय बमोजिमका अध्यक्ष र सदस्य रहेको एक संवैधानिक परिषद रहनेछः- </div><div class="list-item-aligned"><span class="item-num">(क)</span><span class="item-text">प्रधानमन्त्री</span><span class="item-role">— अध्यक्ष</span></div><div class="list-item-aligned"><span class="item-num">(ख)</span><span class="item-text">प्रधान न्यायाधीश</span><span class="item-role">—सदस्य</span></div><div class="list-item-aligned"><span class="item-num">(ग)</span><span class="item-text">प्रतिनिधि सभाको सभामुख</span><span class="item-role">—सदस्य</span></div><div class="list-item-aligned"><span class="item-num">(घ)</span><span class="item-text">राष्ट्रिय सभाको अध्यक्ष</span><span class="item-role">–सदस्य</span></div><div class="list-item-aligned"><span class="item-num">(ङ)</span><span class="item-text">प्रतिनिधि सभाको विपक्षी दलको नेता</span><span class="item-role">–सदस्य</span></div><div class="list-item-aligned"><span class="item-num">(च)</span><span class="item-text">प्रतिनिधि सभाको उपसभामुख</span><span class="item-role">–सदस्य</span></div><div class="content-paragraph"><span class="bold">(२)</span> प्रधान न्यायाधीशको पद रिक्त भएको अवस्थामा प्रधान न्यायाधीशको नियुक्तिको सिफारिस गर्दा संवैधानिक परिषदमा नेपाल सरकारको कानून तथा न्याय मन्त्री सदस्यको रूपमा रहनेछ । </div><div class="content-paragraph"><span class="bold">(३)</span> संवैधानिक परिषदले प्रधान न्यायाधीश वा संवैधानिक निकायका कुनै प्रमुख वा पदाधिकारीको पद रिक्त हुनुभन्दा एक महीना अगावै यस संविधान बमोजिम नियुक्तिका लागि सिफारिस गर्नु पर्नेछ । </div><div class="content-paragraph"> तर मृत्यु भई वा राजीनामा दिई त्यस्तो पद रिक्त भएको अवस्थामा रिक्त भएको मितिले एक महीनाभित्र पदपूर्ति हुने गरी नियुक्तिका लागि सिफारिस गर्न सक्नेछ । </div><div class="content-paragraph"><span class="bold">(४)</span> संवैधानिक परिषदको अन्य काम, कर्तव्य र अधिकार तथा प्रधान न्यायाधीश वा संवैधानिक निकायका प्रमुख वा पदाधिकारीको नियुक्ति सम्बन्धी कार्यविधि संघीय कानून बमोजिम हुनेछ । </div><div class="content-paragraph"><span class="bold">(५)</span> नेपाल सरकारको मुख्य सचिवले संवैधानिक परिषदको सचिव भई काम गर्नेछ । </div><div class="content-paragraph"><span class="bold">२८५.</span><span class="bold">सरकारी सेवाको गठनः</span><span class="bold">(१)</span> नेपाल सरकारले देशको प्रशासन सञ्चालन गर्न संघीय निजामती सेवा र आवश्यकता अनुसार अन्य संघीय सरकारी सेवाहरूको गठन गर्न सक्नेछ । त्यस्ता सेवाहरूको गठन, सञ्चालन र सेवाका शर्त संघीय ऐन बमोजिम हुनेछ । </div><div class="content-paragraph"><span class="bold">(२)</span> संघीय निजामती सेवा लगायत सवै संघीय सरकारी सेवामा प्रतियोगितात्मक परीक्षाद्वारा पदपूर्ति गर्दा संघीय कानून बमोजिम खुला र समानुपातिक समावेशी सिद्धान्तका आधारमा हुनेछ । </div><div class="content-paragraph"><span class="bold">(३)</span> प्रदेश मन्त्रिपरिषद, गाउँ कार्यपालिका र नगर कार्यपालिकाले आफ्नो प्रशासन सञ्चालन गर्न आवश्यकता अनुसार कानून बमोजिम विभिन्न सरकारी सेवाहरूको गठन र सञ्चालन गर्न सक्नेछन् । </div><div class="content-paragraph"><span class="bold">२८६.</span><span class="bold">निर्वाचन क्षेत्र निर्धारण आयोगः</span><span class="bold">(१)</span> यस संविधान बमोजिम संघीय संसदका सदस्य र प्रदेश सभाका सदस्यको निर्वाचन गर्ने प्रयोजनका लागि निर्वाचन क्षेत्र निर्धारण गर्न नेपाल सरकारले देहायका अध्यक्ष र सदस्य रहेको एक निर्वाचन क्षेत्र निर्धारण आयोगको गठन गर्न सक्नेछः- </div><div class="list-item-aligned"><span class="item-num">(क)</span><span class="item-text">सर्वोच्च अदालतको सेवानिवृत्त न्यायाधीश</span><span class="item-role">—अध्यक्ष</span></div><div class="list-item-aligned"><span class="item-num">(ख)</span><span class="item-text">भूगोलविद एक जना</span><span class="item-role">सदस्य</span></div><div class="list-item-aligned"><span class="item-num">(ग)</span><span class="item-text">समाजशास्त्री वा मानवशास्त्री एक जना</span><span class="item-role">सदस्य</span></div><div class="list-item-aligned"><span class="item-num">(घ)</span><span class="item-text">प्रशासनविद वा कानूनविद एक जना</span><span class="item-role">सदस्य</span></div><div class="list-item-aligned"><span class="item-num">(ङ)</span><span class="item-text">नेपाल सरकारको विशिष्ट श्रेणीको अधिकृत</span><span class="item-role">- सदस्य सचिव</span></div><div class="content-paragraph"><span class="bold">(२)</span> निर्वाचन क्षेत्र निर्धारण आयोगको कार्यावधि त्यस्तो आयोग गठन गर्दाका बखत तोके बमोजिम हुनेछ । </div><div class="content-paragraph"><span class="bold">(३)</span> देहायको योग्यता भएको व्यक्ति निर्वाचन क्षेत्र निर्धारण आयोगको अध्यक्ष वा सदस्यको पदमा नियुक्त हुन योग्य हुनेछः- </div><div class="content-paragraph"><span class="bold">(क)</span> मान्यताप्राप्त विश्वविद्यालयबाट सम्बन्धित विषयमा कम्तीमा स्नातक उपाधि प्राप्त गरेको, </div><div class="content-paragraph"><span class="bold">(ख)</span> पैंतालिस वर्ष उमेर पूरा भएको, र </div><div class="content-paragraph"><span class="bold">(ग)</span> उच्च नैतिक चरित्र भएको । </div><div class="content-paragraph"><span class="bold">(४)</span> देहायको कुनै अवस्थामा निर्वाचन क्षेत्र निर्धारण आयोगका अध्यक्ष वा सदस्यको पद रिक्त हुनेछः- </div><div class="content-paragraph"><span class="bold">(क)</span> निजले लिखित राजीनामा दिएमा, </div><div class="content-paragraph"><span class="bold">(ख)</span> निजलाई नेपाल सरकार, मन्त्रिपरिषदले हटाएमा, </div><div class="content-paragraph"><span class="bold">(ग)</span> निजको मृत्यु भएमा । </div><div class="content-paragraph"><span class="bold">*(५)</span> निर्वाचन क्षेत्र निर्धारण आयोगले यस धारा बमोजिम निर्वाचन क्षेत्र निर्धारण गर्दा जनसंख्या र भूगोललाई प्रतिनिधित्वको आधार मानी देहाय बमोजिम गर्नेछः– </div><div class="content-paragraph"><span class="bold">▪</span> पहिलो संशोधनद्वारा संशोधित । </div><div class="content-paragraph"><span class="bold">(क)</span> मुख्य रुपमा जनसंख्यालाई आधार मानी जनसंख्या र सदस्य संख्याको अनुपात यथासम्भव सम्मान हुने गरी, </div><div class="content-paragraph"><span class="bold">(ख)</span> खण्ड <span class="bold">(क)</span> बमोजिम निर्वाचन क्षेत्र निर्धारण गर्दा यो संविधान प्रारम्भ हुँदाका बखत कायम रहेका जिल्लामा कम्तीमा एक निर्वाचन क्षेत्र रहने गरी । </div><div class="content-paragraph"><span class="bold">(६)</span> उपधारा <span class="bold">(५)</span> बमोजिम निर्वाचन क्षेत्र निर्धारण गर्दा जनसंख्या र भौगोलिक अनुकुलता, सो क्षेत्रको जनसंख्याको घनत्व, भौगोलिक विशिष्टता, प्रशासनिक एवं यातायातको सुगमता, सामुदायिक तथा सांस्कृतिक पक्षलाई समेत ध्यान दिनु पर्नेछ । </div><div class="content-paragraph"><span class="bold">(७)</span> निर्वाचन क्षेत्र निर्धारण आयोगद्वारा निर्वाचन क्षेत्र निर्धारण गरिएको र पुनरावलोकन गरिएको विषयमा कुनै अदालतमा प्रश्न उठाउन पाइने छैन । </div><div class="content-paragraph"><span class="bold">(८)</span> निर्वाचन क्षेत्र निर्धारण आयोगले आफूले सम्पादन गरेको कामको प्रतिवेदन नेपाल सरकार समक्ष पेश गर्नेछ । </div><div class="content-paragraph"><span class="bold">(९)</span> नेपाल सरकार, मन्त्रिपरिषदले उपधारा <span class="bold">(८)</span> बमोजिमको प्रतिवेदन संघीय संसद समक्ष पेश गर्नुको अतिरिक्त कार्यान्वयनका लागि निर्वाचन आयोगमा पठाउनेछ । </div><div class="content-paragraph"><span class="bold">(१०)</span> निर्वाचन क्षेत्र निर्धारण आयोगले आफ्नो कार्यविधि आफैं निर्धारण गर्नेछ । </div><div class="content-paragraph"><span class="bold">(११)</span> निर्वाचन क्षेत्र निर्धारण आयोगका अध्यक्ष र सदस्यको पारिश्रमिक तथा सुविधा क्रमशः निर्वाचन आयोगका प्रमुख निर्वाचन आयुक्त र निर्वाचन आयुक्त सरह हुनेछ । </div><div class="content-paragraph"><span class="bold">(१२)</span> उपधारा <span class="bold">(५)</span> बमोजिम निर्धारण भएको निर्वाचन क्षेत्रको प्रत्येक बीस वर्षमा पुनरावलोकन गर्नु पर्नेछ । </div><div class="content-paragraph"><span class="bold">(१३)</span> निर्वाचन क्षेत्र निर्धारण आयोगलाई आवश्यक पर्ने कर्मचारी नेपाल सरकारले उपलब्ध गराउनेछ । </div><div class="content-paragraph"><span class="bold">२८७.</span><span class="bold">भाषा आयोगः</span><span class="bold">(१)</span> यो संविधान प्रारम्भ भएको मितिले एक वर्षभित्र नेपाल सरकारले प्रदेशहरूको प्रतिनिधित्व हुने गरी एक भाषा आयोगको गठन गर्नेछ । </div><div class="content-paragraph"><span class="bold">(२)</span> भाषा आयोगमा अध्यक्षका अतिरिक्त आवश्यक संख्यामा सदस्यहरू रहनेछन् । </div><div class="content-paragraph"><span class="bold">(३)</span> भाषा आयोगका अध्यक्ष र सदस्यको पदावधि नियुक्तिको मितिले छ वर्षको हुनेछ । निजहरुको पुनः नियुक्ति हुन सक्ने छैन । </div><div class="content-paragraph"><span class="bold">□</span> पहिलो संशोधनद्वारा थप । </div><div class="content-paragraph"><span class="bold">(४)</span> देहायको योग्यता भएको व्यक्ति भाषा आयोगको अध्यक्ष वा सदस्यको पदमा नियुक्त हुन योग्य हुनेछः- </div><div class="content-paragraph"><span class="bold">(क)</span> मान्यताप्राप्त विश्वविद्यालयबाट सम्बन्धित विषयमा स्नातकोत्तर उपाधि प्राप्त गरेको, </div><div class="content-paragraph"><span class="bold">(ख)</span> नेपालका विभिन्न भाषाहरूको सम्बन्धमा अध्ययन, अध्यापन, अनुसन्धान र अन्वेषणको क्षेत्रमा कम्तीमा बीस वर्षको कार्य अनुभव भएको, </div><div class="content-paragraph"><span class="bold">(ग)</span> पैंतालिस वर्ष उमेर पूरा भएको, र </div><div class="content-paragraph"><span class="bold">(घ)</span> उच्च नैतिक चरित्र भएको । </div><div class="content-paragraph"><span class="bold">(५)</span> देहायको कुनै अवस्थामा भाषा आयोगका अध्यक्ष वा सदस्यको पद रिक्त हुनेछः- </div><div class="content-paragraph"><span class="bold">(क)</span> निजले लिखित राजीनामा दिएमा, </div><div class="content-paragraph"><span class="bold">(ख)</span> निजलाई नेपाल सरकार, मन्त्रिपरिषदले हटाएमा, </div><div class="content-paragraph"><span class="bold">(ग)</span> निजको उमेर पैंसठ्ठी वर्ष पूरा भएमा, </div><div class="content-paragraph"><span class="bold">(घ)</span> निजको मृत्यु भएमा । </div><div class="content-paragraph"><span class="bold">(६)</span> भाषा आयोगको काम, कर्तव्य र अधिकार देहाय बमोजिम हुनेछः– </div><div class="content-paragraph"><span class="bold">(क)</span> सरकारी कामकाजको भाषाका रूपमा मान्यता पाउन पूरा गर्नुपर्ने आधारहरूको निर्धारण गरी नेपाल सरकार समक्ष भाषाको सिफारिस गर्ने, </div><div class="content-paragraph"><span class="bold">(ख)</span> भाषाहरूको संरक्षण, संवर्धन र विकासका लागि अवलम्बन गर्नुपर्ने उपायहरूको नेपाल सरकार समक्ष सिफारिस गर्ने, </div><div class="content-paragraph"><span class="bold">(ग)</span> मातृभाषाहरूको विकासको स्तर मापन गरी शिक्षामा प्रयोगको सम्भाव्यताका बारेमा नेपाल सरकार समक्ष सुझाव पेश गर्ने, </div><div class="content-paragraph"><span class="bold">(घ)</span> भाषाहरूको अध्ययन, अनुसन्धान र अनुगमन गर्ने । </div><div class="content-paragraph"><span class="bold">(७)</span> भाषा आयोगले उपधारा <span class="bold">(६)</span> को खण्ड <span class="bold">(क)</span> बमोजिमको कार्य आयोग गठन भएको मितिले पाँच वर्ष भित्र सम्पन्न गर्नेछ । </div><div class="content-paragraph"><span class="bold">(८)</span> नेपाल सरकारले प्रदेश सरकारसँग समन्वय गरी प्रदेशमा भाषा आयोगको शाखा स्थापना गर्न सक्नेछ । </div><div class="content-paragraph"><span class="bold">(९)</span> भाषा आयोगको अन्य काम, कर्तव्य र अधिकार तथा कार्यविधि संघीय कानून बमोजिम हुनेछ । </div><div class="content-paragraph"><span class="bold">२८८.</span><span class="bold">राजधानीः</span><span class="bold">(१)</span> नेपालको राजधानी काठमाडौंमा रहनेछ । </div><div class="content-paragraph"><span class="bold">(२)</span> यस संविधान बमोजिमका प्रदेशको राजधानी सम्बन्धित प्रदेश सभामा तत्काल कायम रहेका सदस्य संख्याको दुई तिहाइ बहुमतबाट निर्णय भए बमोजिम हुनेछ । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिम निर्णय नभएसम्म नेपाल सरकारले तोके बमोजिमको स्थानबाट प्रदेशको कार्य सञ्चालन हुनेछ । </div><div class="content-paragraph"><span class="bold">२८९.</span><span class="bold">पदाधिकारीको नागरिकता सम्बन्धी विशेष व्यवस्थाः</span><span class="bold">(१)</span> राष्ट्रपति, उपराष्ट्रपति, प्रधानमन्त्री, प्रधान न्यायाधीश, प्रतिनिधि सभाका सभामुख, राष्ट्रिय सभाका अध्यक्ष, प्रदेश प्रमुख, मुख्यमन्त्री, प्रदेश सभाको सभामुख र सुरक्षा निकायका प्रमुखको पदमा निर्वाचित, मनोनीत वा नियुक्ति हुन वंशजको आधारमा नेपालको नागरिकता प्राप्त गरेको हुनु पर्नेछ । </div><div class="content-paragraph"><span class="bold">(२)</span> उपधारा <span class="bold">(१)</span> मा उल्लिखित पद बाहेक अन्य संवैधानिक निकायको पदमा यस संविधान बमोजिम नियुक्तिको लागि वंशजको आधारमा नेपालको नागरिकता प्राप्त गरेको व्यक्ति, नेपालको अंगीकृत नागरिकता प्राप्त गरेको व्यक्ति वा जन्मको आधारमा नेपालको नागरिकता प्राप्त गरेको व्यक्ति समेत योग्य हुनेछ । </div><div class="content-paragraph"> तर नेपालको अंगीकृत नागरिकता प्राप्त गरेको व्यक्तिको हकमा कम्तीमा दश वर्ष, जन्मको आधारमा नेपालको नागरिकता प्राप्त गरेको व्यक्ति र धारा <span class="bold">११</span> को उपधारा <span class="bold">(६)</span> बमोजिम नेपालको अंगीकृत नागरिकता प्राप्त गरेको व्यक्तिको हकमा कम्तीमा पाँच वर्ष नेपालमा बसोबास गरेको हुनु पर्नेछ । </div><div class="content-paragraph"><span class="bold">२९०.</span><span class="bold">गुठी सम्बन्धी व्यवस्थाः</span><span class="bold">(१)</span> गुठीको मूलभूत मान्यतामा प्रतिकूल असर नपर्ने गरी गुठी जग्गामा भोगाधिकार भैरहेका किसान एवं गुठीको अधिकारका सम्बन्धमा संघीय संसदले आवश्यक कानून बनाउनेछ । </div><div class="content-paragraph"><span class="bold">(२)</span> गुठी सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२९१.</span><span class="bold">नियुक्तिका लागि योग्य नहुनेः</span><span class="bold">(१)</span> यस संविधानमा अन्यत्र जुनसुकै कुरा लेखिएको भए तापनि विदेशको स्थायी आवासीय अनुमतिपत्र लिएको नेपालको नागरिक यस संविधान बमोजिम निर्वाचन, मनोनयन वा नियुक्ति हुने पदमा निर्वाचित, मनोनीत वा नियुक्तिको लागि योग्य हुने छैन । </div><div class="content-paragraph"> तर त्यस्तो विदेशको स्थायी आवासीय अनुमतिपत्र त्यागेको व्यक्तिलाई कम्तीमा तीन महीनाको अवधि व्यतित भए पछि त्यस्तो पदमा निर्वाचित, मनोनीत वा नियुक्त गर्न बाधा पर्ने छैन । </div><div class="content-paragraph"><span class="bold">(२)</span> उपधारा <span class="bold">(१)</span> बमोजिमको विदेशको स्थायी आवासीय अनुमतिपत्र लिएको नेपालको नागरिक सम्बन्धी अन्य व्यवस्था संघीय कानून बमोजिम हुनेछ । </div><div class="content-paragraph"><span class="bold">२९२.</span><span class="bold">संसदीय सुनुवाई सम्बन्धी व्यवस्थाः</span><span class="bold">(१)</span> यस संविधान बमोजिम संवैधानिक परिषदको सिफारिसमा नियुक्त हुने प्रधान न्यायाधीश, सर्वोच्च अदालतका न्यायाधीश, न्याय परिषदका सदस्य, संवैधानिक निकायको प्रमुख वा पदाधिकारी र राजदूतको पदमा नियुक्ति हुनु अघि संघीय कानून बमोजिम संसदीय सुनुवाई हुनेछ । </div><div class="content-paragraph"><span class="bold">(२)</span> उपधारा <span class="bold">(१)</span> को प्रयोजनका लागि संघीय संसदका दुवै सदनका सदस्यहरू रहने गरी संघीय कानून बमोजिम पन्ध्र सदस्यीय एक संयुक्त समिति गठन गरिनेछ । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिमको संयुक्त समितिमा रहने सदस्यले संघीय संसदको उक्त कार्यकालभर सर्वोच्च अदालतमा उपस्थित भई बहस पैरबी गर्न पाउने छैन । </div><div class="content-paragraph"><span class="bold">२९३.</span><span class="bold">संवैधानिक निकायको काम कारबाहीको अनुगमनः</span> संवैधानिक निकायका प्रमुख र पदाधिकारी संघीय संसदप्रति उत्तरदायी र जवाफदेही रहनु पर्नेछ । प्रतिनिधि सभाका समितिले राष्ट्रिय मानव अधिकार आयोग बाहेकका अन्य संवैधानिक निकायको प्रतिवेदन लगायतका काम कारबाहीको अनुगमन र मूल्याङ्कन गरी आवश्यक निर्देशन वा राय सल्लाह दिन सक्नेछ । </div><div class="content-paragraph"><span class="bold">२९४.</span><span class="bold">संवैधानिक निकायको वार्षिक प्रतिवेदनः</span><span class="bold">(१)</span> यस संविधान बमोजिमका संवैधानिक निकायले आफूले गरेको काम कारबाहीको वार्षिक प्रतिवेदन राष्ट्रपति समक्ष पेश गर्नेछ र राष्ट्रपतिले प्रधानमन्त्री मार्फत त्यस्तो प्रतिवेदन संघीय संसद समक्ष पेश गर्न लगाउनेछ । </div><div class="content-paragraph"><span class="bold">(२)</span> उपधारा <span class="bold">(१)</span> बमोजिमको वार्षिक प्रतिवेदनमा खुलाउनु पर्ने कुराहरू संघीय कानून बमोजिम हुनेछ । </div><div class="content-paragraph"><span class="bold">(३)</span> उपधारा <span class="bold">(१)</span> मा जुनसुकै कुरा लेखिएको भए तापनि संवैधानिक निकायले प्रत्येक प्रदेशको काम कारबाहीको सम्बन्धमा अलग अलग प्रतिवेदन तयार गरी प्रदेश प्रमुख समक्ष पेश गर्न सक्नेछ । </div><div class="document-title"> भाग-३३ </div><div class="document-subtitle"> संक्रमणकालीन व्यवस्था </div><div class="content-paragraph"><span class="bold">२९५.</span><span class="bold">संघीय आयोगको गठनः</span><span class="bold">(१)</span> प्रदेशको सीमांकन सम्बन्धी विषयमा सुझाव दिन नेपाल सरकारले एक संघीय आयोग गठन गर्न सक्नेछ । </div><div class="content-paragraph"><span class="bold">(२)</span> धारा <span class="bold">५६</span> को उपधारा <span class="bold">(३)</span> बमोजिमका प्रदेशको नामकरण सम्बन्धित प्रदेश सभाको सम्पूर्ण सदस्य संख्याको दुई तिहाइ बहुमतबाट हुनेछ । </div><div class="content-paragraph"><span class="bold">(३)</span> धारा <span class="bold">५६</span> को उपधारा <span class="bold">(४)</span> र <span class="bold">(५)</span> बमोजिम निर्माण हुने गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या र सीमाना निर्धारण गर्नका लागि नेपाल सरकारले एक आयोग गठन गर्नेछ । त्यस्तो आयोगले गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या र सीमानाको निर्धारण नेपाल सरकारले निर्धारण गरेको मापदण्ड बमोजिम गर्नु पर्नेछ । </div><div class="content-paragraph"><span class="bold">(४)</span> उपधारा <span class="bold">(३)</span> बमोजिमको आयोगको गठन यो संविधान प्रारम्भ भएको मितिले छ महीनाभित्र गरिनेछ । त्यस्तो आयोगको कार्यावधि एक वर्षको हुनेछ । </div><div class="content-paragraph"><span class="bold">२९६.</span><span class="bold">संविधान सभा व्यवस्थापिका–संसदमा रूपान्तरण हुनेः</span><span class="bold">(१)</span> यो संविधान प्रारम्भ हुँदाका बखत कायम रहेको संविधान सभा यो संविधान प्रारम्भ भएपछि व्यवस्थापिका-संसदमा स्वतः रूपान्तर हुनेछ र त्यस्तो व्यवस्थापिका-संसदको कार्यकाल संवत् <span class="bold">२०७४</span> साल माघ <span class="bold">७</span> गतेसम्म कायम रहनेछ । </div><div class="content-paragraph"> तर त्यस्तो कार्यकाल पूरा हुनु अगावै यस संविधान बमोजिमको प्रतिनिधि सभाको निर्वाचन हुने भएमा त्यस्तो निर्वाचनका लागि उम्मेदवारको मनोनयनपत्र दाखिला गर्ने अघिल्लो दिनसम्म व्यवस्थापिका–संसद कायम रहनेछ । </div><div class="content-paragraph"><span class="bold">(२)</span> यो संविधान जारी हुँदाका बखत व्यवस्थापिका-संसदमा विचाराधीन रहेका विधेयकहरू उपधारा <span class="bold">(१)</span> बमोजिमको व्यवस्थापिका–संसदमा स्वतः सर्नेछन् । </div><div class="content-paragraph"><span class="bold">(३)</span> यस संविधान बमोजिम संघीय संसदले सम्पादन गर्नु पर्ने काम यस संविधान बमोजिम प्रतिनिधि सभाको निर्वाचन नभएसम्म उपधारा <span class="bold">(१)</span> बमोजिमको व्यवस्थापिका–संसदले गर्नेछ । </div><div class="content-paragraph"><span class="bold">(४)</span> यो संविधान प्रारम्भ भएपछि प्रदेश सभा गठन नभएसम्म अनुसूची-<span class="bold">६</span> बमोजिमको विषयमा कानून बनाउने प्रदेश सभाको अधिकार उपधारा <span class="bold">(१)</span> बमोजिमको व्यवस्थापिका–संसदमा रहनेछ । त्यसरी बनेको कानून यो संविधान बमोजिमको प्रदेश सभा गठन भएको मितिले एक वर्षपछि त्यस्तो प्रदेशको हकमा निष्क्रिय हुनेछ । </div><div class="content-paragraph"><span class="bold">(५)</span> यो संविधान प्रारम्भ हुँदाका बखतको व्यवस्थापिका–संसद सचिवालय, त्यसका महासचिव, सचिव र कर्मचारीहरू निजहरूको नियुक्ति हुँदाका बखतको सेवाका शर्तहरूको अधीनमा रही यस संविधान बमोजिमको संघीय संसद सचिवालयमा कायम हुनेछन् । </div><div class="content-paragraph"><span class="bold">(६)</span> यो संविधान प्रारम्भ हुँदाका बखत व्यवस्थापिका–संसदको अधिवेशन चलिरहेको रहेनछ भने राष्ट्रपतिले यो संविधान प्रारम्भ भएको मितिले सात दिनभित्र व्यवस्थापिका–संसदको अधिवेशन आह्वान गर्नेछ । त्यस पछि राष्ट्रपतिले समय समयमा व्यवस्थापिका–संसदको अधिवेशन आह्वान गर्नेछ । </div><div class="content-paragraph"><span class="bold">२९७.</span><span class="bold">राष्ट्रपति र उपराष्ट्रपति सम्बन्धी व्यवस्थाः</span><span class="bold">(१)</span> यो संविधान प्रारम्भ हुँदाका बखत कायम रहेको राष्ट्रपति र उपराष्ट्रपति यस धारा बमोजिम अर्को राष्ट्रपति र उपराष्ट्रपति निर्वाचित नभएसम्म आ-आफ्नो पदमा बहाल रहनेछन् । </div><div class="content-paragraph"><span class="bold">(२)</span> यो संविधान प्रारम्भ हुँदाका बखत व्यवस्थापिका-संसदको अधिवेशन चलिरहेको रहेछ भने यो संविधान प्रारम्भ भएको मितिले र अधिवेशन चलिरहेको रहेनछ भने धारा <span class="bold">२९६</span> को उपधारा <span class="bold">(६)</span> बमोजिम अधिवेशन आह्वान भएको मितिले एक महीनाभित्र राजनीतिक सहमतिको आधारमा राष्ट्रपति र उपराष्ट्रपतिको निर्वाचन धारा <span class="bold">२९६</span> को उपधारा <span class="bold">(१)</span> बमोजिमको व्यवस्थापिका–संसदले गर्नेछ । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिम सहमति कायम हुन नसकेमा व्यवस्थापिका-संसदमा तत्काल कायम रहेका सम्पूर्ण सदस्यको बहुमतद्वारा राष्ट्रपति र उपराष्ट्रपतिको निर्वाचन सम्पन्न गर्नु पर्नेछ । </div><div class="content-paragraph"><span class="bold">(४)</span> उपधारा <span class="bold">(२)</span> वा <span class="bold">(३)</span> बमोजिम निर्वाचित राष्ट्रपति वा उपराष्ट्रपतिको पद कुनै कारणले रिक्त भएमा संघीय संसदको गठन नभएसम्म यसै धारा बमोजिम व्यवस्थापिका–संसदबाट राष्ट्रपति वा उपराष्ट्रपतिको निर्वाचन गरिनेछ । </div><div class="content-paragraph"><span class="bold">(५)</span> यस धारा बमोजिम निर्वाचित राष्ट्रपति वा उपराष्ट्रपतिको पदावधि धारा <span class="bold">६२</span> बमोजिमको निर्वाचक मण्डलबाट अर्का राष्ट्रपति वा उपराष्ट्रपति निर्वाचित भई कार्यभार नसम्हालेसम्म कायम रहनेछ । </div><div class="content-paragraph"><span class="bold">(६)</span> यस धारा बमोजिम निर्वाचित राष्ट्रपति वा उपराष्ट्रपतिको पद देहायको कुनै अवस्थामा रिक्त हुनेछः- </div><div class="content-paragraph"><span class="bold">(क)</span> राष्ट्रपतिले उपराष्ट्रपति समक्ष र उपराष्ट्रपतिले राष्ट्रपति समक्ष लिखित राजीनामा दिएमा, </div><div class="content-paragraph"><span class="bold">(ख)</span> निजको विरुद्ध उपधारा <span class="bold">(७)</span> बमोजिम महाभियोगको प्रस्ताव पारित भएमा, </div><div class="content-paragraph"><span class="bold">(ग)</span> धारा <span class="bold">६२</span> बमोजिमको निर्वाचक मण्डलबाट अर्को राष्ट्रपति वा उपराष्ट्रपति निर्वाचित भई कार्यभार सम्हालेमा, </div><div class="content-paragraph"><span class="bold">(घ)</span> निजको मृत्यु भएमा । </div><div class="content-paragraph"><span class="bold">(७)</span> यस धारा बमोजिम निर्वाचित राष्ट्रपति वा उपराष्ट्रपतिले यो संविधान र कानूनको गम्भीर उल्लंघन गरेको आरोपमा धारा <span class="bold">२९६</span> को उपधारा <span class="bold">(१)</span> बमोजिमको व्यवस्थापिका-संसदमा तत्काल कायम रहेका सम्पूर्ण सदस्य संख्याको कम्तीमा एक चौथाइ सदस्यले निजको विरुद्ध महाभियोगको प्रस्ताव पेश गर्न सक्नेछन । त्यस्तो प्रस्ताव व्यवस्थापिका–संसदमा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतबाट पारित भएमा निज पदमुक्त हुनेछ । </div><div class="content-paragraph"><span class="bold">२९८.</span><span class="bold">मन्त्रिपरिषदको गठन सम्बन्धी व्यवस्थाः</span><span class="bold">(१)</span> यो संविधान प्रारम्भ हुँदाका बखत कायम रहेको मन्त्रिपरिषद उपधारा <span class="bold">(२)</span> बमोजिमको मन्त्रिपरिषद गठन नभए सम्म कायम रहनेछ । </div><div class="content-paragraph"><span class="bold">(२)</span> यो संविधान प्रारम्भ हुँदाका बखत व्यवस्थापिका–संसदको अधिवेशन चलिरहेको रहेछ भने यो संविधान प्रारम्भ भएको मितिले र अधिवेशन चलिरहेको रहेनछ भने धारा <span class="bold">२९६</span> को उपधारा <span class="bold">(६)</span> बमोजिम आह्वान गरिएको व्यवस्थापिका–संसदको अधिवेशन प्रारम्भ भएको मितिले सात दिनभित्र राजनीतिक सहमतिका आधारमा प्रधानमन्त्रीको निर्वाचन सम्पन्न गरी निजको अध्यक्षतामा मन्त्रिपरिषदको गठन हुनेछ । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिम सहमति कायम हुन नसकेमा व्यवस्थापिका–संसदको तत्काल कायम रहेका सम्पूर्ण सदस्य संख्याको बहुमतको आधारमा प्रधानमन्त्री निर्वाचित हुनेछ । </div><div class="content-paragraph"><span class="bold">(४)</span> यस धारा बमोजिम गठन हुने मन्त्रिपरिषदको संरचना र कार्य विभाजन आपसी सहमतिबाट तय गरिनेछ । </div><div class="content-paragraph"><span class="bold">(५)</span> यस धारा बमोजिम गठन हुने मन्त्रिपरिषदमा आवश्यकता अनुसार उप-प्रधानमन्त्री र अन्य मन्त्रीहरू रहनेछन् । </div><div class="content-paragraph"><span class="bold">(६)</span> यस धारा बमोजिम नियुक्त प्रधानमन्त्रीले उपधारा <span class="bold">(५)</span> बमोजिम मन्त्री नियुक्ति गर्दा सम्बन्धित दलको सिफारिसमा व्यवस्थापिका–संसदका सदस्यहरू मध्येबाट नियुक्ति गर्नु पर्नेछ । </div><div class="content-paragraph"><span class="bold">(७)</span> यस धारा बमोजिम नियुक्त प्रधानमन्त्री र अन्य मन्त्रीहरू व्यवस्थापिका–संसदप्रति सामूहिक रूपमा उत्तरदायी हुनेछन् र मन्त्रीहरू आफ्ना मन्त्रालयको कामका लागि व्यक्तिगत रूपमा प्रधानमन्त्री र व्यवस्थापिका–संसदप्रति उत्तरदायी हुनेछन् । </div><div class="content-paragraph"><span class="bold">(८)</span> देहायको कुनै अवस्थामा यस धारा बमोजिम नियुक्त प्रधानमन्त्री आफ्नो पदबाट मुक्त हुनेछः- </div><div class="content-paragraph"><span class="bold">(क)</span> निजले राष्ट्रपति समक्ष लिखित राजीनामा दिएमा, </div><div class="content-paragraph"><span class="bold">(ख)</span> उपधारा <span class="bold">(१४)</span> बमोजिम निजको विरुद्ध अविश्वासको प्रस्ताव पारित भएमा वा विश्वासको प्रस्ताव पारित हुन नसकेमा, </div><div class="content-paragraph"><span class="bold">(ग)</span> निज व्यवस्थापिका-संसदको सदस्य नरहेमा, </div><div class="content-paragraph"><span class="bold">(घ)</span> निजको मृत्यु भएमा । </div><div class="content-paragraph"><span class="bold">(९)</span> यस धारा बमोजिम नियुक्त उप-प्रधानमन्त्री, मन्त्री, राज्य मन्त्री तथा सहायक मन्त्री देहायको कुनै अवस्थामा आफ्नो पदबाट मुक्त हुनेछन्ः– </div><div class="content-paragraph"><span class="bold">(क)</span> निजले प्रधानमन्त्री समक्ष लिखित राजीनामा दिएमा, </div><div class="content-paragraph"><span class="bold">(ख)</span> उपधारा <span class="bold">(८)</span> बमोजिम प्रधानमन्त्री आफ्नो पदबाट मुक्त भएमा, </div><div class="content-paragraph"><span class="bold">(ग)</span> सम्बन्धित दलको सिफारिसमा वा सम्बन्धित दलसँगको सल्लाहमा प्रधानमन्त्रीले निजलाई पदमुक्त गरेमा, </div><div class="content-paragraph"><span class="bold">(घ)</span> निजको मृत्यु भएमा । </div><div class="content-paragraph"><span class="bold">(१०)</span> उपधारा <span class="bold">(८)</span> बमोजिम प्रधानमन्त्री आफ्नो पदबाट मुक्त भए पनि अर्को मन्त्रिपरिषद गठन नभएसम्म सोही मन्त्रिपरिषदले कार्य सञ्चालन गरी रहनेछ । </div><div class="content-paragraph"><span class="bold">(११)</span> यस धारा बमोजिम नियुक्त प्रधानमन्त्रीको मृत्यु भएमा अर्को प्रधानमन्त्रीको चयन नभएसम्मका लागि उप-प्रधानमन्त्री वा वरिष्ठतम मन्त्रीले प्रधानमन्त्रीको रूपमा कार्य सञ्चालन गर्नेछ । </div><div class="content-paragraph"><span class="bold">(१२)</span> यस धारा बमोजिम नियुक्त प्रधानमन्त्रीले कुनै पनि बखत आफूमाथि व्यवस्थापिका-संसदको विश्वास छ भन्ने कुरा स्पष्ट गर्न आवश्यक वा उपयुक्त ठानेमा विश्वासको मतका लागि व्यवस्थापिका–संसद समक्ष प्रस्ताव राख्न सक्नेछ । </div><div class="content-paragraph"><span class="bold">(१३)</span> व्यवस्थापिका-संसदका सम्पूर्ण सदस्य संख्याको कम्तीमा एक चौथाइ सदस्यले यस धारा बमोजिम नियुक्त प्रधानमन्त्री उपर व्यवस्थापिका–संसदको विश्वास छैन भनी लिखित रूपमा अविश्वासको प्रस्ताव पेश गर्न सक्नेछन् । </div><div class="content-paragraph"> तर यस धारा बमोजिम नियुक्त एउटै प्रधानमन्त्री उपर छ महीनामा एक पटकभन्दा बढी अविश्वासको प्रस्ताव पेश गर्न सकिने छैन । </div><div class="content-paragraph"><span class="bold">(१४)</span> उपधारा <span class="bold">(१२)</span> वा <span class="bold">(१३)</span> बमोजिमको प्रस्तावको निर्णय व्यवस्थापिका-संसदमा तत्काल कायम रहेका सम्पूर्ण सदस्य संख्याको बहुमतबाट हुनेछ । </div><div class="content-paragraph"><span class="bold">(१५)</span> यो संविधान प्रारम्भ भएपछि यस संविधान बमोजिमको प्रदेश मन्त्रिपरिषदको गठन नभएसम्म प्रदेशको कार्यकारिणी अधिकार नेपाल सरकारले प्रयोग गर्नेछ । </div><div class="content-paragraph"><span class="bold">२९९.</span><span class="bold">सभामुख र उपसभामुख सम्बन्धी व्यवस्थाः</span><span class="bold">(१)</span> यो संविधान प्रारम्भ हुँदाका बखत कायम रहेका व्यवस्थापिका–संसदका सभामुख र उपसभामुख यस धारा बमोजिम अर्को सभामुख र उपसभामुख निर्वाचित नभएसम्म आ-आफ्नो पदमा बहाल रहनेछन् । </div><div class="content-paragraph"><span class="bold">(२)</span> यो संविधान प्रारम्भ हुँदाका बखत व्यवस्थापिका-संसदको अधिवेशन चलिरहेको रहेछ भने यो संविधान प्रारम्भ भएको मितिले र अधिवेशन चलिरहेको रहेनछ भने धारा <span class="bold">२९६</span> को उपधारा <span class="bold">(६)</span> बमोजिम अधिवेशन आह्वान भएको मितिले बीस दिनभित्र व्यवस्थापिका-संसदका सदस्यहरूले आफूमध्येबाट राजनीतिक सहमतिको आधारमा एकजना सभामुख र एकजना उपसभामुखको निर्वाचन गर्नेछन् । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिमको सहमति कायम हुन नसकेमा व्यवस्थापिका–संसदमा तत्काल कायम रहेका सम्पूर्ण सदस्य संख्याको बहुमत प्राप्त गर्ने व्यवस्थापिका–संसदको सदस्य व्यवस्थापिका–संसदको सभामुख वा उपसभामुख पदमा निर्वाचित भएको मानिनेछ । </div><div class="content-paragraph"><span class="bold">(४)</span> उपधारा <span class="bold">(२)</span> वा <span class="bold">(३)</span> बमोजिम निर्वाचन गर्दा सभामुख र उपसभामुख व्यवस्थापिका-संसदमा प्रतिनिधित्व गर्ने अलग-अलग राजनीतिक दलबाट प्रतिनिधित्व गर्ने सदस्य हुनु पर्नेछ । </div><div class="content-paragraph"><span class="bold">(५)</span> सभामुख वा उपसभामुखले यस संविधान बमोजिम आफ्नो कार्य सम्पादन गर्दा कुनै पनि राजनीतिक दलको पक्ष वा विपक्षमा नरही तटस्थ व्यक्तिको हैसियतले गर्नेछ । </div><div class="content-paragraph"><span class="bold">(६)</span> देहायको कुनै अवस्थामा सभामुख वा उपसभामुखको पद रिक्त हुनेछः- </div><div class="content-paragraph"><span class="bold">(क)</span> निजले लिखित राजीनामा दिएमा, </div><div class="content-paragraph"><span class="bold">(ख)</span> व्यवस्थापिका–संसदमा निजको सदस्यता नरहेमा, </div><div class="content-paragraph"><span class="bold">(ग)</span> निजले पद अनुकूलको आचरण गरेको छैन भन्ने प्रस्ताव व्यवस्थापिका संसदका सम्पूर्ण सदस्य संख्याको कम्तीमा दुई तिहाइ सदस्यको बहुमतबाट पारित भएमा, </div><div class="content-paragraph"><span class="bold">(घ)</span> निजको मृत्यु भएमा । </div><div class="content-paragraph"><span class="bold">(७)</span> व्यवस्थापिका संसदको सभामुखले पद अनुकूलको आचरण गरेको छैन भन्ने प्रस्ताव उपर छलफल हुने बैठकको अध्यक्षता उपसभामुख वा अन्य कुनै सदस्यले गर्नेछ र त्यस्तो प्रस्तावको छलफलमा सभामुखले भाग लिन र मत दिन पाउनेछ । </div><div class="content-paragraph"><span class="bold">(८)</span> सभामुख र उपसभामुखको निर्वाचन सम्बन्धी अन्य प्रक्रिया र सभामुख वा उपसभामुखले पद अनुकूलको आचरण नगरेको भन्ने प्रस्ताव पेश गर्ने र पारित गर्ने प्रक्रिया तत्काल प्रचलित व्यवस्थापिका–संसदको नियमावली बमोजिम हुनेछ । </div><div class="content-paragraph"><span class="bold">३००.</span><span class="bold">न्यायपालिका सम्बन्धी व्यवस्थाः</span><span class="bold">(१)</span> यो संविधान प्रारम्भ हुँदाका बखत कायम रहेका सर्वोच्च अदालत, संविधान सभा अदालत, पुनरावेदन अदालत र जिल्ला अदालतहरू यस संविधान बमोजिमको न्यायपालिकाको संरचना तयार नभएसम्म कायम रहनेछन् । यो संविधान प्रारम्भ हुनु अघि त्यस्ता अदालतमा दायर भएका मुद्दाहरू र यो संविधान प्रारम्भ भएपछि दायर हुने मुद्दाहरू तत् तत् अदालतबाट निरूपण गर्न यस संविधानले बाधा पुर्याएको मानिने छैन । </div><div class="content-paragraph"><span class="bold">(२)</span> यो संविधान प्रारम्भ हुँदाका बखत सर्वोच्च अदालत, पुनरावेदन अदालत र जिल्ला अदालतमा बहाल रहेका सर्वोच्च अदालतका प्रधान न्यायाधीश वा न्यायाधीश, पुनरावेदन अदालतका मुख्य न्यायाधीश, न्यायाधीश र जिल्ला अदालतका न्यायाधीश यसै संविधान बमोजिम नियुक्त भएको मानिनेछ । </div><div class="content-paragraph"><span class="bold">(३)</span> यो संविधान प्रारम्भ भएको मितिले एक वर्षभित्र संघीय कानून बमोजिम धारा <span class="bold">१३९</span> बमोजिमका उच्च अदालतको स्थापना गरिनेछ । त्यस्तो अदालतको स्थापना भएपछि यो संविधान प्रारम्भ हुँदाका बखत कायम रहेको पुनरावेदन अदालत विघटन हुनेछ । </div><div class="content-paragraph"><span class="bold">(४)</span> उपधारा <span class="bold">(३)</span> बमोजिम उच्च अदालत स्थापना भएपछि पुनरावेदन अदालतमा विचाराधीन रहेका मुद्दाहरू नेपाल सरकारले न्यायपरिषदको परामर्शमा नेपाल राजपत्रमा सूचना प्रकाशन गरी तोकेको उच्च अदालतमा सर्नेछन् । </div><div class="content-paragraph"><span class="bold">(५)</span> उपधारा <span class="bold">(३)</span> बमोजिम उच्च अदालत स्थापना भएपछि न्यायपरिषदको सिफारिसमा प्रधान न्यायाधीशले यो संविधान प्रारम्भ हुँदाका बखत बहाल रहेका पुनरावेदन अदालतका मुख्य न्यायाधीश र न्यायाधीशहरूलाई उच्च अदालतको मुख्य न्यायाधीश र न्यायाधीशमा पदस्थापन गर्नेछ । </div><div class="content-paragraph"><span class="bold">(६)</span> यो संविधान प्रारम्भ हुँदाका बखत बहाल रहेका पुनरावेदन अदालतका अतिरिक्त न्यायाधीशहरू नियुक्ति हुँदा तोकिएको अवधिसम्म बहाल रहन सक्नेछन् । </div><div class="content-paragraph"><span class="bold">(७)</span> यो संविधान प्रारम्भ हुँदाका बखत अदालत बाहेक अन्य निकायमा विचाराधीन रहेका एक वर्षभन्दा बढी कैद सजाय हुने फौजदारी कसूर सम्बन्धी मुद्दा यो संविधान प्रारम्भ भएपछि सम्बन्धित जिल्ला अदालतमा सर्नेछन् । </div><div class="content-paragraph"><span class="bold">३०१.</span><span class="bold">संवैधानिक निकाय र पदाधिकारी सम्बन्धी व्यवस्थाः</span><span class="bold">(१)</span> यो संविधान प्रारम्भ हुँदाका बखत कायम रहेका र यस संविधानमा व्यवस्था भएका संवैधानिक निकाय यसै संविधान बमोजिम गठन भएको मानिनेछ र त्यस्ता निकायमा विचाराधीन रहेका विषयलाई यो संविधानको अधीनमा रही फछैट गर्न बाधा पुऱ्याएको मानिने छैन । </div><div class="content-paragraph"><span class="bold">(२)</span> यो संविधान प्रारम्भ हुँदाका बखत बहाल रहेका संवैधानिक निकायका प्रमुख वा पदाधिकारी यसै संविधान बमोजिम नियुक्त भएको मानिनेछ र निज नियुक्त हुँदाका बखतको सेवाको शर्तको अधीनमा रही आफ्नो पदमा बहाल रहनेछ । </div><div class="content-paragraph"><span class="bold">(३)</span> यो संविधान प्रारम्भ हुँदाका बखत अख्तियार दुरुपयोग अनुसन्धान आयोग र लोक सेवा आयोगमा यस संविधानमा उल्लेख भएको संख्या भन्दा बढी संख्यामा कार्यरत पदाधिकारी निज नियुक्त हुँदाका बखतको सेवाको शर्तको अधीनमा रही आफ्नो पदमा बहाल रहनेछ । </div><div class="content-paragraph"><span class="bold">३०२.</span><span class="bold">प्रदेश र स्थानीय तहमा सरकारी सेवाहरूको गठन र सञ्चालनः</span><span class="bold">(१)</span> प्रदेश र स्थानीय तहमा आवश्यक सेवा प्रवाह गर्न नेपाल सरकारले आवश्यक व्यवस्था गर्नेछ । </div><div class="content-paragraph"><span class="bold">(२)</span> उपधारा <span class="bold">(१)</span> बमोजिमको व्यवस्था गर्दा यो संविधान प्रारम्भ हुँदाका बखत सरकारी सेवामा कार्यरत राष्ट्रसेवक कर्मचारीलाई नेपाल सरकारले कानून बमोजिम संघ, प्रदेश र स्थानीय तहमा समायोजन गरी सेवा प्रवाहको व्यवस्था मिलाउन सक्नेछ । </div><div class="content-paragraph"><span class="bold">३०३.</span><span class="bold">स्थानीय निकाय सम्बन्धी व्यवस्थाः</span><span class="bold">(१)</span> यो संविधान प्रारम्भ हुँदाका बखत कायम रहेका स्थानीय निकायहरू यो संविधान बमोजिम स्थानीय तहको संख्या र क्षेत्र निर्धारण नभएसम्म कायम रहनेछन् । </div><div class="content-paragraph"><span class="bold">(२)</span> उपधारा <span class="bold">(१)</span> बमोजिम कायम रहेका स्थानीय निकायका पदाधिकारीको निर्वाचन कानून बमोजिम हुनेछ । </div><div class="content-paragraph"><span class="bold">(३)</span> उपधारा <span class="bold">(२)</span> बमोजिम निर्वाचित स्थानीय निकायका पदाधिकारीहरू यो संविधान बमोजिम स्थानीय तहको निर्वाचन नभएसम्म कायम रहनेछन् । </div><div class="content-paragraph"><span class="bold">३०४.</span><span class="bold">वर्तमान कानून लागू रहनेः</span><span class="bold">(१)</span> यो संविधान प्रारम्भ हुँदाका बखत कायम रहेका नेपाल कानून खारेज वा संशोधन नभएसम्म लागू रहनेछन् । </div><div class="content-paragraph"> तर यो संविधानसँग बाझिएको कानून यो संविधान बमोजिमको संघीय संसदको पहिलो अधिवेशन बसेको मितिले एक वर्षपछि बाझिएको हदसम्म स्वतः अमान्य हुनेछ । </div><div class="content-paragraph"><span class="bold">(२)</span> नेपालको अन्तरिम संविधान, <span class="bold">२०६३</span> बमोजिमका शान्ति प्रक्रिया सम्बन्धी कार्यहरू यसै संविधान बमोजिम भए गरेको मानिनेछ । </div><div class="content-paragraph"><span class="bold">३०५.</span><span class="bold">बाधा अड्काउ फुकाउने अधिकारः</span> यो संविधान बमोजिम संघीय संसदको निर्वाचन भई त्यसको पहिलो अधिवेशन प्रारम्भ नभएसम्म यो संविधानको कार्यान्वयन गर्न कुनै बाधा अड्काउ परेमा राष्ट्रपतिले नेपाल सरकार, मन्त्रिपरिषदको सिफारिसमा त्यस्तो बाधा अड्काउ फुकाउन आवश्यक आदेश जारी गर्न सक्नेछ । त्यस्तो आदेश जारी भए पछि तत्काल बसेको व्यवस्थापिका-संसद वा संघीय संसद समक्ष अनुमोदनका लागि पेश गर्नु पर्नेछ । </div><div class="document-title"> भाग-३४ </div><div class="document-subtitle"> परिभाषा र व्याख्या </div><div class="content-paragraph"><span class="bold">३०६.</span><span class="bold">परिभाषा र व्याख्याः</span><span class="bold">(१)</span> विषय वा प्रसङ्गले अर्को अर्थ नलागेमा यस संविधानमा,- </div><div class="content-paragraph"><span class="bold">(क)</span><span class="bold">“अल्पसंख्यक”</span> भन्नाले संघीय कानून बमोजिम निर्धारित प्रतिशत भन्दा कम जनसंख्या रहेका जातीय, भाषिक र धार्मिक समूह सम्झनु पर्छ र सो शब्दले आफ्नै जातीय, धार्मिक र भाषिक विशिष्टता भएको, त्यसलाई बचाई राख्ने आकांक्षा रहेका, विभेद र उत्पीडन भोगेका समूह समेतलाई जनाउँछ । </div><div class="content-paragraph"><span class="bold">(ख)</span><span class="bold">“कानून”</span> भन्नाले संघीय कानून, प्रदेश कानून र स्थानीय कानून सम्झनु पर्छ । </div><div class="content-paragraph"><span class="bold">(ग)</span><span class="bold">“धारा”</span> भन्नाले यस संविधानको धारा सम्झनु पर्छ । </div><div class="content-paragraph"><span class="bold">(घ)</span><span class="bold">“नगरपालिका”</span> भन्नाले महानगरपालिका र उपमहानगरपालिका समेत सम्झनु पर्छ । </div><div class="content-paragraph"><span class="bold">(ङ)</span><span class="bold">“नागरिक”</span> भन्नाले नेपालको नागरिक सम्झनु पर्छ । </div><div class="content-paragraph"><span class="bold">(च)</span><span class="bold">“प्रदेश”</span> भन्नाले यस संविधान बमोजिम संघीय इकाइमा विभाजन गरिएको नेपालको संघीय इकाइको क्षेत्र र स्वरूप सम्झनु पर्छ । </div><div class="content-paragraph"><span class="bold">(छ)</span><span class="bold">'पारिश्रमिक"</span> भन्नाले तलव, भत्ता र अन्य कुनै किसिमको पारिश्रमिक तथा सुविधा समेत सम्झनु पर्छ । </div><div class="content-paragraph"><span class="bold">(ज)</span><span class="bold">“राज्यशक्ति”</span> भन्नाले राज्यको कार्यपालिका, व्यवस्थापिका र न्यायपालिका सम्बन्धी अधिकार सम्झनु पर्छ र सो शब्दले अवशिष्ट अधिकार समेतलाई जनाउँछ । </div><div class="content-paragraph"><span class="bold">(झ)</span><span class="bold">“विधेयक”</span> भन्नाले संघीय संसद वा प्रदेश सभामा पेश भएको संविधान संशोधन वा ऐनको मस्यौदा सम्झनु पर्छ । </div><div class="content-paragraph"><span class="bold">(ञ)</span><span class="bold">“संघ”</span> भन्नाले संघीय संरचनाको सबैभन्दा माथिल्लो इकाइको रूपमा रहने संघीय तह सम्झनु पर्छ । </div><div class="content-paragraph"><span class="bold">(ट)</span><span class="bold">“संघीय इकाइ”</span> भन्नाले संघ, प्रदेश र स्थानीय तह सम्झनु पर्छ । </div><div class="content-paragraph"><span class="bold">(ठ)</span><span class="bold">“संवैधानिक निकाय”</span> भन्नाले यस संविधान बमोजिम गठन गरिएका अख्तियार दुरुपयोग अनुसन्धान आयोग, महालेखा परीक्षक, लोकसेवा आयोग, निर्वाचन आयोग, राष्ट्रिय मानव अधिकार आयोग, राष्ट्रिय प्राकृतिक स्रोत तथा वित्त आयोग, राष्ट्रिय महिला आयोग, राष्ट्रिय </div><div class="content-paragraph"> दलित आयोग, राष्ट्रिय समावेशी आयोग, आदिवासी जनजाति आयोग, मधेशी आयोग, थारू आयोग र मुस्लिम आयोग सम्झनु पर्छ । </div><div class="content-paragraph"><span class="bold">(ड)</span><span class="bold">“सीमान्तीकृत”</span> भन्नाले राजनीतिक, आर्थिक र सामाजिक रूपले पछाडि पारिएका, विभेद र उत्पीडन तथा भौगोलिक विकटताको कारणले सेवा सुविधाको उपभोग गर्न नसकेका वा त्यसबाट वञ्चित रहेका संघीय कानून बमोजिमको मानव विकासको स्तर भन्दा न्यून स्थितिमा रहेका समुदाय सम्झनु पर्छ र सो शब्दले अतिसीमान्तीकृत र लोपोन्मुख समुदाय समेतलाई जनाउँछ । </div><div class="content-paragraph"><span class="bold">(ढ)</span><span class="bold">“स्थानीय तह”</span> भन्नाले यस संविधान बमोजिम स्थापना हुने गाउँपालिका, नगरपालिका र जिल्ला सभालाई सम्झनु पर्छ । </div><div class="content-paragraph"><span class="bold">(२)</span> विषय वा प्रसङ्गले अर्को अर्थ नलागेमा यस संविधानमा व्यक्त भएका कुराहरूको अधीनमा रही कानूनको व्याख्या सम्बन्धी कानूनी व्यवस्था नेपाल कानूनको व्याख्यामा लागू भए सरह यस संविधानको व्याख्यामा पनि लागू हुनेछ । </div><div class="document-title"> भाग-३५ </div><div class="document-subtitle"> संक्षिप्त नाम, प्रारम्भ र खारेजी </div><div class="content-paragraph"><span class="bold">३०७.</span><span class="bold">संक्षिप्त नाम र प्रारम्भः</span><span class="bold">(१)</span> यस संविधानलाई <span class="bold">“नेपालको संविधान”</span> भनिनेछ । </div><div class="content-paragraph"><span class="bold">(२)</span> यो संविधान संवत् दुई हजार बहत्तर साल असोज महीनाको तीन गतेदेखि प्रारम्भ हुनेछ । </div><div class="content-paragraph"><span class="bold">३०८.</span><span class="bold">खारेजीः</span> नेपालको अन्तरिम संविधान, <span class="bold">२०६३</span> खारेज गरिएको छ । </div><div class="document-subtitle"> अनुसूची-१ </div><div class="document-subtitle"> (धारा <span class="bold">८</span> को उपधारा <span class="bold">(२)</span> सँग सम्बन्धित) </div><div class="document-title"> नेपालको राष्ट्रिय झण्डा </div><div class="text-center"> जननी जन्मभूमिश्च स्वर्गादपि गरीयसी </div><div class="document-subtitle"> नेपालको राष्ट्रिय झण्डा बनाउने तरीका </div><div class="content-paragraph"><span class="bold">(क)</span><span class="bold">किनाराभित्रको आकार बनाउने तरीका</span></div><div class="content-paragraph"><span class="bold">(१)</span> एउटा सिम्रिक रङ्गको रातो कपडामा तल्लो भागमा चाहिएको जति लम्बाइको रेखा बायाँबाट दाहिनेतिर खिच्ने र यसलाई क ख नाम राख्ने । </div><div class="content-paragraph"><span class="bold">(२)</span> क बाट सीधा माथि ग सम्म क ख को लम्बाइ जतिमा क ख कै तृतीयांश थप्दा जति हुन्छ त्यति लामो हुने गरी क ग रेखा खिच्ने । क ग मा क बाट क ख को लम्बाइ जति लिई घ चिनो लगाउने । ख र घ जोड्ने । </div><div class="content-paragraph"><span class="bold">(३)</span> ख घ रेखामा ख बाट क ख जति लिई ङ चिनो लाउने । </div><div class="content-paragraph"><span class="bold">(४)</span> ड हुँदै क ख को समानान्तर पारेर क ग मा पर्ने बिन्दु च बाट शुरु गरी दाहिनेतिर छ सम्म क ख को लम्बाइ जति रेखा खिच्ने । </div><div class="content-paragraph"><span class="bold">(५)</span> ग र छ लाई जोड्ने । </div><div class="content-paragraph"><span class="bold">(ख)</span><span class="bold">चन्द्र बनाउने तरीका</span></div><div class="content-paragraph"><span class="bold">(६)</span> क ख को चतुर्थांश जति क बाट दाहिनेमा ज चिनो लाउने र त्यहाँबाट माथि क ग को समानान्तर पारेर ग छ लाई झ मा छुने रेखा खिच्ने । </div><div class="content-paragraph"><span class="bold">(७)</span> ग च को आधा ञ बाट क ख को समानान्तर पारेर रेखा दायाँतिर खिची ग छ लाई ट मा छुने । </div><div class="content-paragraph"><span class="bold">(८)</span> ञ ट र ज झ रेखा काटिएको ठाउँमा ठ चिनो राख्ने । </div><div class="content-paragraph"><span class="bold">(९)</span> ञ र छ जोड्ने । </div><div class="content-paragraph"><span class="bold">(१०)</span> ञ छ र ज झ काटिएको बिन्दुमा ड चिनो लाउने । </div><div class="content-paragraph"><span class="bold">(११)</span> ड लाई केन्द्र मानी ख घ रेखालाई न्यूनतम अन्तर पर्ने गरी स्पर्श गर्दा हुने जति दूरी पर्ने गरी ज झ रेखाको तल्लो भागमा ढ चिनो लगाउने । </div><div class="content-paragraph"><span class="bold">(१२)</span> ड मा छोई क ख को समानान्तर रेखा बायाँबाट दायाँतिर खिच्ने र यसले क ग लाई छोएको बिन्दुको नाम ण राख्ने । </div><div class="content-paragraph"><span class="bold">(१३)</span> ठ केन्द्र लिएर ठ ढ व्यासाद्धले तल्लो भागमा वृत्त खण्ड खिच्ने र ण ड बाट गएको रेखालाई यसले छोएको दुवै ठाउँमा क्रमशः त र थ नाम राख्ने । </div><div class="content-paragraph"><span class="bold">(१४)</span> ड लाई केन्द्र मानी ड थ व्यासाद्धले तल्लो भागमा अर्ध वृत्ताकार त थ लाई छुने गरी खिच्ने । </div><div class="content-paragraph"><span class="bold">(१५)</span> ढ केन्द्र मानी ढ ड को व्यासाद्धले त ढ थ वृत्त खण्डको दुवैतर्फ छुने गरी वृत्त खण्ड खिच्ने र यसले त ढ थ लाई छोएको विन्दुहरूको नाम क्रमशः द र ध राख्ने । द ध लाई जोड्ने । द ढ र ज झ काटिएको विन्दुको नाम न राख्ने । </div><div class="content-paragraph"><span class="bold">(१६)</span> न लाई केन्द्र मानेर व्यासाद्ध न ध ले त ढ थ को माथिल्लो भागमा दुवै ठाउँमा छुने गरी अर्ध वृत्ताकार खिच्ने । </div><div class="content-paragraph"><span class="bold">(१७)</span> न लाई केन्द्र मानेर व्यासाद्ध न ड ले त ढ थ को माथिल्लो भागमा दुवै ठाउँमा छुने गरी वृत्त खण्ड खिच्ने । </div><div class="content-paragraph"><span class="bold">(१८)</span> यस अनुसूचीको नं. <span class="bold">(१६)</span> को अर्ध वृत्ताकार भित्र र नं. <span class="bold">(१७)</span> को वृत्त खण्ड बाहिर चन्द्रमाको आठवटा बराबरका कोण बनाउने । </div><div class="content-paragraph"><span class="bold">(ग)</span><span class="bold">सूर्य बनाउने तरीका</span></div><div class="content-paragraph"><span class="bold">(१९)</span> क च को आधा प बाट क ख को समानान्तर पारेर ख ङ मा छुने गरी प फ रेखा खिच्ने । </div><div class="content-paragraph"><span class="bold">(२०)</span> ज झ र प फ काटिएको विन्दु ब केन्द्र मानेर ड ढ को व्यासाद्धले वृत्ताकार पूरा खिच्ने । </div><div class="content-paragraph"><span class="bold">(२१)</span> ब लाई केन्द्र मानेर ठ ढ व्यासाद्धले वृत्ताकार पूरा खिच्ने । </div><div class="content-paragraph"><span class="bold">(२२)</span> यो अनुसूचीको नं. <span class="bold">(२०)</span> को वृत्ताकार बाहिर र यो अनुसूचीको नं. <span class="bold">(२१)</span> को वृत्ताकारभित्र परेको गोल घेराको बीच भागमा सूर्यको बाह्रवटा बराबरका कोणहरू दुई चुच्चाहरूले ज झ रेखामा छुने गरी बनाउने । </div><div class="content-paragraph"><span class="bold">(घ)</span><span class="bold">किनारा बनाउने तरीका</span></div><div class="content-paragraph"><span class="bold">(२३)</span> न ढ को चौडाइ जति गाढा नीलो रङ्गको किनारा झण्डाको आकारको बाहिरी सबैतिरको सीमामा थप्ने, तर झण्डाको पाँच कोणहरूमा चाहिं बाहिरी कोणहरू पनि भित्रै सरहका बनाउने । </div><div class="content-paragraph"><span class="bold">(२४)</span> झण्डा डोरी लगाई प्रयोग गरेमा माथि बताइएकै पट्टी राख्ने । झण्डा लट्टीमा घुसार्ने हो भने क ग पट्टि आवश्यक परे जति किनारा चौड्याउने । डोरी वा लट्ठीको प्रयोगमा क ग को पट्टीमा प्वाल राख्ने । </div><div class="content-paragraph"><span class="bold">स्पष्टीकरणः</span> झण्डा बनाउँदा खिचिएका ज झ द ध, च ङ, ङ घ, ञ छ, ण थ, ञ ट र प फ रेखाहरू कल्पित हुन् । त्यस्तै सूर्यका बाहिरी र भित्री वृत्ताकारहरू तथा खुर्पे चन्द्र बाहेक अरु वृत्त खण्ड पनि कल्पित हुन् । यिनलाई झण्डामा देखाइँदैन । </div><div class="content-paragraph"><span class="bold">द्रष्टव्यः</span> राष्ट्रिय झण्डाको आकार नेपाल सरकारले निर्धारण गरे बमोजिम हुनेछ । </div><div class="document-subtitle"> अनुसूची-२ </div><div class="document-subtitle"> (धारा <span class="bold">९</span> को उपधारा <span class="bold">(१)</span> सँग सम्बन्धित) </div><div class="document-title"> नेपालको राष्ट्रिय गान </div><div class="text-center"> सयौँ धुँगा फूलका हामी एउटै माला नेपाली </div><div class="text-center"> सार्वभौम भई फैलिएका मेची–महाकाली । </div><div class="text-center"> प्रकृतिका कोटीकोटी सम्पदाको आँचल </div><div class="text-center"> वीरहरूका रगतले स्वतन्त्र र अटल </div><div class="text-center"> ज्ञानभूमि शान्तिभूमि तराई पहाड हिमाल </div><div class="text-center"> अखण्ड यो प्यारो हाम्रो मातृभूमि नेपाल </div><div class="text-center"> बहुल जाति भाषा धर्म संस्कृति छन् विशाल </div><div class="text-center"> अग्रगामी राष्ट्र हाम्रो जय जय नेपाल । </div><div class="document-subtitle"> अनुसूची-३ </div><div class="document-subtitle"> (धारा <span class="bold">९</span> को उपधारा <span class="bold">(२)</span> सँग सम्बन्धित) </div><div class="document-title"> नेपालको निशान छाप </div><div class="text-center"> जननी जन्मभूमिश्च स्वर्गादपि गरीयसी </div><div class="content-paragraph"><span class="bold">द्रष्टव्यः</span> यो निशान छाप आवश्यकता अनुसार ठूलो वा सानो आकारको बनाउन सकिनेछ । त्यसमा नेपाल सरकारबाट निर्धारित रङ्गको प्रयोग हुनेछ । </div><div class="content-paragraph"><span class="bold">□</span> दोस्रो संशोधनद्वारा संशोधित । </div><div class="document-subtitle"> अनुसूची-४ </div><div class="document-subtitle"> (धारा <span class="bold">५६</span> को उपधारा <span class="bold">(३)</span> सँग सम्बन्धित) </div><div class="document-title"> प्रदेश र सम्बन्धित प्रदेशमा रहने जिल्लाहरू </div><table class="main-table"><thead><tr><th>प्रदेश नं. १</th><th>प्रदेश नं. २</th></tr></thead><tbody><tr><td>१. ताप्लेजुङ</td><td>१. सप्तरी</td></tr><tr><td>२. पाँचथर</td><td>२. सिराहा</td></tr><tr><td>३. इलाम</td><td>३. धनुषा</td></tr><tr><td>४. संखुवासभा</td><td>४. महोत्तरी</td></tr><tr><td>५. तेह्रथुम</td><td>५. सर्लाही</td></tr><tr><td>६. धनकुटा</td><td>६. रौतहट</td></tr><tr><td>७. भोजपुर</td><td>७. बारा</td></tr><tr><td>८. खोटाङ</td><td>८. पर्सा</td></tr><tr><td>९. सोलुखुम्बु</td><td>&nbsp;</td></tr><tr><td>१०. ओखलढुङ्गा</td><td>&nbsp;</td></tr><tr><td>११. उदयपुर</td><td>&nbsp;</td></tr><tr><td>१२. झापा</td><td>&nbsp;</td></tr><tr><td>१३. मोरङ</td><td>&nbsp;</td></tr><tr><td>१४. सुनसरी</td><td>&nbsp;</td></tr></tbody></table><table class="main-table"><thead><tr><th>प्रदेश नं. ३</th><th>प्रदेश नं. ४</th></tr></thead><tbody><tr><td>१. दोलखा</td><td>१. गोरखा</td></tr><tr><td>२. रामेछाप</td><td>२. लमजुङ</td></tr><tr><td>३. सिन्धुली</td><td>३. तनहुँ</td></tr><tr><td>४. काभ्रेपलाञ्चोक</td><td>४. कास्की</td></tr><tr><td>५. सिन्धुपाल्चोक</td><td>५. मनाङ</td></tr><tr><td>६. रसुवा</td><td>६. मुस्ताङ</td></tr><tr><td>७. नुवाकोट</td><td>७. पर्वत</td></tr><tr><td>८. धादिङ</td><td>८. स्याङ्जा</td></tr><tr><td>९. चितवन</td><td>९. म्याग्दी</td></tr><tr><td>१०. मकवानपुर</td><td>१०. बागलुङ</td></tr><tr><td>११. भक्तपुर</td><td>११. नवलपरासी (बर्दघाट सुस्ता पूर्व)</td></tr><tr><td>१२. ललितपुर</td><td>&nbsp;</td></tr><tr><td>१३. काठमाडौं</td><td>&nbsp;</td></tr></tbody></table><table class="main-table"><thead><tr><th>प्रदेश नं. ५</th><th>प्रदेश नं. ६</th><th>प्रदेश नं. ७</th></tr></thead><tbody><tr><td>१. नवलपरासी (बर्दघाट सुस्ता पश्चिम)</td><td>१. रुकुम (पश्चिम भाग)</td><td>१. बाजुरा</td></tr><tr><td>२. रूपन्देही</td><td>२. सल्यान</td><td>२. बझाङ</td></tr><tr><td>३. कपिलबस्तु</td><td>३. डोल्पा</td><td>३. डोटी</td></tr><tr><td>४. पाल्पा</td><td>४. जुम्ला</td><td>४. अछाम</td></tr><tr><td>५. अर्घाखाँची</td><td>५. मुगु</td><td>५. दार्चुला</td></tr><tr><td>६. गुल्मी</td><td>६. हुम्ला</td><td>६. बैतडी</td></tr><tr><td>७. रुकुम (पूर्वी भाग)</td><td>७. कालिकोट</td><td>७. डडेल्धुरा</td></tr><tr><td>८. रोल्पा</td><td>८. जाजरकोट</td><td>८. कञ्चनपुर</td></tr><tr><td>९. प्यूठान</td><td>९. दैलेख</td><td>९. कैलाली</td></tr><tr><td>१०. दाङ</td><td>१०. सुर्खेत</td><td>&nbsp;</td></tr><tr><td>११. बाँके</td><td>&nbsp;</td><td>&nbsp;</td></tr><tr><td>१२. बर्दिया</td><td>&nbsp;</td><td>&nbsp;</td></tr></tbody></table><div class="document-subtitle"> अनुसूची-५ </div><div class="document-subtitle"> (धारा <span class="bold">५७</span> को उपधारा <span class="bold">(१)</span> र धारा <span class="bold">१०९</span> सँग सम्बन्धित) </div><div class="document-title"> संघको अधिकारको सूची </div><table class="main-table"><thead><tr><th>क्र.सं.</th><th>विषयहरु</th></tr></thead><tbody><tr><td>१.</td><td>रक्षा र सेना सम्बन्धी (क) राष्ट्रिय एकता र भौगोलिक अखण्डताको संरक्षण (ख) राष्ट्रिय सुरक्षा सम्बन्धी </td></tr><tr><td>२.</td><td>युद्ध र प्रतिरक्षा</td></tr><tr><td>३.</td><td>हातहतियार, खरखजाना कारखाना तथा उत्पादन सम्बन्धी</td></tr><tr><td>४.</td><td>केन्द्रीय प्रहरी, सशस्त्र प्रहरी बल, राष्ट्रिय गुप्तचर तथा अनुसन्धान, शान्ति सुरक्षा</td></tr><tr><td>५.</td><td>केन्द्रीय योजना, केन्द्रीय बैंक, वित्तीय नीति, मुद्रा र बैंकिङ्ग, मौद्रिक नीति, विदेशी अनुदान, सहयोग र ऋण</td></tr><tr><td>६.</td><td>परराष्ट्र तथा कूटनीतिक मामिला, अन्तर्राष्ट्रिय सम्बन्ध र संयुक्त राष्ट्रसंघ सम्बन्धी</td></tr><tr><td>७.</td><td>अन्तर्राष्ट्रिय सन्धि वा सम्झौता, सुपुर्दगी, पारस्परिक कानूनी सहायता र अन्तर्राष्ट्रिय सीमा, अन्तर्राष्ट्रिय सीमा नदी,</td></tr><tr><td>८.</td><td>दूरसञ्चार, रेडियो फ्रिक्वेन्सीको बाँडफाँड, रेडियो, टेलिभिजन र हुलाक</td></tr><tr><td>९.</td><td>भन्सार, अन्तःशुल्क, मूल्य अभिवृद्धि कर, संस्थागत आयकर, व्यक्तिगत आयकर, पारिश्रमिक कर, राहदानी शुल्क, भिसा शुल्क, पर्यटन दस्तुर, सेवा शुल्क दस्तुर, दण्ड जरिबाना</td></tr><tr><td>१०.</td><td>संघीय निजामती सेवा, न्याय सेवा र अन्य सरकारी सेवा</td></tr><tr><td>११.</td><td>जलस्रोतको संरक्षण र बहुआयामिक उपयोग सम्बन्धी नीति र मापदण्ड</td></tr><tr><td>१२.</td><td>अन्तरदेशीय तथा अन्तरप्रदेश विद्युत प्रसारण लाइन</td></tr><tr><td>१३.</td><td>केन्द्रीय तथ्याङ्क (राष्ट्रिय र अन्तर्राष्ट्रिय मानक र गुणस्तर)</td></tr><tr><td>१४.</td><td>केन्द्रीय स्तरका ठूला विद्युत, सिंचाइ र अन्य आयोजना तथा परियोजना</td></tr><tr><td>१५.</td><td>केन्द्रीय विश्वविद्यालय, केन्द्रीयस्तरका प्रज्ञा प्रतिष्ठान, विश्वविद्यालय मापदण्ड र नियमन, केन्द्रीय पुस्तकालय</td></tr><tr><td>१६.</td><td>स्वास्थ्य नीति, स्वास्थ्य सेवा, स्वास्थ्य मापदण्ड, गुणस्तर र अनुगमन, राष्ट्रिय वा विशिष्ट सेवा प्रदायक अस्पताल, परम्परागत उपचार सेवा, सरुवा रोग नियन्त्रण</td></tr><tr><td>१७.</td><td>संघीय संसद, संघीय कार्यपालिका, स्थानीय तह सम्बन्धी मामिला, विशेष संरचना</td></tr><tr><td>१८.</td><td>अन्तर्राष्ट्रिय व्यापार, विनिमय, बन्दरगाह, क्वारेन्टाइन</td></tr><tr><td>१९.</td><td>हवाई उड्डयन, अन्तर्राष्ट्रिय विमानस्थल</td></tr><tr><td>२०.</td><td>राष्ट्रिय यातायात नीति, रेल तथा राष्ट्रिय लोकमार्गको व्यवस्थापन</td></tr><tr><td>२१.</td><td>सर्वोच्च अदालत, उच्च अदालत, जिल्ला अदालत तथा न्याय प्रशासन सम्बन्धी</td></tr></tbody></table><table class="main-table"><thead><tr><th>क्र.सं.</th><th>विषयहरु</th></tr></thead><tbody><tr><td>२२.</td><td>नागरिकता, राहदानी, भिसा, अध्यागमन</td></tr><tr><td>२३.</td><td>आणविक ऊर्जा, वायुमण्डल र अन्तरिक्ष सम्बन्धी</td></tr><tr><td>२४.</td><td>बौद्धिक सम्पत्ति (पेटेन्ट, डिजाइन, टे«डमार्क र प्रतिलिपि अधिकार समेत)</td></tr><tr><td>२५.</td><td>नाप-तौल</td></tr><tr><td>२६.</td><td>खानी उत्खनन</td></tr><tr><td>२७.</td><td>राष्ट्रिय तथा अन्तर्राष्ट्रिय वातावरण व्यवस्थापन, राष्ट्रिय निकुञ्ज, वन्यजन्तु आरक्ष तथा सिमसार क्षेत्र, राष्ट्रिय वन नीति, कार्बन सेवा</td></tr><tr><td>२८.</td><td>बीमा नीति, धितोपत्र, सहकारी नियमन</td></tr><tr><td>२९.</td><td>भूउपयोग नीति, बस्ती विकास नीति, पर्यटन नीति, वातावरण अनुकूलन</td></tr><tr><td>३०.</td><td>फौजदारी, देवानी कानूनको निर्माण</td></tr><tr><td>३१.</td><td>सुरक्षित छापाखाना</td></tr><tr><td>३२.</td><td>सामाजिक सुरक्षा र गरीबी निवारण</td></tr><tr><td>३३.</td><td>संवैधानिक निकायहरू, राष्ट्रिय महत्वका आयोगहरू</td></tr><tr><td>३४.</td><td>पुरातात्विक महत्वका स्थान र प्राचीन स्मारक</td></tr><tr><td>३५.</td><td>संघ, प्रदेश र स्थानीय तहको अधिकारको सूचीमा वा साझा सूचीमा उल्लेख नभएको कुनै विषय तथा यो संविधान र संघीय कानूनमा नतोकिएको विषय</td></tr></tbody></table><div class="document-subtitle"> अनुसूची-६ </div><div class="document-subtitle"> (धारा <span class="bold">५७</span> को उपधारा <span class="bold">(२)</span>, धारा <span class="bold">१६२</span> को उपधारा <span class="bold">(४)</span>, धारा <span class="bold">१९७</span>, धारा <span class="bold">२३१</span> को उपधारा <span class="bold">(३)</span>, धारा <span class="bold">२३२</span> को उपधारा <span class="bold">(७)</span>, धारा <span class="bold">२७४</span> को उपधारा <span class="bold">(४)</span> र धारा <span class="bold">२९६</span> को उपधारा <span class="bold">(४)</span> सँग सम्बन्धित) </div><div class="document-title"> प्रदेशको अधिकारको सूची </div><table class="main-table"><thead><tr><th>क्र.सं.</th><th>विषयहरु</th></tr></thead><tbody><tr><td>१.</td><td>प्रदेशको प्रहरी प्रशासन र शान्ति सुरक्षा</td></tr><tr><td>२.</td><td>नेपाल राष्ट्र बैंकको नीति अनुरुप वित्तीय संस्थाहरुको सञ्चालन, सहकारी संस्था, केन्द्रको सहमतिमा वैदेशिक अनुदान र सहयोग</td></tr><tr><td>३.</td><td>रेडियो, एफ. एम, टेलिभिजन सञ्चालन</td></tr><tr><td>४.</td><td>घर जग्गा रजिष्ट्रेशन शुल्क, सवारी साधन कर, मनोरञ्जन कर, विज्ञापन कर, पर्यटन, कृषि आयमा कर, सेवा शुल्क दस्तुर, दण्ड जरिवाना</td></tr><tr><td>५.</td><td>प्रदेश निजामती सेवा र अन्य सरकारी सेवा</td></tr><tr><td>६.</td><td>प्रदेश तथ्याङ्क</td></tr><tr><td>७.</td><td>प्रदेश स्तरको विद्युत, सिचाइ र खानेपानी सेवा, परिवहन</td></tr><tr><td>८.</td><td>प्रदेश विश्वविद्यालय, उच्च शिक्षा, पुस्तकालय, संग्रहालय</td></tr><tr><td>९.</td><td>स्वास्थ्य सेवा</td></tr><tr><td>१०.</td><td>प्रदेश सभा, प्रदेश मन्त्रिपरिषद सम्बन्धी</td></tr><tr><td>११.</td><td>प्रदेशभित्रको व्यापार</td></tr><tr><td>१२.</td><td>प्रदेश लोकमार्ग</td></tr><tr><td>१३.</td><td>प्रदेश अनुसन्धान ब्युरो</td></tr><tr><td>१४.</td><td>प्रदेश सरकारी कार्यालयहरूको भौतिक व्यवस्थापन र अन्य आवश्यक विषय</td></tr><tr><td>१५.</td><td>प्रदेश लोक सेवा आयोग</td></tr><tr><td>१६.</td><td>भूमि व्यवस्थापन, जग्गाको अभिलेख</td></tr><tr><td>१७.</td><td>खानी अन्वेषण र व्यवस्थापन</td></tr><tr><td>१८.</td><td>भाषा, लिपि, संस्कृति, ललितकला र धर्मको संरक्षण र प्रयोग</td></tr><tr><td>१९.</td><td>प्रदेशभित्रको राष्ट्रिय वन, जल उपयोग तथा वातावरण व्यवस्थापन</td></tr><tr><td>२०.</td><td>कृषि तथा पशु विकास, कलकारखाना, औद्योगिकीकरण, व्यापार व्यवसाय, यातायात</td></tr><tr><td>२१.</td><td>गुठी व्यवस्थापन</td></tr></tbody></table><div class="document-subtitle"> अनुसूची-७ </div><div class="document-subtitle"> (धारा <span class="bold">५७</span> को उपधारा <span class="bold">(३)</span>, धारा <span class="bold">१०९</span>, धारा <span class="bold">१६२</span> को उपधारा <span class="bold">(४)</span>, धारा <span class="bold">१९७</span> सँग सम्बन्धित) </div><div class="document-title"> संघ र प्रदेशको साझा अधिकारको सूची </div><table class="main-table"><thead><tr><th>क्र.सं.</th><th>विषयहरु</th></tr></thead><tbody><tr><td>१.</td><td>फौजदारी तथा देवानी कार्यविधि र प्रमाण र शपथ (कानूनी मान्यता, सार्वजनिक कार्य र अभिलेख र न्यायिक प्रक्रिया)</td></tr><tr><td>२.</td><td>आवश्यक वस्तु तथा सेवाको आपूर्ति, वितरण, मूल्य नियन्त्रण, गुणस्तर र अनुगमन</td></tr><tr><td>३.</td><td>देशको सुरक्षासँग सम्बन्धित विषयमा निवारक नजरबन्द, कारागार तथा हिरासत व्यवस्थापन र शान्ति सुरक्षाको व्यवस्था</td></tr><tr><td>४.</td><td>एक प्रदेशबाट अर्को प्रदेशमा अभियुक्त, थुनुवा र कैदीको स्थानान्तरण</td></tr><tr><td>५.</td><td>पारिवारिक मामिला (विवाह, सम्पत्ति हस्तान्तरण, सम्बन्ध विच्छेद, लोपोन्मुख, टुहुरा, धर्मपुत्र, धर्मपुत्री उत्तराधिकार र संयुक्त परिवार) सम्बन्धी कानून</td></tr><tr><td>६.</td><td>सम्पत्ति प्राप्ति, अधिग्रहण र अधिकारको सृजना</td></tr><tr><td>७.</td><td>करार, सहकारी, साझेदारी र एजेन्सी सम्बन्धी</td></tr><tr><td>८.</td><td>टाट पल्टेको र दामासाही सम्बन्धी</td></tr><tr><td>९.</td><td>औषधि र विषादि</td></tr><tr><td>१०.</td><td>योजना, परिवार नियोजन र जनसंख्या व्यवस्थापन</td></tr><tr><td>११.</td><td>सामाजिक सुरक्षा र रोजगारी, ट्रेड युनियन, औद्योगिक विवादको समाधान, श्रमिकका हक, अधिकार र विवाद सम्बन्धी कार्य</td></tr><tr><td>१२.</td><td>कानून व्यवसाय, लेखापरीक्षण, इन्जिनियरिङ, चिकित्सा, आयुर्वेद चिकित्सा, पशु चिकित्सा, आम्ची र अन्य पेशा</td></tr><tr><td>१३.</td><td>प्रदेश सीमा नदी, जलमार्ग, वातावरण संरक्षण, जैविक विविधता</td></tr><tr><td>१४.</td><td>सञ्चार माध्यम सम्बन्धी</td></tr><tr><td>१५.</td><td>उद्योग तथा खनिज र भौतिक पूर्वाधार</td></tr><tr><td>१६.</td><td>क्यासिनो, चिठ्ठा</td></tr><tr><td>१७.</td><td>प्राकृतिक तथा गैर प्राकृतिक विपद पूर्व तयारी, उद्धार तथा राहत र पुनर्लाभ</td></tr><tr><td>१८.</td><td>पर्यटन, खानेपानी तथा सरसफाइ</td></tr><tr><td>१९.</td><td>चलचित्र, सिनेमा हल, खेलकूद</td></tr><tr><td>२०.</td><td>बीमा व्यवसाय सञ्चालन र व्यवस्थापन</td></tr><tr><td>२१.</td><td>गरीबी निवारण र औद्योगीकरण</td></tr><tr><td>२२.</td><td>वैज्ञानिक अनुसन्धान, विज्ञान प्रविधि र मानव संसाधन विकास</td></tr></tbody></table><table class="main-table"><thead><tr><th>क्र.सं.</th><th>विषयहरु</th></tr></thead><tbody><tr><td>२३.</td><td>अन्तरप्रादेशिक रूपमा फैलिएको जंगल, हिमाल, वन संरक्षण क्षेत्र जल उपयोग</td></tr><tr><td>२४.</td><td>भूमि नीति र सो सम्बन्धी कानून</td></tr><tr><td>२५.</td><td>रोजगारी र बेरोजगार सहायता</td></tr></tbody></table><div class="document-subtitle"> अनुसूची-८ </div><div class="document-subtitle"> (धारा <span class="bold">५७</span> को उपधारा <span class="bold">(४)</span>, धारा <span class="bold">२१४</span> को उपधारा <span class="bold">(२)</span>, धारा <span class="bold">२२१</span> को उपधारा <span class="bold">(२)</span> र धारा <span class="bold">२२६</span> को उपधारा <span class="bold">(१)</span> सँग सम्बन्धित) </div><div class="document-title"> स्थानीय तहको अधिकारको सूची </div><table class="main-table"><thead><tr><th>क्र.सं</th><th>विषयहरु</th></tr></thead><tbody><tr><td>१.</td><td>नगर प्रहरी</td></tr><tr><td>२.</td><td>सहकारी संस्था</td></tr><tr><td>३.</td><td>एफ. एम सञ्चालन</td></tr><tr><td>४.</td><td>स्थानीय कर (सम्पत्ति कर, घर बहाल कर, घर जग्गा रजिष्ट्रेशन शुल्क, सवारी साधन कर), सेवा शुल्क दस्तुर, पर्यटन शुल्क, विज्ञापन कर, व्यवसाय कर, भूमिकर (मालपोत), दण्ड जरिवाना, मनोरञ्जन कर, मालपोत संकलन</td></tr><tr><td>५.</td><td>स्थानीय सेवाको व्यवस्थापन</td></tr><tr><td>६.</td><td>स्थानीय तथ्याङ्क र अभिलेख संकलन</td></tr><tr><td>७.</td><td>स्थानीय स्तरका विकास आयोजना तथा परियोजनाहरू</td></tr><tr><td>८.</td><td>आधारभूत र माध्यमिक शिक्षा</td></tr><tr><td>९.</td><td>आधारभूत स्वास्थ्य र सरसफाइ</td></tr><tr><td>१०.</td><td>स्थानीय बजार व्यवस्थापन, वातावरण संरक्षण र जैविक विविधता</td></tr><tr><td>११.</td><td>स्थानीय सडक, ग्रामीण सडक, कृषि सडक, सिंचाइ</td></tr><tr><td>१२.</td><td>गाउँ सभा, नगर सभा, जिल्ला सभा, स्थानीय अदालत, मेलमिलाप र मध्यस्थताको व्यवस्थापन</td></tr><tr><td>१३.</td><td>स्थानीय अभिलेख व्यवस्थापन</td></tr><tr><td>१४.</td><td>घर जग्गा धनी पुर्जा वितरण</td></tr><tr><td>१५.</td><td>कृषि तथा पशुपालन, कृषि उत्पादन व्यवस्थापन, पशु स्वास्थ्य, सहकारी</td></tr><tr><td>१६.</td><td>ज्येष्ठ नागरिक, अपाङ्गता भएका व्यक्ति र अशक्तहरूको व्यवस्थापन</td></tr><tr><td>१७.</td><td>बेरोजगारको तथ्याङ्क संकलन</td></tr><tr><td>१८.</td><td>कृषि प्रसारको व्यवस्थापन, संचालन र नियन्त्रण</td></tr><tr><td>१९.</td><td>खानेपानी, साना जलविद्युत आयोजना, वैकल्पिक ऊर्जा</td></tr><tr><td>२०.</td><td>विपद व्यवस्थापन</td></tr><tr><td>२१.</td><td>जलाधार, वन्यजन्तु, खानी तथा खनिज पदार्थको संरक्षण</td></tr><tr><td>२२.</td><td>भाषा, संस्कृति र ललितकलाको संरक्षण र विकास</td></tr></tbody></table><div class="document-subtitle"> अनुसूची-९ </div><div class="document-subtitle"> (धारा <span class="bold">५७</span> को उपधारा <span class="bold">(५)</span>, धारा <span class="bold">१०९</span>, धारा <span class="bold">१६२</span> को उपधारा <span class="bold">(४)</span>, धारा <span class="bold">१९७</span>, धारा <span class="bold">२१४</span> को उपधारा <span class="bold">(२)</span>, धारा <span class="bold">२२१</span> को उपधारा <span class="bold">(२)</span> र धारा <span class="bold">२२६</span> को उपधारा <span class="bold">(१)</span> सँग सम्बन्धित) </div><div class="document-title"> संघ, प्रदेश र स्थानीय तहको अधिकारको साझा सूची </div><table class="main-table"><thead><tr><th>क्र.सं</th><th>विषयहरू</th></tr></thead><tbody><tr><td>१.</td><td>सहकारी</td></tr><tr><td>२.</td><td>शिक्षा, खेलकूद र पत्रपत्रिका</td></tr><tr><td>३.</td><td>स्वास्थ्य</td></tr><tr><td>४.</td><td>कृषि</td></tr><tr><td>५.</td><td>विद्युत, खानेपानी, सिंचाइ जस्ता सेवाहरू</td></tr><tr><td>६.</td><td>सेवा शुल्क, दस्तुर, दण्ड जरिवाना तथा प्राकृतिक स्रोतबाट प्राप्त रोयल्टी, पर्यटन शुल्क</td></tr><tr><td>७.</td><td>वन, जंगल, वन्यजन्तु, चराचुरुंगी, जल उपयोग, वातावरण, पर्यावरण तथा जैविक विविधता</td></tr><tr><td>८.</td><td>खानी तथा खनिज</td></tr><tr><td>९.</td><td>विपद व्यवस्थापन</td></tr><tr><td>१०.</td><td>सामाजिक सुरक्षा र गरीबी निवारण</td></tr><tr><td>११.</td><td>व्यक्तिगत घटना, जन्म, मृत्यु, विवाह र तथ्याङ्क</td></tr><tr><td>१२.</td><td>पुरातत्व, प्राचीन स्मारक र संग्रहालय</td></tr><tr><td>१३.</td><td>सुकुम्बासी व्यवस्थापन</td></tr><tr><td>१४.</td><td>प्राकृतिक स्रोतबाट प्राप्त रोयल्टी</td></tr><tr><td>१५.</td><td>सवारी साधन अनुमति</td></tr></tbody></table></body></html>