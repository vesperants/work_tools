<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>आयुर्वेद चिकित्सा परिषद् ऐन, २०४५.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .section-heading { font-size: 14px; font-weight: 600; margin: 15px 0 10px 0; text-align: left; } .list-item { margin: 0; padding-left: 2em; /* Indent for list items */ line-height: 1.7; text-align: justify; position: relative; } .list-item span.item-number { position: absolute; left: 0; width: 2em; /* Ensure number takes fixed width */ text-align: right; padding-right: 0.5em; } .list-item .sub-list-item { padding-left: 2em; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote-section { font-size: 11px; margin-top: 30px; padding-top: 10px; border-top: 1px solid #eee; } .footnote-item { margin-bottom: 5px; text-align: left; padding-left: 1.5em; /* Indent for footnote number */ text-indent: -1.5em; /* Negative indent for footnote number */ } .footnote-marker-inline { font-size: 0.8em; /* Slightly smaller for the marker */ vertical-align: super; line-height: 0; /* No line height impact */ position: relative; top: -0.3em; /* Adjust vertical position */ margin-right: 2px; } .two-column-layout { display: flex; justify-content: space-between; align-items: flex-start; margin-bottom: 5px; line-height: 1.7; } .two-column-layout .left-col { flex-basis: 65%; /* Adjusted for better visual alignment */ text-align: left; } .two-column-layout .right-col { flex-basis: 30%; /* Adjusted for better visual alignment */ text-align: right; } /* Adjustments for nested lists/paragraphs */ .indent-1 { padding-left: 2em; } .indent-2 { padding-left: 4em; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="text-right" style="margin-bottom: 10px;"></div><div class="document-title">आयुर्वेद चिकित्सा परिषद् ऐन, २०४५</div><div class="two-column-layout"><div class="left-col"></div><div class="right-col"><div class="text-right">लालमोहर र प्रकाशन मिति</div><div class="text-right">२०४५।७।२८</div></div></div></div><div class="section-heading">संशोधन गर्ने ऐन</div><div class="two-column-layout"><div class="left-col">१. आयुर्वेद चिकित्सा परिषद् (पहिलो संशोधन) ऐन, २०५५</div><div class="right-col">प्रमाणीकरण र प्रकाशन मिति</div></div><div class="two-column-layout"><div class="left-col">२. गणतन्त्र सुदृढीकरण तथा केही नेपाल कानून<span class="footnote-marker-inline">*</span><br>संशोधन गर्ने ऐन, २०६६<span class="footnote-marker-inline">०</span></div><div class="right-col">२०६६।१०।०७</div></div><div class="two-column-layout"><div class="left-col">३. केही नेपाल कानूनलाई संशोधन, एकीकरण, समायोजन<br>र खारेज गर्ने ऐन, २०७४<span class="footnote-marker-inline">a</span></div><div class="right-col">२०७४। ६। ३०</div></div><div class="text-center" style="margin-top: 25px;">X<span class="form-field large"></span></div><div class="text-center bold document-subtitle" style="margin-top: 15px;">२०४५ सालको ऐन नं. २१</div><div class="text-center bold document-subtitle">आयुर्वेद चिकित्सा परिषद्सम्बन्धी व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> सर्वसाधारण जनताको स्वास्थ्य र सुविधा कायम राख्न आयुर्वेद चिकित्सा प्रणालीलाई बढी प्रभावकारी बनाउने, आयुर्वेदिक औषधिको उत्पादन र प्रयोग गर्ने पद्धतिलाई विकास गर्ने र आयुर्वेदिक चिकित्सकहरूको दर्ता गर्ने समेत व्यवस्था गर्न आयुर्वेद चिकित्सा परिषद् स्थापना गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाबएको छ । </div><div class="text-center bold document-subtitle">परिच्छेद-१</div><div class="text-center bold document-subtitle">प्रारम्भिक</div><div class="section-heading">१.१ संक्षिप्त नाम र प्रारम्भ :</div><div class="list-item"><span class="item-number">१.१.१</span><span class="item-content">यस ऐनको नाम “आयुर्वेद चिकित्सा परिषद् ऐन २०४५” रहेको छ ।</span></div><div class="list-item"><span class="item-number">१.२.३</span><span class="item-content">यो ऐन नेपाल सरकारले नेपाल राजपत्रमा सूचना प्रकाशित गरी तोकेको</span></div><div class="content-paragraph" style="margin-top: 0;"> मितिदेखि प्रारम्भ हुनेछ । </div><div class="section-heading">१.२ परिभाषा :</div><div class="list-item"><span class="item-number">१.२.१</span><span class="item-content">विषय वा प्रसङ्गले अर्को अर्थ नलागेमा यस ऐनमा,-</span><div class="list-item sub-list-item"><span class="item-number">१.२.१.१</span><span class="item-content">“परिषद्” भन्नाले दफा २.१ बमोजिम स्थापना भएको आयुर्वेद<br>चिकित्सा परिषद् सम्झनु पर्छ ।</span></div><div class="list-item sub-list-item"><span class="item-number">१.२.१.२</span><span class="item-content">“अध्यक्ष” भन्नाले परिषद्को अध्यक्ष सम्झनु पर्छ ।</span></div><div class="list-item sub-list-item"><span class="item-number">१.२.१.३</span><span class="item-content">“सदस्य” भन्नाले परिषद्को सदस्य सम्झनु पर्छ र सो शब्दले अध्यक्ष<br>समेतलाई जनाउनेछ ।</span></div><div class="list-item sub-list-item"><span class="item-number">१.२.१.४</span><span class="item-content">“रजिष्ट्रार” भन्नाले दफा ३.१ बमोजिम नियुक्त गरिएको परिषद्‌को<br>रजिष्ट्रार सम्झनु पर्छ ।</span></div><div class="list-item sub-list-item"><span class="item-number">१.२.१.५</span><span class="item-content">“दर्ता किताब” भन्नाले यो ऐन अन्तर्गत चिकित्सकहरूको नाम दर्ता<br>गर्न खडा गरिएको दर्ता किताब सम्झनु पर्छ ।</span></div><div class="list-item sub-list-item"><span class="item-number">१.२.१.६</span><span class="item-content">“चिकित्सक” भन्नाले आयुर्वेद विज्ञानमा दफा ४.२ मा उल्लेखित<br>न्यूनतम योग्यता <span class="footnote-marker-inline">∞</span><span class="form-field medium"></span> प्राप्त गरी सो सम्बन्धी व्यवसायमा लागेको<br>व्यक्ति सम्झनु पर्छ ।</span></div><div class="list-item sub-list-item"><span class="item-number">१.२.१.७</span><span class="item-content">“दर्तावाला चिकित्सक” भन्नाले दफा ४.५ बमोजिम दर्ता किताबमा<br>नाम दर्ता भएको चिकित्सक सम्झनु पर्छ ।</span></div><div class="list-item sub-list-item"><span class="item-number">१.२.१.८</span><span class="item-content">“आयुर्वेदिक औषधि” भन्नाले आयुर्वेदिक प्रणालीबाट बनाइएको औषधि<br>सम्झनु पर्छ ।</span></div><div class="list-item sub-list-item"><span class="item-number">१.२.१.९</span><span class="item-content">“नियम” भन्नाले यस ऐन अन्तर्गत बनेको नियम सम्झनु पर्छ ।</span></div><div class="list-item sub-list-item"><span class="item-number">१.२.१.१०</span><span class="item-content">“तोकिएको” वा “तोकिए बमोजिम” भन्नाले यस ऐन अन्तर्गत बनेको<br>नियम वा विनियममा तोकिएको वा तोकिए बमोजिम सम्झनु पर्छ ।</span></div></div><div class="text-center bold document-subtitle">परिच्छेद-२</div><div class="text-center bold document-subtitle">परिषद्‌को स्थापना र व्यवस्था</div><div class="section-heading">२.१ परिषद्‌को स्थापना :</div><div class="content-paragraph" style="margin-top: 0;"> आयुर्वेद चिकित्सा प्रणालीलाई सुचारू रूपले सञ्चालन गर्न आयुर्वेदिक औषधिको उत्पादन र प्रयोग गर्ने पद्धतिलाई विकास गर्न तथा चिकित्सकहरूको नाम दर्ता गर्नको लागि आयुर्वेद चिकित्सा परिषद् स्थापना गरिएको छ । </div><div class="section-heading">२.२ परिषद् स्वशासित संस्था हुने :</div><div class="list-item"><span class="item-number">२.२.१</span><span class="item-content">परिषद् अविच्छिन्न उत्तराधिकारवाला स्वशासित र संगठित संस्था हुनेछ ।</span></div><div class="list-item"><span class="item-number">२.२.२</span><span class="item-content">परिषद्को सबै काम कारबाहीको निमित आफनो एउटा छुट्टै छाप हुनेछ ।</span></div><div class="list-item"><span class="item-number">२.२.३</span><span class="item-content">परिषद्ले व्यक्ति सरह चल अचल सम्पति प्राप्त गर्न, उपभोग गर्न, बेचबिखन गर्न वा<br>अन्य किसिमले बन्दोबस्त गर्न सक्नेछ ।</span></div><div class="list-item"><span class="item-number">२.२.४</span><span class="item-content">परिषद्ले व्यक्ति सरह नालिस उजुर गर्न र परिषद् उपर पनि सोही नामबाट नालिस<br>उजुर लाग्ने सक्नेछ ।</span></div><div class="section-heading">२.३ परिषद्‌को गठन :</div><div class="list-item"><span class="item-number">२.३.१</span><span class="item-content">दफा २.१ बमोजिम स्थापना भएको परिषद्मा देहायका सदस्यहरु रहनेछन् :-</span><div class="list-item sub-list-item two-column-layout"><div class="left-col"><span class="item-number">२.३.१.१</span><span class="item-content">नेपाल सरकारबाट मनोनीत चिकित्सक</span></div><div class="right-col">- अध्यक्ष</div></div><div class="list-item sub-list-item two-column-layout"><div class="left-col"><span class="item-number">२.३.१.२</span><span class="item-content">चिकित्सकहरु मध्येबाट नेपाल सरकारले मनोनीत<br>गरेका चिकित्सकहरु तीनजना</span></div><div class="right-col">- सदस्य</div></div><div class="list-item sub-list-item two-column-layout"><div class="left-col"><span class="item-number">२.३.१.३</span><span class="item-content">निर्देशक, आयुर्वेद विभाग</span></div><div class="right-col">- सदस्य</div></div><div class="list-item sub-list-item two-column-layout"><div class="left-col"><span class="item-number">२.३.१.४</span><span class="item-content">दर्तावाला चिकित्सकहरुले आफू मध्येबाट तोकिए<br>बमोजिम निर्वाचन गरेका चिकित्सकहरु तीनजना</span></div><div class="right-col">– सदस्य</div></div><div class="list-item sub-list-item two-column-layout"><div class="left-col"><span class="item-number">२.३.१.५</span><span class="item-content">आयुर्वेद क्याम्पसका प्राचार्यहरु मध्येबाट नेपाल<br>सरकारलेमनोनीत गरेको प्राचार्य एकजना</span></div><div class="right-col">- सदस्य</div></div></div><div class="list-item"><span class="item-number">२.३.२</span><span class="item-content">नेपाल सरकारले आवश्यक ठानेमा परिषद्‌को परामर्श लिई नेपाल राजपत्रमा सूचना<br>प्रकाशित गरी परिषद्का सदस्यहरु थपघट वा हेरफेर गर्न सक्नेछ ।<span class="footnote-marker-inline">P</span></span></div><div class="list-item"><span class="item-number">२.३.२क</span><span class="item-content">उपदफा २.३.१.२ बमोजिम सदस्यहरुको मनोनयन गर्दा उपदफा ४.२.१.१,<br>४.२.१.२ र ४.२.१.३ बमोजिमको योग्यता प्राप्त चिकित्सकहरु मध्येबाट<br>गर्नु पर्नेछ ।<span class="footnote-marker-inline">:</span></span></div><div class="list-item"><span class="item-number">२.३.२ख</span><span class="item-content">उपदफा २.३.१.४ बमोजिमका सदस्यहरु निर्वाचित भई नआएसम्मको लागि<br>नेपाल सरकारले चिकित्सकहरु मध्येबाट तीनजना सदस्यको मनोनयन<br>गर्नेछ ।</span></div><div class="list-item"><span class="item-number">२.३.२ग</span><span class="item-content">उपदफा २.३.१.५ बमोजिम प्राचार्यहरु मध्येबाट सदस्य मनोनयन गर्दा<br>दर्तावाला चिकित्सकहरु मध्येबाट गर्नु पर्नेछ ।</span></div><div class="list-item"><span class="item-number">२.३.३</span><span class="item-content">परिषद्ले आवश्यक देखेमा नेपाल सरकारको कुनै अधिकृत वा <span class="form-field medium"></span> अन्य कुनै<br>विशेक्षज्ञलाई पर्यवेक्षकको रुपमा परिषद्‌को बैठकमा उपस्थित हुन आमन्त्रण गर्न<br>सक्नेछ ।</span></div><div class="list-item"><span class="item-number">२.३.४</span><span class="item-content">परिषद्का सदस्यहरुको पदावधि चार वर्षको हुनेछ । पदावधि समाप्त भएपछि<br>निजहरु पुनः मनोनीत वा निर्वाचित हुन सक्नेछन् ।</span></div><div class="list-item"><span class="item-number">२.३.५</span><span class="item-content">पदावधि समाप्त नहुँदै कुनै सदस्यको पद रिक्त हुन आएमा बाँकी अवधिका लागि<br>अर्को सदस्य मनोनीत वा निर्वाचित हुनेछ।</span></div><div class="list-item"><span class="item-number">२.३.६<span class="footnote-marker-inline">∞</span></span><span class="form-field medium"></span></div><div class="section-heading">२.४ परिषद्‌को काम, कर्तव्य, र अधिकार :</div><div class="list-item"><span class="item-number">२.४.१</span><span class="item-content">परिषद्को काम, कर्तव्य र अधिकार देहाय बमोजिम हुनेछ :-</span><div class="list-item sub-list-item"><span class="item-number">२.४.१.१</span><span class="item-content">आयुर्वेद चिकित्सा प्रणालीबाट रोगको उपचार गर्ने व्यवस्थालाई सुदृढ<br>गरी आयुर्वेद चिकित्सालाई सुचारु रुपले सञ्चालन गर्न आवश्यक<br>व्यवस्था गर्ने ।</span></div><div class="list-item sub-list-item"><span class="item-number">२.४.१.२</span><span class="item-content">आयुर्वेदिक औषधिहरुको प्रयोग गर्ने पद्धतिलाई विकसित गर्न<br>आवश्यक व्यवस्था गर्ने ।</span></div><div class="list-item sub-list-item"><span class="item-number">२.४.१.३</span><span class="item-content">चिकित्सकहरुको योग्यता निर्धारण गरी योग्यता पुगेका<br>चिकित्सकहरुको नाम दर्ता गर्ने व्यवस्था गर्ने ।</span></div><div class="list-item sub-list-item"><span class="item-number">२.४.१.४</span><span class="item-content">आयुर्वेदिक औषधिहरुको उत्पादन तथा बिक्री, वितरण गर्ने सम्बन्धमा<br>नेपाल सरकारलाई परामर्श दिने ।</span></div><div class="list-item sub-list-item"><span class="item-number">२.४.१.५</span><span class="item-content">आयुर्वेद अनुसन्धान सम्बन्धमा आवश्यक व्यवस्था गर्न नेपाल<br>सरकारलाई सुझाव दिने ।</span></div><div class="list-item sub-list-item"><span class="item-number">२.४.१.६</span><span class="item-content">आयुर्वेद शिक्षाको स्तर सम्बन्धमा सम्बन्धित निकायलाई सुझाव<br>दिने।</span></div><div class="list-item sub-list-item"><span class="item-number">२.४.१.७</span><span class="item-content">आयुर्वेद सम्बन्धी विषयहरु अध्ययन अध्यापन गराउने तथा तालिम<br>दिने दिलाउने, नेपाल <span class="form-field large"></span> मा स्थापना भएका शिक्षण संस्था<br>तथा त्यस्तै उद्देश्यले स्थापना भएका अन्य संस्थाहरुलाई तोकिए<br>बमोजिम मान्यता दिने ।</span></div><div class="list-item sub-list-item"><span class="item-number">२.४.१.८</span><span class="item-content">आयुर्वेद सम्बन्धी विषयहरु अध्ययन अध्यापन गराउने तथा तालिम<br>दिन दिलाउन नेपाल <span class="form-field large"></span> मा स्थापना भएका शिक्षण संस्था<br>तथा त्यस्तो उद्देश्यले स्थापना भएका अन्य संस्थाहरुको पाठ्यक्रम,<br>भर्नाका शर्तहरु तथा परीक्षा प्रणाली सम्बन्धी नीति र अन्य आवश्यक<br>न्यूनतम पूर्वाधारहरु निर्धारण गरी तत्सम्बन्धी कुराहरुको मूल्याङ्कन र<br>पुनरावलोकन गर्ने ।</span></div><div class="list-item sub-list-item"><span class="item-number">२.४.१.९<span class="footnote-marker-inline">:</span></span><span class="item-content">आयुर्वेद तथा आधुनिक चिकित्सा एवं सर्जरी र चिकित्सा सहायक<br>विषयमा प्रदान गरिएका शैक्षिक योग्यता तथा उपाधिहरुलाई तोकिए<br>बमोजिम मान्यता दिने ।</span></div><div class="list-item sub-list-item"><span class="item-number">२.४.१.१०</span><span class="item-content">आयुर्वेद चिकित्सा व्यवसाय सुचारु रुपले सन्चालन गर्न आवश्यक<br>नीति निर्धारण गर्ने ।</span></div><div class="list-item sub-list-item"><span class="item-number">२.४.१.११</span><span class="item-content">चिकित्सकहरुको तोकिए बमोजिमको आचार संहिता तयार गर्ने र<br>त्यस्ता आचार संहिता उल्लघंन गर्ने चिकित्सक उपर तोकिए बमोजिम<br>कारबाही गरी दर्ता किताबबाट नाम हटाउने ।</span></div></div><div class="section-heading">२.५ सदस्यको निमित्त अयोग्यता :</div><div class="list-item"><span class="item-number">२.५.१</span><span class="item-content">देहायको कुनै व्यक्ति परिषद्को सदस्यमा निर्वाचित हुन, मनोनीत हुन वा बहाल रहन<br>अयोग्य मानिनेछ :-</span><div class="list-item sub-list-item"><span class="item-number">२.५.१.१</span><span class="item-content">दर्ता किताबबाट नाम हटाइएको,</span></div><div class="list-item sub-list-item"><span class="item-number">२.५.१.२</span><span class="item-content">गैर नेपाली नागरिक,</span></div><div class="list-item sub-list-item"><span class="item-number">२.५.१.३</span><span class="item-content">साहुको ऋण तिर्न नसकी दामासाहीमा परेको,</span></div><div class="list-item sub-list-item"><span class="item-number">२.५.१.४</span><span class="item-content">नैतिक पतन देखिने फौज्दारी अभियोगमा अदालतबाट कसूरदार ठहरी<br>सजाय पाएको, वा</span></div><div class="list-item sub-list-item"><span class="item-number">२.५.१.५</span><span class="item-content">मगज विग्रेको ।</span></div></div><div class="section-heading">२.६ सदस्यता समाप्त हुने अवस्था :</div><div class="list-item"><span class="item-number">२.६.१</span><span class="item-content">देहायको अवस्थामा परिषद्को सदस्यता समाप्त भएको मानिनेछ :-</span><div class="list-item sub-list-item"><span class="item-number">२.६.१.१</span><span class="item-content">दफा २.५ बमोजिम सदस्य रहन अयोग्य भएमा,</span></div><div class="list-item sub-list-item"><span class="item-number">२.६.१.२</span><span class="item-content">सदस्यको पदबाट दिएको राजीनामा स्वीकृत भएमा,</span></div><div class="list-item sub-list-item"><span class="item-number">२.६.१.३</span><span class="item-content">मृत्यु भएमा, वा</span></div><div class="list-item sub-list-item"><span class="item-number">२.६.१.४</span><span class="item-content">परिषद्लाई कारण सहितको सूचना नदिई लगातार तीन पटकभन्दा<br>बढी परिषद्‌को बैठकमा अनुपस्थित भएमा ।</span></div></div><div class="section-heading">२.७ परिषद्‌को बैठक र निर्णय :</div><div class="list-item"><span class="item-number">२.७.१.</span><span class="item-content">परिषद्को बैठक अध्यक्षले तोकेबमोजिम बस्नेछ ।</span></div><div class="list-item"><span class="item-number">२.७.२</span><span class="item-content">परिषद्को बैठक साधारणतया वर्षको तीन पटक बस्नेछ र अध्यक्षले आवश्यक<br>देखेमा बढी पटक पनि बैठक बोलाउन सक्नेछ ।</span></div><div class="list-item"><span class="item-number">२.७.३</span><span class="item-content">परिषद्को बैठकको अध्यक्षता अध्यक्षले गर्नेछ र निजको अनुपस्थितिमा सदस्यहरुले<br>आफूमध्येबाट छानेको व्यक्तिले बैठकको अध्यक्षता गर्नेछ ।</span></div><div class="list-item"><span class="item-number">२.७.४</span><span class="item-content">परिषद्को कुल सदस्य संख्याको पचास प्रतिशत सदस्यहरु उपस्थित भएमा परिषद्‌को<br>बैठकको लागि गणपूरक संख्या पुगेको मानिनेछ ।</span></div><div class="list-item"><span class="item-number">२.७.५</span><span class="item-content">परिषद्को बैठकमा बहुमतको राय मान्य हुनेछ र मत बराबर भएमा बैठकको<br>अध्यक्षता गर्ने व्यक्तिले निर्णयात्मक मत दिन पाउनेछ ।</span></div><div class="list-item"><span class="item-number">२.७.६</span><span class="item-content">परिषद्को निर्णय रजिष्ट्रारद्वारा प्रमाणित गरिनेछ ।</span></div><div class="list-item"><span class="item-number">२.७.७</span><span class="item-content">सदस्यहरुले बैठकमा भाग लिंदा पाउने भत्ता तथा अन्य सुविधाहरु तोकिएबमोजिम<br>हुनेछ ।</span></div><div class="list-item"><span class="item-number">२.७.८</span><span class="item-content">परिषद्‌को बैठकमा अपनाईने अन्य कार्यविधि परिषद् आफैले निर्धारण गर्न सक्नेछ ।</span></div><div class="section-heading">२.८ अधिकार प्रत्यायोजन :</div><div class="content-paragraph" style="margin-top: 0;"> परिषद्ले आफनो अधिकार आवश्यकतानुसार अध्यक्ष, सदस्य वा तोकिएबमोजिम सदस्यहरुको समिति वा उप–समितिलाई प्रत्यायोजन गर्न सक्नेछ । </div><div class="section-heading">२.९ काम कारवाई बदर नहुने :</div><div class="content-paragraph" style="margin-top: 0;"> कुनै सदस्यको नियुक्तिको सम्बन्धमा यस ऐन अन्तर्गतको कुनै व्यवस्थाको पालन भएको छैन भन्ने कुरा पछि पत्ता लागेमा सो पत्ता लाग्नु भन्दा अगावै त्यस्तो सदस्यले गरेको काम कारबाही सो कुराले मात्र बदर हुने छैन । </div><div class="text-center bold document-subtitle">परिच्छेद-३</div><div class="text-center bold document-subtitle">कर्मचारी सम्बन्धी व्यवस्था</div><div class="section-heading">३.१ रजिष्ट्रार :</div><div class="list-item"><span class="item-number">३.१.१</span><span class="item-content">परिषद्को प्रशासकीय काम कारबाही गर्न नेपाल सरकारले एकजना रजिष्ट्रार नियुक्ति<br>गर्नेछ ।</span></div><div class="list-item"><span class="item-number">३.१.२</span><span class="item-content">रजिष्ट्रारले परिषद्‌को सचिव भै काम गर्नेछ ।</span></div><div class="list-item"><span class="item-number">३.१.३</span><span class="item-content">रजिष्ट्रारको सेवा, शर्त र सुविधा तोकिए बमोजिम हुनेछ ।</span></div><div class="list-item"><span class="item-number">३.१.४</span><span class="item-content">रजिष्ट्रारको अनुपस्थितिमा निजले गर्नु पर्ने सबै काम कारबाही गर्न नेपाल सरकारले<br>परिषद्को अन्य कुनै अधिकृत तहको कर्मचारीलाई तोक्न सक्नेछ ।</span></div><div class="section-heading">३.२ रजिष्ट्रारको काम, कर्तव्य र अधिकार :</div><div class="list-item"><span class="item-number">३.२.१</span><span class="item-content">रजिष्ट्रारको काम, कर्तव्य र अधिकार देहाय बमोजिम हुनेछ :-</span><div class="list-item sub-list-item"><span class="item-number">३.२.१.१</span><span class="item-content">नाम दर्ताको लागि परेका दरखास्त आवश्यक कारबाहीको निमित्त<br>उपदफा ४.४.१ बमोजिम गठित जाँचबुझ समितिमा पेश गर्ने ।</span></div><div class="list-item sub-list-item"><span class="item-number">३.२.१.२</span><span class="item-content">यो ऐन र नियमको अधीनमा रही परिषद्को निर्णय बमोजिम समय<br>समयमा नाम दर्ता गर्नुपर्ने चिकित्सकहरुको नाम, ठेगाना र योग्यता<br>खोली दर्ता किताबमा नाम दर्ता गरी दर्ताको प्रमाण पत्र दिने ।</span></div><div class="list-item sub-list-item"><span class="item-number">३.२.१.३</span><span class="item-content">कुनै दर्तावाला चिकित्सकको मृत्यु भएमा वा यो ऐन र नियम<br>बमोजिम दर्ता किताबबाट नाम हटाइनु पर्ने भनी परिषद्बाट निर्णय<br>भएका चिकित्सकहरुको नाम दर्ता किताबबाट हटाउने ।</span></div><div class="list-item sub-list-item"><span class="item-number">३.२.१.४</span><span class="item-content">दफा ४.६ बमोजिम कुनै दर्तावाला चिकित्सकले व्यवसाय छाडेको वा<br>ठेगना बदलेको कुराको सूचना प्राप्त भएमा सो अनुसार दर्ता<br>किताबमा व्यहोरा जनाउने ।</span></div></div><div class="list-item"><span class="item-number">३.२.२</span><span class="item-content">रजिष्ट्रारको अन्य काम, कर्तव्य र अधिकार तोकिएबमोजिम हुनेछ ।</span></div><div class="section-heading">३.३ परिषद्‌का कर्मचारीहरु :</div><div class="list-item"><span class="item-number">३.३.१</span><span class="item-content">परिषद्ले आवश्यक भएजति कर्मचारीहरु नियुक्त गर्न सक्नेछ ।</span></div><div class="list-item"><span class="item-number">३.३.२</span><span class="item-content">उपदफा ३.३.१ बमोजिम नियुक्त भएका कर्मचारीहरु रजिष्ट्रारको रेखदेख र<br>नियन्त्रणमा रहनेछन् ।</span></div><div class="list-item"><span class="item-number">३.३.३</span><span class="item-content">परिषद्का कर्मचारीको सेवा, शर्त र सुविधा तोकिएबमोजिम हुनेछ ।</span></div><div class="text-center bold document-subtitle">परिच्छेद-४</div><div class="text-center bold document-subtitle">चिकित्सकहरुको नाम दर्ता सम्बन्धी व्यवस्था</div><div class="section-heading">४.१ दर्ता किताबमा नाम दर्ता गराउन दरखास्त दिने :</div><div class="list-item"><span class="item-number">४.१.१</span><span class="item-content">आयुर्वेद चिकित्सा व्यवसाय गर्न चाहने चिकित्सकले यो ऐन र नियमका अधीनमा रही<br>दर्ता किताबमा नाम दर्ता गराउन तोकिए बमोजिम परिषद्द्मा दरखास्त दिनु पर्नेछ ।</span></div><div class="list-item"><span class="item-number">४.१.२</span><span class="item-content">उपदफा ४.१.१ बमोजिम दरखास्त दिने चिकित्सकले दर्ता किताबमा नाम दर्ता<br>गराउन तोकिएबमोजिम दस्तुर बुझाउनु पर्नेछ ।</span></div><div class="list-item"><span class="item-number">४.१.३</span><span class="item-content">यो ऐन प्रारम्भ भएका बखत आयुर्वेद चिकित्सा व्यवसाय गरिरहेका चिकित्सकहरुले<br>दर्ता किताबमा नाम दर्ता गराउन यो ऐन प्रारम्भ भएका मितिले छ महीनाभित्र<br>उपदफा ४.१.१ बमोजिम दरखास्त दिनु पर्नेछ ।</span></div><div class="section-heading"><span class="footnote-marker-inline">ρ</span>४.२ चिकित्सकको योग्यता :</div><div class="list-item"><span class="item-number">४.२.१</span><span class="item-content">यस ऐन बमोजिम चिकित्सकहरुको नाम दर्ता गर्ने प्रयोजनको लागि देहाय बमोजिमको<br>योग्यता तोकिएको छ :-</span><div class="list-item sub-list-item"><span class="item-number">४.२.१.१</span><span class="item-content">मान्यता प्राप्त शिक्षण संस्थाबाट आयुर्वेद विज्ञानमा आयुर्वेदाचार्य वा<br>वैद्यरत्न वा आयुर्वेद स्नातक वा सो सरह उत्तीर्ण ।</span></div><div class="list-item sub-list-item"><span class="item-number">४.२.१.२</span><span class="item-content">अन्य चिकित्सा प्रणालीमा स्नातक उपाधि पश्चात् आयुर्वेद विज्ञानमा<br>स्नातकोत्तर उपाधि प्राप्त ।</span></div><div class="list-item sub-list-item"><span class="item-number">४.२.१.३</span><span class="item-content">मान्यता प्राप्त शिक्षण संस्थाबाट आयुर्वेद तथा आधुनिक चिकित्सा एवं<br>सर्जरीमा स्नातकोपाधि प्राप्त ।</span></div></div><div class="section-heading">४.३ दरखास्तसाथ प्रमाण, विवरण र सूचना संलग्न गर्नुपर्ने :</div><div class="list-item"><span class="item-number">४.३.१</span><span class="item-content">दफा ४.१ बमोजिम नाम दर्ता गराउन दरखास्त दिने चिकित्सकले दरखास्तसाथ<br>देहायबमोजिम प्रमाण, विवरण एवं सूचनासमेत संलग्न गर्नु पर्नेछ :-</span><div class="list-item sub-list-item"><span class="item-number">४.३.१.१</span><span class="item-content">आफनो योग्यता सम्बन्धी प्रमाणपत्र वा सिफारिसपत्र,</span></div><div class="list-item sub-list-item"><span class="item-number">४.३.१.२</span><span class="item-content">विदेशको कुनै आयुर्वेद चिकित्सा परिषद् वा सो सरहको संस्थाको दर्ता<br>किताबमा नाम दर्ता भएको रहेछ भने सो दर्ता किताबमा दर्ता भएको<br>योग्यता वा उपाधि र दर्ता नम्बरसमेत खुलाएको विवरण,</span></div><div class="list-item sub-list-item"><span class="item-number">४.३.१.३</span><span class="item-content">यो ऐन र नियमको अधीनमा रही काम गर्नेछु भन्ने तोकिए<br>बमोजिमको प्रतिज्ञापत्र ।</span></div></div><div class="section-heading">४.४ दरखास्त उपर कारबाही :</div><div class="list-item"><span class="item-number">४.४.१.</span><span class="item-content">दफा ४.१ बमोजिम पर्न आएका दरखास्त उपर जाँचबुझ गरी प्रतिवेदन पेश<br>गर्न परिषद्ले एक जाँचबुझ समिति गठन गर्न सक्नेछ ।</span></div><div class="list-item"><span class="item-number">४.४.२<span class="footnote-marker-inline">०</span></span><span class="item-content">जाँचबुझ समितिले दरखास्तवाला चिकित्सक योग्यता प्राप्त चिकित्सक हो<br>होइन र निजको दरखास्त रीतपूर्वक छ छैन भन्ने कुराको समेत जाँचबुझ<br>गरी पन्ध्र दिनभित्र परिषद्समक्ष प्रतिवेदन पेश गर्नु पर्नेछ ।</span></div><div class="list-item"><span class="item-number">४.४.३.</span><span class="item-content">परिषद्ले उपदफा ४.४.२ बमोजिमको जाँचबुझ समितिको प्रतिवेदन उपर<br>विचार गरी देहायबमोजिम निर्णय गर्न सक्नेछ :-</span><div class="list-item sub-list-item"><span class="item-number">४.४.३.१</span><span class="item-content">रीतपूर्वकको दरखास्त दिने योग्यता पुगेको चिकित्सकको नाम दर्ता<br>किताबमा दर्ता गर्ने निर्णय गरी रजिष्ट्रारलाई दर्ता गर्न आदेश दिने,</span></div><div class="list-item sub-list-item"><span class="item-number">४.४.३.२</span><span class="item-content">रीत नपुगेको दरखास्त दिने व्यक्तिको नाम दर्ता नगर्ने गरी जुन<br>कारणबाट नाम दर्ता नगरिएको हो सो कारण खुलाई<br>दरखास्तवालालाई सूचना दिन रजिष्ट्रारलाई आदेश दिने ।</span></div></div><div class="list-item"><span class="item-number">४.४.४</span><span class="item-content">उपदफा ४.४.३.२ बमोजिम दर्ता किताबमा नाम दर्ता हुन नसकेको चिकित्सकले<br>रीत पुर्याई फेरि अर्को दरखास्त दिएमा पहिले दर्ता हुन नसकेको कारणले मात्र<br>निजको नाम दर्ता किताबमा दर्ता गर्न अस्वीकार गरिनेछैन ।</span></div><div class="section-heading">४.५ दर्ताको प्रमाणपत्र :</div><div class="content-paragraph" style="margin-top: 0;"> परिषद्ले उपदफा ४.४.३.१ बमोजिम कुनै दरखास्तवाला चिकित्सकको नाम दर्ता गर्ने निर्णय गरी रजिष्ट्रारलाई आदेश दिएमा रजिष्ट्रारले त्यस्तो चिकित्सकको नाम दर्ता किताबमा दर्ता गरी <span class="form-field medium"></span> तोकिए बमोजिम दर्ताको प्रमाण पत्र दिनु पर्नेछ ।<span class="footnote-marker-inline">8</span></div><div class="section-heading">४.६ व्यवसाय छाडेमा वा ठेगाना बदलेमा सूचना गर्नुपर्ने :</div><div class="content-paragraph" style="margin-top: 0;"> कुनै दर्तावाला चिकित्सकले आफनो व्यवसाय छाडेमा वा ठेगाना बदलेमा त्यस्तो चिकित्सकले व्यवसाय छाडेको वा ठेगाना बदलेको एक महीनाभित्र रजिष्ट्रारलाई तोकिए बमोजिम सूचना गर्नु पर्नेछ । </div><div class="section-heading">४.७ नाम हटाउने र पुनः नाम दर्ता गर्ने व्यवस्था :</div><div class="list-item"><span class="item-number">४.७.१</span><span class="item-content">देहायको कुनै अवस्थामा परिषद्ले कुनै दर्तावाला चिकित्सकको नाम दर्ता किताबबाट<br>हटाउन आदेश दिन सक्नेछ :-</span><div class="list-item sub-list-item"><span class="item-number">४.७.१.१</span><span class="item-content">नैतिक पतन देखिने फौज्दारी अभियोगमा अदालतबाट सजाय पाएको,</span></div><div class="list-item sub-list-item"><span class="item-number">४.७.१.२</span><span class="item-content">पेशा सम्बन्धी तोकिएको आचरण पालन नगरेको भनी परिषद्‌को दुई-<br>तिहाई बहुमतले ठहराएको, वा</span></div><div class="list-item sub-list-item"><span class="item-number">४.७.१.३</span><span class="item-content">मगज बिग्रेको ।</span></div></div><div class="list-item"><span class="item-number">४.७.२</span><span class="item-content">उपदफा ४.७.१ बमोजिम दर्ता किताबबाट नाम हटाईएको चिकित्सकले मनासिब<br>माफिकको कारण देखाई पुनः नाम दर्ता गराउन दरखास्त दिएमा परिषद्ले निजको<br>नाम पुनः दर्ता गर्न मनासिब देखेमा रजिष्ट्रारलाई नाम दर्ता गर्ने आदेश दिन सक्नेछ।</span></div><div class="list-item"><span class="item-number">४.७.३</span><span class="item-content">उपदफा ४.७.२ बमोजिम आदेश प्राप्त भएमा रजिष्ट्रारले तोकिए बमोजिमको दस्तुर<br>लिई त्यस्तो चिकित्सकको नाम दर्ता किताबमा पुनः दर्ता गरी प्रमाणपत्र दिनु पर्नेछ।</span></div><div class="section-heading">४.८ प्रमाण-पत्र रद्द गर्ने :</div><div class="content-paragraph" style="margin-top: 0;"> धोखा वा गल्तीले कुनै व्यक्तिको नाम दर्ता किताबमा दर्ता हुन गएको रहेछ भन्ने कुरा जानकारी हुन आई सो कुरा जाँचबुझ गर्दा साँचो ठहरिन आएमा परिषद्ले त्यस्तो व्यक्तिको दर्ताको प्रमाण-पत्र खिची दर्ता रद्द गर्न सक्नेछ । </div><div class="text-center bold document-subtitle">परिच्छेद-५</div><div class="text-center bold document-subtitle">आयुर्वेद चिकित्सा व्यवसाय</div><div class="section-heading">५.१ दर्ता नभएका चिकित्सकले व्यवसाय गर्न नपाउने :</div><div class="list-item"><span class="item-number">५.१.१</span><span class="item-content">यो ऐन प्रारम्भ भएपछि दर्तावाला 'चिकित्सकले बाहेक अरु कसैले प्रत्यक्ष वा<br>अप्रत्यक्ष रुपले आयुर्वेद चिकित्साको व्यवसाय गर्न पाउने छैन ।</span></div><div class="list-item"><span class="item-number">५.१.१क<span class="footnote-marker-inline">:</span></span><span class="item-content">माथि ५.१.१ मा जुनसुकै कुरा लेखिएको भए तापनि परिष‌द्मा दर्ता गर्न<br>न्यूनतम योग्यता नपुगेका तर आयुर्वेद विज्ञानमा आयुर्वेदशास्त्री वा वैद्यभूषण,<br>आयुर्वेदमा प्रमाणपत्र वा सो सरह, सहायक आयुर्वेद कार्यकर्ता वा सो सरहको<br>शैक्षिक योग्यता हासिल गरी स्वतन्त्र रुपमा चिकित्सा व्यवसाय गर्न चाहने वा<br>नेपाल सरकारको सेवामा रहेको आयुर्वेद समूहका प्राविधिकहरुले परिषद्वारा<br>गठित उपसमितिको रजिष्टरमा दर्ता गराई आयुर्वेद चिकित्सा व्यवसाय गर्न<br>सक्नेछन् ।</span><div class="content-paragraph" style="margin-left: 2em; margin-top: 0; margin-bottom: 0;"> आयुर्वेद चिकित्सामा तीन पुस्तादेखि संलग्न रही अनुभव प्राप्त गरेको भन्ने व्यहोराको सम्बन्धित जिल्ला कार्यालयको सिफारिस प्राप्त ५० वर्ष उमेर पुगेको व्यक्तिको हकमा यो ऐन प्रारम्भ भएको मितिले एक वर्षभित्रमा परिषद्ले तोके बमोजिम छुट्टै व्यवस्था अनुसार अनुमति लिई चिकित्सा व्यवसाय गर्न सक्ने छन् । </div></div><div class="list-item"><span class="item-number">५.१.२<span class="footnote-marker-inline">P</span></span><span class="item-content">उपदफा ५.१.१ मा जुनसुकै कुरा लेखिएको भए तापनि तोकिए बमोजिमको<br>आयुर्वेदिक औषधि उत्पादन गर्ने वा विक्री वितरण गर्ने व्यवसाय तोकिए<br>बमोजिम हुनेछ ।</span></div><div class="section-heading">५.२ प्रमाण-पत्र र प्रेसक्रिप्सन दिने अधिकार :</div><div class="list-item"><span class="item-number">५.२.१</span><span class="item-content">दर्तावाला चिकित्सकलाई देहायको कुरा प्रमाणित गर्ने र प्रमाण पत्र दिने अधिकार<br>हुनेछ :-</span><div class="list-item sub-list-item"><span class="item-number">५.२.१.१</span><span class="item-content">जन्म र मृत्युको प्रमाण–पत्रमा निस्सा लगाउने ।</span></div><div class="list-item sub-list-item"><span class="item-number">५.२.१.२</span><span class="item-content">आयुर्वेद चिकित्सासम्बन्धी वा शारीरिक वा मानसिक योग्यतासम्बन्धी<br>प्रमाणपत्रमा सहीछाप गर्ने वा प्रमाणपत्र दिने ।</span></div></div><div class="list-item"><span class="item-number">५.२.२<span class="footnote-marker-inline">ρ</span></span><span class="item-content">तोकिएको आयुर्वेदिक औषधिहरुको प्रेसक्रिप्शन दिने सम्बन्धी व्यवस्था तोकिए<br>बमोजिम हुनेछ ।</span></div><div class="text-center bold document-subtitle">परिच्छेद-६</div><div class="text-center bold document-subtitle">आयुर्वेदिक औषधि उत्पादन र बिक्री–वितरण</div><div class="section-heading">६.१ आयुर्वेदिक औषधि उत्पादन गर्न स्वीकृति लिनु पर्ने :</div><div class="list-item"><span class="item-number">६.१.१</span><span class="item-content">नेपाल सरकारले परिषद्को परामर्श लिई नेपाल राजपत्रमा सूचना प्रकाशित गरी<br>तोकिदिएका खास किसिमका आयुर्वेदिक औषधिहरु उत्पादन गर्न आयुर्वेद विभागको<br>पूर्वस्वीकृति लिनु पर्नेछ ।</span></div><div class="list-item"><span class="item-number">६.१.२</span><span class="item-content">उपदफा ६.१.१ बमोजिम तोकिएका आयुर्वेदिक औषधिहरु उत्पादन गर्न चाहने<br>व्यक्तिले स्वीकृतिको लागि तोकिए बमोजिम आयुर्वेद विभागमा निवेदन दिनु पर्नेछ ।</span></div><div class="list-item"><span class="item-number">६.१.३</span><span class="item-content">उपदफा ६.१.२ बमोजिम प्राप्त निवेदनमा आयुर्वेद विभागले आवश्यक जाँचबुझ गरी<br>आवश्यक देखेमा परिषद्को परामर्श लिई निवेदन दिने व्यक्ति दर्तावाला चिकित्सक<br>नभएमा निजले दर्तावाला चिकित्सकको रेखदेख र नियन्त्रणमा रही आयुर्वेदिक औषधि<br>उत्पादन गर्नुपर्ने गरी तोकिए बमोजिम स्वीकृति दिन सक्नेछ ।</span></div><div class="list-item"><span class="item-number">६.१.४</span><span class="item-content">आयुर्वेदिक औषधि उत्पादन सम्बन्धी अन्य व्यवस्था तोकिए बमोजिम हुनेछ ।</span></div><div class="section-heading">६.२ प्रेसक्रिप्सन बिना आयुर्वेदिक औषधि बिक्री गर्न नपाउने :</div><div class="content-paragraph" style="margin-top: 0;"> नेपाल सरकारले परिषद्‌को परामर्श लिई नेपाल राजपत्रमा सूचना प्रकाशित गरी तोकिदिएका खास किसिमका आयुर्वेदिक औषधिहरु दर्तावाला चिकित्सकको प्रेसक्रिप्सन बिना बिक्री वितरण गर्न पाइने छैन । </div><div class="text-center bold document-subtitle">परिच्छेद-७</div><div class="text-center bold document-subtitle">कोष र लेखापरीक्षण</div><div class="section-heading">७.१ परिषद्‌को कोषः</div><div class="list-item"><span class="item-number">७.१.१</span><span class="item-content">परिषद्‌को कोषमा देहायका रकमहरु रहनेछन् :-</span><div class="list-item sub-list-item"><span class="item-number">७.१.१.१</span><span class="item-content">नेपाल सरकारबाट प्राप्त रकम,</span></div><div class="list-item sub-list-item"><span class="item-number">७.१.१.२</span><span class="item-content">चिकित्सकहरुको नाम दर्ता दस्तुर बापत प्राप्त रकम, र</span></div><div class="list-item sub-list-item"><span class="item-number">७.१.१.३</span><span class="item-content">अन्य स्रोतबाट प्राप्त रकम ।</span></div></div><div class="list-item"><span class="item-number">७.१.२</span><span class="item-content">परिषद्को कोषको सञ्चालन तोकिए बमोजिम हुनेछ ।</span></div><div class="section-heading">७.२ लेखा र लेखापरीक्षण :</div><div class="list-item"><span class="item-number">७.२.१</span><span class="item-content">कोषको आय-व्ययको लेखा तोकिए बमोजिम राखिनेछ,</span></div><div class="list-item"><span class="item-number">७.२.२</span><span class="item-content">कोषको लेखापरीक्षण तोकिए बमोजिम हुनेछ ।</span></div><div class="list-item"><span class="item-number">७.२.३</span><span class="item-content">नेपाल सरकारले चाहेमा कोक्षको हिसाब किताब सम्बन्धी कागजात जुनसुकै बखत<br>जाँच्न वा जचाउन सक्नेछ ।</span></div><div class="text-center bold document-subtitle">शैक्षिक योग्यताको मान्यता</div><div class="section-heading">८.१ परिषद्ले मान्यता दिने :</div><div class="list-item"><span class="item-number">८.१.१<span class="footnote-marker-inline">:</span></span><span class="item-content">आयुर्वेद व्यवसाय सम्बन्धी शैक्षिक योग्यताको प्रमाणपत्र वा अन्य<br>उपाधिहरुलाई परिषद्मा नाम दर्ता गर्ने प्रयोजनको लागि तोकिए बमोजिम<br>मान्यता प्रदान गर्नेछ ।<span class="footnote-marker-inline">ρ</span></span></div><div class="content-paragraph" style="margin-left: 2em; margin-top: 0; margin-bottom: 0;"> उपदफा ८.१.१ बमोजिम मान्यता प्रदान गरिएको शैक्षिक योग्यताको प्रमाणपत्र वा उपाधिहरु नेपाल राजपत्रमा प्रकाशन गरिनेछ । </div><div class="section-heading"><span class="footnote-marker-inline">:</span>८.१क. विवरण माग गर्न सक्ने :</div><div class="content-paragraph" style="margin-top: 0;"> दफा ८.१ को उपदफा ८.१.१ बमोजिम मान्यता प्रदान गरिएको शैक्षिक योग्यताको प्रमाणपत्र वा अन्य उपाधिहरु प्रदान गर्ने शिक्षण संस्थाले त्यस्तो प्रमाणपत्र वा अन्य उपाधिहरुको निमित्त निर्धारित गरेको पाठ्यक्रम तथा भर्नाको लागि निर्धारित गरेको शर्तहरुको मूल्याङ्ककनको लागि परिषद्ले समय समयमा त्यस्तो संस्थासंग विवरण माग गर्न सक्नेछ र सो विवरण उपलब्ध गराउनु त्यस्तो संस्थाको कर्तव्य हुनेछ । </div><div class="section-heading"><span class="footnote-marker-inline">:</span>८.१ख. परीक्षाको निरीक्षण :</div><div class="content-paragraph" style="margin-top: 0;"> दफा ८.१ को उपदफा ८.१.१ बमोजिम मान्यता प्रदान गरिएको शैक्षिक योग्यताको प्रमाणपत्र वा अन्य उपाधिहरुको लागि सम्बन्धित शिक्षण संस्थाबाट लिइने परीक्षाहरु निरीक्षण गर्नको लागि परिषद्ले निरीक्षक नियुक्त गरी पठाउन सक्नेछ । यसरी नियुक्त गरिएका निरीक्षकले आफूले निरीक्षण गरेका परीक्षाको सम्बन्धमा परिषद्ले तोकेको विवरण खुलाई परिषद् समक्ष प्रतिवेदन पेश गर्नेछ । </div><div class="content-paragraph" style="margin-left: 2em; margin-top: 0; margin-bottom: 0;"> तर निरीक्षकले त्यस्तो परीक्षामा कुनै किसिमको हस्तक्षेप गर्न पाउने छैन । </div><div class="section-heading"><span class="footnote-marker-inline">:</span>८.१ग. मान्यता हटाउने :</div><div class="list-item"><span class="item-number">८.१ग.१</span><span class="item-content">दफा ८.१क. बमोजिम प्राप्त विवरण र दफा ८.१ख. बमोजिम पेश गरिएको<br>प्रतिवेदन उपर विचार गर्दा दफा ८.१ को उपदफा ८.१.१ बमोजिम मान्यता<br>प्रदान गरिएको कुनै शैक्षिक योग्यताको प्रमाणपत्र वा उपाधिहरुको निमित्त<br>सम्बन्धित शिक्षण संस्थाले निर्धारण गरेको पाठ्यक्रम, भर्नाका शर्तहरु तथा<br>परीक्षा सञ्चालन विधि उपयुक्त एवं पर्याप्त छैन भन्ने लागेमा सो सम्बन्धमा<br>परिषद्ले आफनो प्रतिवेदन नेपाल सरकार समक्ष पेश गर्नेछ ।</span></div><div class="list-item"><span class="item-number">८.१ग.२</span><span class="item-content">उपदफा ८.१ग.१ बमोजिम परिषद्‌को प्रतिवेदन प्राप्त भएपछि नेपाल<br>सरकारले आवश्यक देखेमा सम्बन्धित शिक्षण संस्थासंग स्पष्टीकरण माग गर्न<br>सक्नेछ र स्पष्टीकरण प्राप्त भएमा सो उपर विचार गरी अरु कुनै जाँचबुझ<br>गर्नु पर्ने भए आवश्यक जाँचबुझ गरी सो समेतको आधारमा नेपाल सरकारले<br>त्यस्तो शिक्षण संस्थाबाट कुनै खास मिति पछि प्रदान गरिएको आयुर्वेद<br>सम्बन्धी शैक्षिक योग्यताको प्रमाणपत्र वा अन्य उपाधिको मान्यतालाई नेपाल<br>राजपत्रमा सूचना प्रकाशन गरी हटाउन सक्नेछ ।</span></div><div class="text-center bold document-subtitle">परिच्छेद-९</div><div class="text-center bold document-subtitle">विविध</div><div class="section-heading">९.१ असल नियतले गरेको काममा बचाउ :</div><div class="content-paragraph" style="margin-top: 0;"> यो ऐन वा नियमको अधीनमा रही असल नियतले गरेको कुनै काम कारबाहीको सम्बन्धमा परिषद् वा रजिष्ट्रार जवाफदेही हुनेछैन । </div><div class="section-heading">९.२ परिषद्‌को विघटन :</div><div class="list-item"><span class="item-number">९.२.१</span><span class="item-content">परिषद्ले यो ऐन र नियम बमोजिम आफूलाई प्राप्त अधिकार प्रयोग गर्न नसकेको वा<br>अधिकारको दुरुपयोग गरेको वा प्राप्त अधिकार भन्दा बढी अधिकार प्रयोग गरेको वा<br>यो ऐन र नियम बमोजिम परिषद्ले पालन गर्नुपर्ने कर्तव्य पालन गर्न नसकेको भन्ने<br>नेपाल सरकारलाई लागेमा नेपाल सरकारले परिषद्लाई विघटन गर्न सक्नेछ ।</span></div><div class="list-item"><span class="item-number">९.२.२</span><span class="item-content">उपदफा ९.२.१ बमोजिम परिषद् विघटन भएपछि नेपाल सरकारले अर्को परिषद्<br>गठन नभएसम्म यो ऐन र नियम बमोजिम परिषद्ले गर्नुपर्ने सबै काम कारबाही<br>आफैले गर्न वा कुनै समिति गठन गरी सो समितिबाट गराउन सक्नेछ ।</span></div><div class="list-item"><span class="item-number">९.२.३</span><span class="item-content">उपदफा ९.२.१ बमोजिम परिषद् विघटन भएपछि सो परिषद्‌को कोष र अरु सम्पत्ति<br>नेपाल सरकारले आफनै जिम्मा राखी अर्को परिषद् गठन भएपछि सो कोष र सम्पत्ति<br>उक्त परिषद्लाई बुझाउनेछ ।</span></div><div class="list-item"><span class="item-number">९.२.४</span><span class="item-content">उपदफा ९.२.१ बमोजिम परिषद् विघटन भएको साधारणतया तीन महीनाभित्र नेपाल<br>सरकारले दफा २.३ बमोजिम अर्को परिषद्‌को गठन गर्नेछ ।</span></div><div class="section-heading">९.३ सजाय :</div><div class="list-item"><span class="item-number">९.३.१</span><span class="item-content">दफा ५.१ को बर्खिलाप आयुर्वेद चिकित्सा व्यवसाय गर्ने व्यक्तिलाई तीन वर्षसम्म<br>कैद र तीस हजार रुपैयाँसम्म जरिबाना हुनेछ ।</span></div><div class="list-item"><span class="item-number">९.३.२<span class="footnote-marker-inline">■</span></span><span class="item-content">दफा ५.२ बमोजिमको अधिकार दुरुपयोग गर्ने दर्तावाला चिकित्सकलाई दुईहजार<br>रुपैयाँसम्म जरिवाना वा दुई महीनासम्म कैद वा दुवै सजाय हुनेछ ।</span></div><div class="list-item"><span class="item-number">९.३.३</span><span class="item-content">दफा ६.१ बमोजिम आयुर्वेद विभागको स्वीकृति नलिई आयुर्वेदिक औषधि उत्पादन<br>गर्ने व्यक्तिलाई तीनहजार रुपैयाँसम्म जरिबाना वा छ महीनासम्म कैद वा दुवै सजाय<br>हुनेछ ।</span></div><div class="list-item"><span class="item-number">९.३.४<span class="footnote-marker-inline">☑</span></span><span class="item-content">दफा ६.२ को बर्खिलाप हुने गरी आयुर्वेदिक औषधि बिक्री वितरण गर्ने व्यक्तिलाई<br>एक वर्षसम्म कैद र दश हजार रुपैयाँसम्म जरिबाना हुनेछ ।</span></div><div class="list-item"><span class="item-number">९.३.५</span><span class="item-content">यस दफामा लेखिएदेखि बाहेक यो ऐन वा नियमको बर्खिलाप हुने कुनै काम गर्ने<br>व्यक्तिलाई दुईहजार रुपैयाँसम्म जरिबाना हुनेछ ।</span></div><div class="section-heading">९.३क. अनुसन्धान तहकिकात गर्ने तथा मुद्दा चलाउने अधिकारी :</div><div class="content-paragraph" style="margin-top: 0;"> दफा ५.१ र ५.२ बमोजिमको कसूरको अनुसन्धान तहकिकात गर्ने तथा मुद्दा चलाउने अधिकारी वा निकाय र तत्सम्बन्धी कार्यविधि नेपाल सरकारले नेपाल राजपत्रमा सूचना प्रकाशन गरी तोकिदिए बमोजिम हुनेछ। </div><div class="section-heading"><span class="footnote-marker-inline">ρ</span>९.४ यो ऐनको उद्देश्य कार्यान्वयन गर्न परिषद्ले आवश्यक नियमहरु बनाउन सक्नेछ र त्यस्तो<br>नियमहरु नेपाल सरकारबाट स्वीकृत भएपछि मात्र लागू हुनेछ ।</div><div class="section-heading">९.५ विनियम बनाउने अधिकार :</div><div class="content-paragraph" style="margin-top: 0;"> परिषद्ले आफनो दैनिक कार्य सञ्चालनको लागि यो ऐन र नियमको अधीनमा रही नेपाल सरकारको स्वीकृति लिई विनियमहरु बनाउन सक्नेछ । </div><div class="footnote-section"><div class="footnote-item"><span class="footnote-marker-inline">०</span> यो ऐन संवत् २०६५ साल जेठ १५ गतेदेखि लागू भएको ।</div><div class="footnote-item"><span class="footnote-marker-inline">a</span> यो ऐन संवत् २०७५ साल भदौ १ गतेदेखि प्रारम्भ हुने ।</div><div class="footnote-item"><span class="footnote-marker-inline">*</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote-item"><span class="footnote-marker-inline">०१.</span> यो ऐनको दफा ४.१, ४.२, ४.३, ४.४, ४.५, ४.६, ४.७, ४.८, ५.१, ५.२, ६.१, ६.२, ७.१, ७.२, ९.३ र ९.३क. बाहेक अन्य दफाहरू मिति २०५६।८।१६ देखि प्रारम्भ हुने गरी नेपाल राजपात्रमा सूचना प्रकाशित भएको ।</div><div class="footnote-item"><span class="footnote-marker-inline">२.</span> यो ऐनको दफा ४.१, ४.२, ४.३, ४.४, ४.५, ४.६, ४.७, ४.८, ५.१, ५.२, ६.१, ६.२, ७.१, ७.२, ९.३ र ९.३क. सम्वत् २०५८ साल फागुन १६ गतेदेखि प्रारम्भ हुने गरी नेपाल राजपत्रमा सूचना प्रकाशित भएको ।</div><div class="footnote-item"><span class="footnote-marker-inline">P</span> पहिलो संशोधानद्वारा संशोधित ।</div><div class="footnote-item"><span class="footnote-marker-inline">:</span> पहिलो संशोधनद्वारा थप ।</div><div class="footnote-item"><span class="footnote-marker-inline">∞</span> पहिलो संशोधनद्वारा झिकिएको ।</div><div class="footnote-item"><span class="footnote-marker-inline">ρ</span> पहिलो संशोधनद्वारा संशोधित ।</div><div class="footnote-item"><span class="footnote-marker-inline">8</span> पहिलो संशोधनद्वारा झिकिएको ।</div><div class="footnote-item"><span class="footnote-marker-inline">■</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</div><div class="footnote-item"><span class="footnote-marker-inline">☑</span> एक वर्षसम्म कैद र दश हजार रुपैयाँसम्म जरिबाना हुनेछ ।</div><div class="footnote-item"><span class="footnote-marker-inline">द्रष्टव्य :-</span> केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः- “श्री ५ को सरकार” को सट्टा “नेपाल सरकार” ।</div></div></body></html>