<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>राष्ट्रिय सेवा दल ऐन, २०२७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">राष्ट्रिय सेवा दल ऐन, २०२७</div><div style="display: flex; justify-content: space-between; margin-top: 30px; line-height: 1.5;"><div class="text-left"><p>संशोधन गर्ने ऐन</p><p>गणतन्त्र सुदृढीकरण तथा केही नेपाल कानून संशोधन</p><p>गर्ने ऐन, २०६६०</p></div><div class="text-right"><p>लालमोहर र प्रकाशन मिति</p><p>२०२७।६।१८</p><p>प्रमाणीकरण र प्रकाशन मिति</p><p>२०६६। १०।७</p></div></div><div class="document-subtitle">२०२७ सालको ऐन नं. १०</div><div class="content-paragraph" style="margin-top: 20px; font-size: 13px;"> X&nbsp;&nbsp;&nbsp;&nbsp;&nbsp;&nbsp;<span class="form-field large"></span></div><div class="document-title">राष्ट्रिय सेवा दलको व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> नेपाल <span class="form-field medium"></span> का छात्रछात्राहरूमा देश <span class="form-field tiny"></span> बफादारीको भावना अझ बढी जागृत गराई राष्ट्रिय सेवा भाव विकसित गरी योग्य र अनुशासित नागरिक बनाउन र उनीहरूमा नेतृत्वको क्षमता बढाउन सैनिक तालीम दिनु वाञ्छनीय भएकोले, </div><div class="content-paragraph"> श्री ५ महाराजाधिराज महेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाइबक्सेको छ । </div><div class="content-paragraph"><span class="bold underline">१. संक्षिप्त नाम, विस्तार र प्रारम्भ :</span> (१) यस ऐनको नाम “राष्ट्रिय सेवा दल ऐन, २०२७” रहेको छ। </div><div class="content-paragraph"> (२) यो ऐन नेपाल <span class="form-field medium"></span> भर लागू हुनेछ । </div><div class="content-paragraph"> (३) यो ऐन तुरुन्त प्रारम्भ हुनेछ । </div><div class="content-paragraph"><span class="bold underline">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा, - </div><div class="content-paragraph"> (क) “सेवा दल” भन्नाले यस ऐन अन्तर्गत गठन गरिएको राष्ट्रिय सेवा दल सम्झनु पर्छ। </div><div class="content-paragraph" style="font-size: 13px;"> X यो ऐन संवत् २०६५ साल जेठ १५ गते देखि लागू भएको । </div><div class="content-paragraph" style="font-size: 13px; margin-top: 5px;"> X गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="content-paragraph"> (ख) “विश्वविद्यालय” भन्नाले प्रचलित नेपाल कानूनबमोजिम नेपाल <span class="form-field medium"></span> मा स्थापित भएको विश्वविद्यालय सम्झनुपर्छ र सो शब्दले त्यस्तो विश्वविद्यालयसँग सम्बद्ध महाविद्यालय समेतलाई जनाउँछ । </div><div class="content-paragraph"> (ग) “विद्यालय” भन्नाले नेपाल सरकारबाट स्वीकृति प्राप्त भएको माध्यमिक स्तरको शिक्षण संस्था सम्झनु पर्छ । </div><div class="content-paragraph"> (घ) “युनिट” भन्नाले सेवा दलका गणदेखि पति सम्मलाई जनाउँछ । </div><div class="content-paragraph"> (ङ) “तोकिएको” वा “तोकिए बमोजिम” भन्नाले यस ऐन अन्तर्गत बनेका नियमहरूमा तोकिएको वा तोकिए बमोजिम सम्झनु पर्छ । </div><div class="content-paragraph"><span class="bold underline">३. सेवा दलको गठन र विघटन :</span> (१) नेपाल सरकारले एक सेवा दलको गठन गर्नेछ । </div><div class="content-paragraph"> (२) नेपाल सरकारले तोकेको जिल्लाहरूमा आवश्यकतानुसार सेवा दलको एक वा एकभन्दा बढी युनिट गठन गर्न सक्नेछ । </div><div class="content-paragraph"> (३) उपदफा (२) अन्तर्गत गठन गरिने सेवा दलको युनिटमा विश्वविद्यालय वा विद्यालयको विद्यार्थीहरूलाई भर्ना लिइनेछ । </div><div class="content-paragraph"> (४) नेपाल सरकारले उपदफा (२) अन्तर्गत गठन गरिएको कुनै पनि युनिटलाई भङ्ग गर्न वा पुनः गठन गर्न सक्नेछ । </div><div class="content-paragraph"><span class="bold underline">४. सेवा दलको विभाजन :</span> सेवा दलमा निम्न डिभिजनहरू हुनेछन्ः- </div><div class="content-paragraph"> (क) सिनियर डिभिजन, र </div><div class="content-paragraph"> (ख) जुनियर डिभिजन । </div><div class="content-paragraph"><span class="bold underline">५. भर्ना :</span> तोकिएको योग्यता पुगेका विश्वविद्यालयका विद्यार्थीले सेवा दलको सिनियर डिभिजनमा र विद्यालयका विद्यार्थीले सेवा दलको जुनियर डिभिजनमा भर्ना हुन सक्नेछ । </div><div class="content-paragraph"><span class="bold underline">६. सेवा दलबाट हट्ने :</span> देहायको अवस्थामा सेवा दलमा भर्ना भएको व्यक्ति सेवा दलबाट हट्नेछः– </div><div class="content-paragraph"> (क) निश्चित अवधिको लागि भर्ना गरिएकोमा सो अवधि समाप्त भएमा, वा </div><div class="content-paragraph" style="font-size: 13px;"> X गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="content-paragraph"> (ख) विश्वविद्यालय वा विद्यालयको विद्यार्थी नरहेमा, वा </div><div class="content-paragraph"> (ग) तोकिए बमोजिम हटाइएमा । </div><div class="content-paragraph"><span class="bold underline">७. अधिकृतहरूको नियुक्ति :</span> (१) नेपाल सरकारले सेवा दल वा सेवा दलको कुनै युनिटको लागि कुनै विश्वविद्यालय वा विद्यालयका कर्मचारीलाई वा अन्य कुनै व्यक्तिलाई अधिकृतमा नियुक्ति गर्न सक्नेछ । </div><div class="content-paragraph"> (२) उपदफा (१) अन्तर्गत नियुक्ति भएका अधिकृतको काम कर्तव्य र अधिकार तोकिए बमोजिम हुनेछ । </div><div class="content-paragraph"><span class="bold underline">८. सैनिक सेवाको लागि बाध्यता नहुने :</span> यस ऐन अन्तर्गत सेवा दलमा भर्ना गरिएको व्यक्तिलाई सेवा दलमा भर्ना भएको कारणले मात्र सैनिक सेवामा काम गर्न बाध्य गराइने छैन । </div><div class="content-paragraph"> तर, त्यस्तो व्यक्तिले तोकिए बमोजिमको काम कर्तव्य गर्नु पर्नेछ । </div><div class="content-paragraph"><span class="bold underline">९. जरिबाना :</span> यस ऐन अन्तर्गत सेवा दलमा भर्ना गरिएको कुनै व्यक्तिले यस ऐन वा यस ऐन अन्तर्गत बनेको नियम विपरित कुनै काम गरेमा तोकिएको अधिकारीले तोकिएबमोजिम असुल उपर गर्ने गरी बढीमा रु. १००।– एक सयसम्म जरिबाना गर्न सक्नेछ । </div><div class="content-paragraph"><span class="bold underline">१०. सल्लाहकार समिति :</span> नेपाल सरकारले सेवा दलको प्रशासन र संगठन सम्बन्धी नीति विषयमा सल्लाह दिन तोकिए बमोजिमको एक सल्लाहकार समिति गठन गर्न सक्नेछ । </div><div class="content-paragraph"><span class="bold underline">११. मान्यता दिने :</span> यो ऐन जारी हुँदाको बखत गठन भैरहेको राष्ट्रिय सेवा दल यसै ऐन अन्तर्गत गठन भएको मानिनेछ । </div><div class="content-paragraph"><span class="bold underline">१२. नियम बनाउने अधिकार :</span> (१) यस ऐनको उद्देश्य कार्यान्वित गर्नको लागि नेपाल सरकारले नियम बनाउन सक्नेछ । </div><div class="content-paragraph"> (२) उपदफा (१) को अधिकारमा प्रतिकूल असर नपर्ने गरी ती नियमहरूमा देहायका कुराहरूको व्यवस्था गर्न सक्नेछः- </div><div class="content-paragraph"> (क) युनिटमा भर्ना हुने व्यक्तिको योग्यता, </div><div class="content-paragraph"> (ख) युनिटमा भर्ना गर्ने तरिका, भर्ना शर्त र भर्ना अवधि, </div><div class="content-paragraph"> (ग) युनिटमा भर्ना हुन चाहने व्यक्तिको स्वास्थ्य परीक्षण गराउने, </div><div class="content-paragraph"> (घ) युनिटमा भर्ना गरिएको व्यक्तिलाई प्रारम्भिक र आवधिक सैनिक तालीम दिने, </div><div class="content-paragraph"> (ङ) युनिटमा भर्ना गरिएको व्यक्तिको सैनिक तालीम अवधिमा पालना गर्नुपर्ने सैनिक वा अन्य कर्तव्य, </div><div class="content-paragraph"> (च) युनिटमा भर्ना गरिएको व्यक्तिले साधारणतः पालन गर्नुपर्ने अनुशासन, </div><div class="content-paragraph"> (छ) युनिटमा भर्ना गरिएको व्यक्तिले गर्नुपर्ने सार्वजनिक काम र कर्तव्य, </div><div class="content-paragraph"> (ज) प्रमाण-पत्र वा परिचय पत्रको व्यवस्था, </div><div class="content-paragraph"> (झ) यस ऐनको दफा ७ अन्तर्गत नियुक्ति गरिएका अधिकृतले पाउने पारिश्रमिक भत्ता, </div><div class="content-paragraph"> (ञ) यस ऐन अन्तर्गत सेवा दलमा भर्ना गरिएको व्यक्तिलाई हटाउने, </div><div class="content-paragraph"> (ट) यो ऐन बमोजिम लागेको जरीबाना असुल उपर गर्ने, </div><div class="content-paragraph"> (ठ) यस ऐन अन्तर्गत गठन गरिने सल्लाहकार समितिको काम, कर्तव्य र अधिकार, </div><div class="content-paragraph"> (ड) यस ऐन अन्तर्गत तोकिएको वा तोक्नु पर्ने अन्य कुराहरू, </div><div class="content-paragraph"> (ढ) तोकिए बमोजिमको सुविधा सेवा दलका छात्र छात्राहरूलाई उपलब्ध गराउने । </div><div class="content-paragraph" style="margin-top: 50px;"><span class="bold">द्रष्टव्यः-</span> केही नेपाल कानुन संशोधन गर्ने ऐन, २०६३ द्वारा रूपान्तर भएका शब्दहरू:- </div><div class="content-paragraph"> “श्री ५ को सरकार” को सट्टा “नेपाल सरकार” । </div></body></html>