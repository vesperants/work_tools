<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>होटेल व्यवस्था तथा मदिराको बिक्री वितरण (नियन्त्रण) ऐन, २०२३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .list-item-container { display: flex; justify-content: space-between; align-items: flex-start; margin-top: 5px; margin-bottom: 5px; } .list-item-container.indent { margin-left: 30px; /* Adjust as needed for proper indentation */ } .list-item-text { flex-grow: 1; text-align: left; line-height: 1.7; } .list-item-text.indent { margin-left: 30px; /* For sub-items like (क) (ख) */ } .list-item-date { white-space: nowrap; text-align: right; margin-left: 20px; /* Space between text and date */ line-height: 1.7; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote { font-size: 12px; margin-left: 0; line-height: 1.5; margin-top: 5px; } .section-heading { font-size: 14px; font-weight: 600; margin: 15px 0 10px 0; text-align: center; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">होटेल व्यवस्था तथा मदिराको बिक्री वितरण (नियन्त्रण) ऐन, २०२३</div></div><div class="content-paragraph text-right"> लालमोहर र प्रकाशन मिति </div><div class="content-paragraph text-right"> २०२३।६।९ </div><div class="content-paragraph bold">संशोधन गर्ने ऐन</div><div class="list-item-container"><div class="list-item-text">१. न्याय प्रशासन ऐन, २०४८</div><div class="list-item-date">२०४८। २। १६</div></div><div class="list-item-container"><div class="list-item-text">२. गणतन्त्र सुदृढीकरण तथा केही नेपाल कानून संशोधन <br>गर्ने ऐन, २०६६</div><div class="list-item-date">प्रमाणीकरण र प्रकाशन मिति<br>२०६६।१०।०७</div></div><div class="list-item-container"><div class="list-item-text">३. लैङ्गिक समानता कायम गर्न तथा लैङ्गिक हिंसा अन्त्य गर्न केही नेपाल <br>ऐनलाई संशोधन गर्ने ऐन, २०७२</div><div class="list-item-date">२०७२।६।१४</div></div><div class="list-item-container"><div class="list-item-text">४. केही नेपाल ऐन संशोधन गर्ने ऐन, २०७२</div><div class="list-item-date">२०७२।११।१३</div></div><div class="list-item-container"><div class="list-item-text">५. केही नेपाल कानूनलाई संशोधन, एकीकरण, समायोजन<br>र खारेज गर्ने ऐन, २०७४</div><div class="list-item-date">२०७४।६।३०</div></div><div class="list-item-container"><div class="list-item-text">६. नेपालको संविधान अनुकूल बनाउन केही नेपाल <br>ऐनलाई संशोधन गर्ने ऐन, २०७५</div><div class="list-item-date">२०७५।११।१९</div></div><div class="content-paragraph"><ul><li>यो ऐन संवत् २०६५ साल जेठ १५ गतेदेखि लागू भएको ।</li></ul></div><div class="content-paragraph text-right"> २०२३ सालको ऐन नं. १८ </div><div class="content-paragraph"> " <span class="form-field large"></span> " </div><div class="section-heading"> होटेलको व्यवस्था तथा मदिराको बिक्री वितरणमा नियन्त्रण गर्न बनेको ऐन </div><div class="content-paragraph"><span class="bold">प्रस्तावना :</span> सर्वसाधारण जनताको सदाचार, सुविधा, स्वास्थ्य एवं आर्थिक हित कायम राख्नको लागि होटेलको व्यवस्था तथा मदिराको बिक्री वितरणमा नियन्त्रण गर्न वाञ्छनीय भएकोले, </div><div class="content-paragraph"> श्री ५ महाराजाधिराज महेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाई बक्सेको छ । </div><div class="content-paragraph"><span class="bold">१. संक्षिप्त नाम, विस्तार र प्रारम्भ :</span> (१) यस ऐनको नाम “होटेल व्यवस्था तथा मदिराको बिक्री वितरण (नियन्त्रण) ऐन, २०२३” रहेको छ । </div><div class="content-paragraph list-item-text indent"> (२) यो ऐन नेपाल <span class="form-field xlarge"></span> भर लागू हुनेछ । </div><div class="content-paragraph list-item-text indent"> (३) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यो ऐनमा,- </div><div class="content-paragraph list-item-text indent"> (क) “होटेल” भन्नाले भोजन (खानापिना) को प्रबन्ध भई वा नभई बसोबासको सुविधा दिने गरी व्यावसायिक आधारमा चलाइएको होटेल सम्झनु पर्छ र यो शब्दले रेष्टुराँ समेतलाई जनाउँछ । </div><div class="content-paragraph list-item-text indent"> (ख) कुनै होटेल वा पसलका सम्बन्धमा “मालिक” भन्नाले होटेल वा पसलको कारोबारमा अन्तिम नियन्त्रण भएको व्यक्तिहरु सम्झनु पर्छ र यो शब्दले त्यस्तो होटेल वा पसलको काम चलाउन मेनेजर वा मैनेजिड्ड एजेण्ट नियुक्त भैराखेको भए निजलाई समेत जनाउँछ । </div><div class="content-paragraph list-item-text indent"> (ग) “ग्राहक” भन्नाले होटेलमा बसोबास गरी वा नगरी भोजन (खानापिना) को लागि होटेलमा आउने ग्राहक सम्झनु पर्छ । </div><div class="content-paragraph list-item-text indent"> (घ) “मदिरा” भन्नाले फलफूल वा अन्न कुहाई वा अन्य कुनै तरिकाले तयार गरिने विदेशी वा स्वदेशी सबै किसिमको रक्सी र वियर समेतलाई सम्झनु पर्छ । </div><div class="content-paragraph list-item-text indent"> (ङ) “पसल” भन्नाले भट्टी पसललाई समेत जनाउँछ । </div><div class="content-paragraph list-item-text indent"> (च) “तोकिएको” वा “तोकिएबमोजिम” भन्नाले यस ऐन अन्तर्गत बनेको नियमहरुमा तोकिएको वा तोकिएबमोजिम सम्झनु पर्छ । </div><div class="content-paragraph"><span class="bold">३. होटेल वा पसलको मालिकले मदिरा बेच्न र खुवाउनमा नियन्त्रण :</span> (१) मदिरा खुवाउने व्यवस्था भएको होटेल वा पसलको मालिकले यो ऐन प्रारम्भ भएपछि दिउँसो १२ बजे भन्दा पहिले र शुक्रबारको हकमा राती १ बजे पछि र अन्य वारको हकमा राती १२ बजे पछि आफनो होटेल वा पसलमा कसैलाई मदिरा बिक्री गर्न वा खुवाउन हुँदैन । </div><div class="content-paragraph list-item-text indent"> (२) होटेल मालिकले शुक्रबारको दिन राती १ बजे पछि र अन्य वारको हकमा राती १२ बजेपछि ग्राहकहरुको निमित्त मनोरञ्जन वा नाच गानको व्यवस्था गर्न हुँदैन । </div><div class="content-paragraph list-item-text indent"> (३) उपदफा (१) र (२) मा जुनसुकै कुरा लेखिएको भए तापनि नेपाल सरकारले नेपाल राजपत्रमा सूचना प्रकाशित गरी सो उपदफाहरुमा लेखिएको समयमा आवश्यकता अनुसार घटबढ गर्न सक्नेछ । </div><div class="footnote"><ul><li>गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</li></ul></div><div class="content-paragraph"><span class="bold">४. होटेलमा अश्लील वा लज्जाजनक मनोरञ्जन वा नाँच गान देखाउन नहुने :</span> होटेल मालिकले आफनो होटेलमा सार्वजनिक सदाचार वा नैतिकतामा नराम्रो असर पर्ने किसिमका मनोरञ्जन वा त्यस्ता नाँच गान देखाउन हुँदैन । </div><div class="content-paragraph"><span class="bold">५. होटेल मालिकको कर्तव्य :</span> (१) होटेल मालिकको देहाय बमोजिमको कर्तव्य हुनेछ :- </div><div class="content-paragraph list-item-text indent"> (क) होटेलमा आएका ग्राहकको नाम, नागरिकता, पेशा, आएको मिति र ठेगाना समेतको विवरण लेखाउने । </div><div class="content-paragraph list-item-text indent"> (ख) होटेलमा कोठा खाली भएमा सरुवा वा संक्रामक रोग पीडित ग्राहक बाहेक अरु ग्राहकलाई बस्न दिनु पर्ने । </div><div class="content-paragraph list-item-text indent"> (ग) होटेलमा आएका ग्राहकलाई मुनासिब माफिकको दाममा शुद्ध तथा पवित्र भोजन खुवाउने । </div><div class="content-paragraph list-item-text indent"> (घ) ग्राहकलाई आफूले सक्दो सुरक्षा वा हेर विचार गर्ने, गराउने । </div><div class="content-paragraph list-item-text indent"> (ङ) ग्राहकको मालसामान नगद रुपैयाँ वा अरु कुनै मूल्यवान चीज ग्राहकले जिम्मा दिन चाहेमा ग्राहकले माग गरेको बखतमा फिर्ता दिने गरी आफनो जिम्मा लिई त्यसको रसीद दिने । </div><div class="content-paragraph list-item-text indent"> (च) मदिरा बेच्दा वा खुवाउँदा शान्ति सुरक्षाको ख्याल गर्ने । </div><div class="content-paragraph list-item-text indent"> (छ) होटेल सफा सुग्घर राख्न लगाउने । </div><div class="content-paragraph list-item-text indent"> (ज) ग्राहकलाई मदिरा खुवाउँदा होस हवास हराउने गरी वा ग्राहकले आफूलाई नियन्त्रण राख्न नसक्ने गरी धेरै मात्रामा मदिरा खुवाउन नहुने । </div><div class="content-paragraph list-item-text indent"> (झ) मदिरा खुवाउँदा होटेलको भित्री भागमा खुवाउने व्यवस्था गर्ने । </div><div class="content-paragraph list-item-text indent"> (२) उपदफा (१) को खण्ड (ङ) बमोजिम जिम्मा लिएको मालसामान दैवी घटनाबाट नासिएमा त्यस्तो मालसामानको जवाफदेही होटेल मालिकको हुने छैन । </div><div class="content-paragraph"><span class="bold">६. ग्राहकको मालसामान लिलाम गर्ने :</span> ग्राहकले होटेलमा बस्दा र खाँदाको खर्च नतिरी आफनो मालसामान छोडी हिंडेमा त्यसरी हिंडेको मितिले ७ दिन पछि त्यस्ता मालसामानको विवरण र ग्राहकको पूरा नाम र वतन खोली पैंतीस दिनको म्याद दिई स्थानीय पत्रपत्रिकामा विज्ञापन गरी होटेल मालिकले सो मालसामान लिलाम बिक्री गर्न सक्नेछ र सो लिलाम बिक्री गर्दा आएको रकमबाट आफूले लिनु पर्ने रकम र लिलाम बिक्री गर्दा लागेको खर्च कटाई बाँकी बचेको रकम ग्राहकले लिन आएका बखत निजलाई बुझाई दिनु पर्छ । </div><div class="content-paragraph"><span class="bold">७. नाबालक र मदिराले मातेको व्यक्तिलाई मदिरा बेच्न खुवाउन नहुने :</span><span class="bold">अठार वर्ष</span> मुनिका बालबालिका र मदिराले मातिसकेका व्यक्तिलाई कुनै पनि होटेल वा पसलको मालिकले मदिरा बेच्न वा खुवाउन हुँदैन । </div><div class="content-paragraph"><span class="bold">८. खास खास होटेल वा पसल र क्षेत्रमा मदिरा बेच्न र खुवाउन नहुने :</span> दफा ३ मा जुनसुकै कुरा लेखिएको भए तापनि नेपाल सरकार, प्रदेश सरकार वा स्थानीय तहले तोकिए बमोजिमका होटेल, पसल वा क्षेत्रमा आवश्यकता अनुसार नेपाल राजपत्र, प्रदेश राजपत्र वा स्थानीय राजपत्रमा सूचना प्रकाशित गरी सोही सूचनामा तोकेको होटेल, पसल वा क्षेत्रमा मदिरा बेच्न र खुवाउन निषेध गर्न सक्नेछ । </div><div class="footnote"><ul><li>केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</li><li>नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित ।</li></ul></div><div class="content-paragraph"><span class="bold">९. मदिरा खाई मातेको ग्राहकलाई प्रवेश निषेध :</span> कुनै होटेल वा पसलको मालिकले मदिरा लागी मातेका व्यक्तिलाई जानी जानी आफनो होटेल वा पसलमा प्रवेश गराउन हुँदैन । </div><div class="content-paragraph"><span class="bold">१०. दण्ड सजाय :</span> (१) दफा ३, ५ वा ७ को बर्खिलाप काम गर्ने होटेल मालिक वा दफा ३ वा ७ को बर्खिलाप काम गर्ने कुनै पसलको मालिकलाई तोकिएको अधिकारीले बढीमा <span class="bold">एक</span> लाख रुपैयाँसम्म जरिवाना गर्न र आवश्यक देखिए त्यस्तो होटेल वा पसल बन्द गर्ने आदेश दिन सक्नेछ । </div><div class="content-paragraph list-item-text indent"> (२) दफा ४ को बर्खिलाप काम गर्ने होटेल मालिकलाई तोकिएको अधिकारील एक लाख रुपैयाँसम्म जरिवाना गर्न सक्नेछ र सो दफाको बर्खिलाप होटेलमा भैरहेको वा हुने भएको मनोरञ्जन वा नाच गान बन्द गराउनेछ । </div><div class="content-paragraph list-item-text indent"> (३) दफा ८ वा ९ को उल्लङ्घन गर्ने होटेल वा पसलको मालिक वा अन्य कुनै व्यक्तिलाई तोकिएको अधिकारीको आदेशले बढीमा ३ महीनासम्म कैद वा <span class="bold">पच्चीस हजार</span> रुपैयाँसम्म जरिवाना वा दुवै सजाय हुन सक्नेछ । </div><div class="content-paragraph"><span class="bold">११. पुनरावेदन :</span> दफा १० बमोजिम दिइएको सजायमा चित्त नबुझ्ने व्यक्तिले सो सजायको आदेश उपर <span class="bold">जिल्ला अदालतमा</span> पुनरावेदन गर्न सक्नेछ । </div><div class="content-paragraph"><span class="bold">१२. नियम बनाउने अधिकार :</span> यो ऐनको उद्देश्य कार्यान्वित गर्न नेपाल सरकारले नियम बनाउन सक्नेछ । </div><div class="footnote"><ul><li>लैङ्गिक समानता कायम गर्न तथा लैङ्गिक हिंसा अन्त्य गर्न केही नेपाल ऐनलाई संशोधन गर्ने ऐन, २०७२ द्वारा संशोधित ।</li><li style="list-style-type: square;">केही नेपाल ऐन संशोधन गर्ने ऐन, २०७२ द्वारा संशोधित ।</li></ul> द्रष्टव्य- केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः–<br> “श्री ५ को सरकार” को सट्टा “नेपाल सरकार” । </div><div class="content-paragraph"><span class="bold">१३. बचाउ :</span> यो ऐन र यस ऐन अन्तर्गत बनेका नियमहरुमा लेखिएको जति कुरामा सोही बमोजिम र अरुमा प्रचलित नेपाल कानून बमोजिम हुनेछ । </div></body></html>