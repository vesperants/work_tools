<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>दूरसञ्चार ऐन, २०५३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific layout needs */ .flex-container { display: flex; justify-content: space-between; align-items: flex-start; margin-bottom: 10px; } .flex-left { text-align: left; flex-grow: 1; } .flex-right { text-align: right; white-space: nowrap; /* Prevent date from wrapping */ } .footnote { font-size: 0.8em; line-height: 1.2; margin-top: 10px; padding-left: 15px; position: relative; } .footnote:before { content: attr(data-symbol); position: absolute; left: 0; top: 0; font-weight: bold; } .section-heading { font-size: 16px; font-weight: 600; margin: 20px 0 10px; text-align: center; } .sub-section-heading { font-size: 15px; font-weight: 600; margin: 15px 0 5px; text-align: center; } .chapter-heading { font-size: 16px; font-weight: 600; margin: 25px 0 10px; text-align: center; } /* List item styling for numbered and alpha lists */ .list-item-row { display: flex; justify-content: space-between; /* For two-column layout like Page 1 amendments */ margin-bottom: 5px; line-height: 1.7; align-items: flex-start; /* Align numbers and first line of text */ } .list-item-number { flex-shrink: 0; width: 25px; /* Adjust for number + dot */ text-align: right; padding-right: 5px; } .list-item-content { flex-grow: 1; text-align: justify; padding-left: 5px; /* Space between number and content */ } .list-item-date { flex-shrink: 0; text-align: right; white-space: nowrap; /* Keep date on one line */ margin-left: 20px; /* Space between content and date */ } /* For regular numbered lists (not two-column) */ .numbered-list-item { margin-bottom: 5px; line-height: 1.7; text-align: justify; padding-left: 25px; /* Indent for content */ text-indent: -25px; /* Hanging indent for number */ } /* For alpha lists (sub-lists) */ .alpha-list-item { margin-bottom: 5px; line-height: 1.7; text-align: justify; padding-left: 40px; /* Further indent for alpha lists */ text-indent: -25px; /* Hanging indent for alpha prefix */ } .alpha-list-item span.alpha-prefix { display: inline-block; width: 20px; /* Space for the alpha prefix e.g. (क) */ text-align: right; } .dotted-line-separator { border-bottom: 1px dotted #000; margin: 20px 0; } .footnote-ref { font-size: 0.8em; vertical-align: super; } </style></head><body><!-- Page 1 --><div class="header-section"><div class="document-title">दूरसञ्चार ऐन, २०५३</div></div><div class="flex-container"><div class="flex-left"></div><div class="flex-right"><span class="bold">लालमोहर र प्रकाशन मिति</span><br> २०५३।९।१७ </div></div><div class="content-paragraph bold" style="margin-top: 20px;">संशोधन गर्ने ऐन</div><div class="list-item-row"><div class="list-item-number">१.</div><div class="list-item-content">सञ्चार सम्बन्धी केही नेपाल ऐन संशोधन गर्ने ऐन, २०५७</div><div class="list-item-date">२०५७।१०।१८</div></div><div class="list-item-row"><div class="list-item-number">२.</div><div class="list-item-content">आयकर ऐन, २०५८</div><div class="list-item-date">२०५८।१२।१</div></div><div class="list-item-row"><div class="list-item-number">३.</div><div class="list-item-content"> गणतन्त्र सुदृढीकरण तथा केही नेपाल कानून<br> संशोधन गर्ने ऐन, २०६६<span class="footnote-ref">&#x966;</span></div><div class="list-item-date"> प्रमाणीकरण र प्रकाशन मिति<br> २०६६।१०।७ </div></div><div class="list-item-row"><div class="list-item-number">४.</div><div class="list-item-content"> केही नेपाल कानूनलाई संशोधन, एकीकरण, समायोजन र<br> खारेज गर्ने ऐन, २०७४<span class="footnote-ref">&#x2248;</span></div><div class="list-item-date">२०७४। ६। ३०</div></div><div class="list-item-row"><div class="list-item-number">५.</div><div class="list-item-content"> नेपालको संविधान अनुकूल बनाउन केही नेपाल ऐनलाई<br> संशोधन गर्ने ऐन, २०७५ </div><div class="list-item-date">२०७५।११।१९</div></div><div class="list-item-row"><div class="list-item-number">६.</div><div class="list-item-content">आर्थिक ऐन, २०७७</div><div class="list-item-date">२०७७।३।१५</div></div><div class="list-item-row"><div class="list-item-number">७.</div><div class="list-item-content">आर्थिक ऐन, २०७८</div><div class="list-item-date">२०७८। ६। १३</div></div><div class="text-center content-paragraph bold underline">२०५३ सालको ऐन नं. १८</div><div class="dotted-line-separator"></div><div class="document-subtitle bold">दूरसञ्चार सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> दूरसञ्चार सेवालाई भरपर्दो र सर्वसुलभ बनाउन, दूरसञ्चार सेवामा निजी क्षेत्रलाई समेत संलग्न गराउन तथा त्यस्तो सेवालाई नियमित र व्यवस्थित गर्न वाञ्छनीय भएकोले, </div><div class="footnote" data-symbol="*">यो ऐन संवत् २०६५ साल जेठ १५ गतेदेखि लागू भएको ।</div><div class="footnote" data-symbol="×">यो ऐन संवत् २०७५ साल भाद्र १ गतेदेखि लागू भएको ।</div><div class="footnote" data-symbol="*">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><!-- Page 2 --><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासन कालको पच्चीसौं वर्षमा संसदले यो ऐन बनाएकोछ । </div><div class="chapter-heading">परिच्छेद – १</div><div class="section-heading">प्रारम्भिक</div><div class="numbered-list-item"> १. <span class="bold">संक्षिप्त नाम र प्रारम्भ :</span> (१) यस ऐनको नाम “दूर सञ्चार ऐन, २०५३” रहेकोछ । </div><div class="numbered-list-item"> (२) यो ऐन नेपाल सरकारले नेपाल राजपत्रमा सूचना प्रकाशन गरी तोकिदिएको मितिदेखि प्रारम्भ हुनेछ । </div><div class="numbered-list-item"> २. <span class="bold">परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="alpha-list-item"><span class="alpha-prefix">(क)</span> “दूरसञ्चार” भन्नाले आवाज, चिन्ह, सङ्केत, लेखोट, आकृति, कुनै प्रकारको गोप्य सङ्केत वा खबर उत्सर्जन (इमिसन), प्रसारण वा प्राप्तिको लागि कुनै तरिकाले पुनर्व्यवस्था, गणना वा अन्य परिवर्तन गरेको वा नगरेको त्यस्तो आवाज, चिन्ह, सङ्केत, लेखोट, आकृति वा गोप्य सङ्केत वा खबर, विद्युतीय माध्यमबाट तार, रेडियो, प्रकाश (अप्टीकल) वा अन्य विद्युत चुम्बकीय प्रणालीद्वारा उत्सर्जन, प्रसारण वा प्राप्ति गर्ने कार्य सम्झनु पर्छ । </div><div class="alpha-list-item"><span class="alpha-prefix">(ख)</span> “दूरसञ्चार लाइन” भन्नाले दूरसञ्चार प्रणालीको सन्दर्भमा प्रयोग गरेको वा गरिने कुनै तार, केवुल, उपकरण, टावर, खम्बा, एन्टिना, सुरुङ, प्वाल, खाडल, लठ्ठा वा अन्य संरचना वा वस्तु सम्झनु पर्छ । </div><div class="alpha-list-item"><span class="alpha-prefix">(ग)</span> “दूरसञ्चार प्रणाली” भन्नाले दूरसञ्चार प्रणालीको सन्दर्भमा प्रयोग गरेको वा गरिने उपकरण वा उपकरणहरुको समूह सम्झनु पर्छ । </div><div class="alpha-list-item"><span class="alpha-prefix">(घ)</span> “दूरसञ्चार सेवा” भन्नाले कुनै आवाज, चिन्ह, सङ्केत, लेखोट, आकृति, गोप्य सङ्केत वा खबर, उत्सर्जन, प्रसारण वा प्राप्तिको लागि कुनै तरिकाले पुनर्व्यवस्था, गणना वा अन्य परिवर्तन गरेको वा नगरेको त्यस्तो आवाज, चिन्ह, सङ्केत, लेखोट, आकृति वा गोप्य सङ्केत वा खबर, तार, रेडियो, प्रकाश </div><div class="footnote" data-symbol="α">२०५४।७।१८ को नेपाल राजपत्रमा प्रकाशित सूचना अनुसार २०५४।७।१८ देखि लागू भएको ।</div><!-- Page 3 --><div class="content-paragraph" style="text-align: justify;"> वा अन्य विद्युत चुम्बकीय प्रणालीद्वारा आदान प्रदान गर्ने कार्य सम्बन्धी सेवा सम्झनु पर्छ । </div><div class="alpha-list-item"><span class="alpha-prefix">९ङ)</span> “प्राधिकरण” भन्नाले दफा ३ बमोजिम स्थापना भएको नेपाल दूरसञ्चार प्राधिकरण सम्झनु पर्छ । </div><div class="alpha-list-item"><span class="alpha-prefix">(च)</span> “अध्यक्ष” भन्नाले प्राधिकरणको अध्यक्ष सम्झनु पर्छ । </div><div class="alpha-list-item"><span class="alpha-prefix">(छ)</span> “सदस्य” भन्नाले प्राधिकरणको सदस्य सम्झनु पर्छ र सो शब्दले अध्यक्षलाई समेत जनाउँछ । </div><div class="alpha-list-item"><span class="alpha-prefix">(ज)</span> “अनुमतिपत्र” भन्नाले दफा २४ बमोजिम दूरसञ्चार सेवा सञ्चालन गर्न दिइएको अनुमतिपत्र सम्झनु पर्छ । </div><div class="alpha-list-item"><span class="alpha-prefix">(झ)</span> “अनुमतिपत्र प्राप्त व्यक्ति” भन्नाले दफा २४ बमोजिम दूरसञ्चार सेवा सञ्चालन गर्न अनुमतिपत्र पाएको व्यक्ति सम्झनु पर्छ । </div><div class="alpha-list-item"><span class="alpha-prefix">(ञ)</span> “ग्राहक” भन्नाले अनुमतिपत्र प्राप्त व्यक्तिले उपलब्ध गराएको दूरसञ्चार सेवा ग्रहण गर्ने व्यक्ति सम्झनु पर्छ । </div><div class="alpha-list-item"><span class="alpha-prefix">(ट)</span> “शुल्क” भन्नाले यस ऐन बमोजिम दूरसञ्चार सेवा उपलब्ध गराए बापत ग्राहकबाट लिइने दस्तुर सम्झनु पर्छ । </div><div class="alpha-list-item"><span class="alpha-prefix">(ठ)</span> “व्यक्ति” भन्नाले प्रचलित कानून बमोजिम स्थापित संगठित संस्थालाई समेत जनाउँछ । </div><div class="alpha-list-item"><span class="alpha-prefix">(ड)</span> “तोकिएको” वा “तोकिए बमोजिम” भन्नाले यस ऐन अन्तर्गत बनेको नियम वा विनियममा तोकिएको वा तोकिए बमोजिम सम्झनु पर्छ । </div><div class="chapter-heading">परिच्छेद - २</div><div class="section-heading">दूरसञ्चार प्राधिकरणको स्थापना र गठन</div><div class="footnote" data-symbol="*">सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा थप ।</div><!-- Page 4 --><div class="numbered-list-item"> ३. <span class="bold">दूरसञ्चार प्राधिकरणको स्थापना :</span> दूरसञ्चार सेवालाई भरपर्दो र सर्वसुलभ बनाउन तथा त्यस्तो सेवालाई नियमित र व्यवस्थित गर्ने उद्देश्यले नेपाल दूरसञ्चार प्राधिकरणको स्थापना गरिएकोछ । </div><div class="numbered-list-item"> ४. <span class="bold">प्राधिकरण स्वशासित र संगठित संस्था हुने :</span> (१) प्राधिकरण अविच्छिन्न उत्तराधिकारवाला स्वशासित र संगठित संस्था हुनेछ । </div><div class="numbered-list-item"> (२) प्राधिकरणको काम कारबाहीको निमित्त आफ्नो एउटा छुट्टै छाप हुनेछ । </div><div class="numbered-list-item"> (३) प्राधिकरणले व्यक्ति सरह चल अचल सम्पत्ति प्राप्त गर्न, उपयोग गर्न वा अन्य कुनै किसिमले व्यवस्था गर्न सक्नेछ । </div><div class="numbered-list-item"> (४) प्राधिकरणले व्यक्ति सरह आफ्नो नामबाट नालिस उजूर गर्न र प्राधिकरण उपर पनि सोही नामबाट नालिस उजूर लाग्न सक्नेछ । </div><div class="numbered-list-item"> ५. <span class="bold">प्राधिकरणको गठन :</span> (१) प्राधिकरणमा दूरसञ्चार सेवासँग सम्बन्धित प्राविधिक र प्रशासनिक, बजार व्यवस्थापन, लेखा तथा लेखापरीक्षण वा कानूनी क्षेत्रमा तोकिए बमोजिम योग्यता र अनुभव भएका अध्यक्ष सहित पाँचजना सदस्यहरु रहनेछन् । </div><div class="numbered-list-item"> (२) प्राधिकरणका अध्यक्ष तथा सदस्यहरुको नियुक्तिको लागि सिफारिस गर्न नेपाल सरकारले सम्बद्ध क्षेत्रका विज्ञहरू समेत रहेको एक समिति गठन गर्नेछ र सो समितिको सिफारिशमा नेपाल सरकारले अध्यक्ष तथा सदस्यको नियुक्ति गर्नेछ । </div><div class="numbered-list-item"> (३) प्राधिकरणले आवश्यक देखेमा कुनै विशेषज्ञलाई प्राधिकरणको बैठकमा पर्यवेक्षकको रुपमा भाग लिन आमन्त्रण गर्न सक्नेछ । </div><div class="numbered-list-item"> (४) प्राधिकरणका वरिष्ठ अधिकृत कर्मचारीहरु मध्येबाट अध्यक्षले तोकेको कर्मचारीले प्राधिकरणको सचिव भई काम गर्नेछ । </div><div class="footnote" data-symbol="α">सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा संशोधित ।</div><!-- Page 5 --><div class="numbered-list-item"> ६. <span class="bold">प्राधिकरणको कार्यालय :</span> (१) प्राधिकरणको केन्द्रीय कार्यालय काठमाडौं उपत्यकामा रहनेछ र प्राधिकरणले आवश्यकता अनुसार नेपाल <span class="form-field large"></span> भित्र शाखा कार्यालयहरु समेत खोल्न सक्नेछ । </div><div class="numbered-list-item"> ७. <span class="bold">प्राधिकरणको बैठक र निर्णय :</span> (१) प्राधिकरणको बैठक आवश्यकतानुसार बस्नेछ । </div><div class="numbered-list-item"> (२) प्राधिकरणको बैठक अध्यक्षले तोकेको स्थान, मिति र समयमा बस्नेछ । </div><div class="numbered-list-item"> (३) प्राधिकरणको बैठकको अध्यक्षता अध्यक्षले गर्नेछ र निजको अनुपस्थितिमा बैठकमा उपस्थित सदस्यहरुले आफू मध्येबाट छानेको सदस्यले बैठकको अध्यक्षता गर्नेछ। </div><div class="numbered-list-item"> (४) प्राधिकरणको कूल सदस्य संख्याको पचास प्रतिशत भन्दा बढी सदस्यहरु उपस्थित भएमा बैठकको लागि गणपूरक संख्या पुगेको मानिनेछ । </div><div class="numbered-list-item"> (५) प्राधिकरणको बैठकमा बहुमतको राय प्राधिकरणको निर्णय मानिनेछ र मत बराबर भएमा अध्यक्षले निर्णयात्मक मत दिनेछ । </div><div class="numbered-list-item"> (६) प्राधिकरणको बैठकको निर्णय अध्यक्षद्वारा प्रमाणित गरिनेछ र त्यस्तो निर्णय प्राधिकरणको सचिवले सबै सदस्यहरुलाई उपलब्ध गराउनेछ । </div><div class="numbered-list-item"> (७) प्राधिकरणको बैठक सम्बन्धी अन्य कार्यविधि प्राधिकरण आफैले निर्धारण गरे बमोजिम हुनेछ । </div><div class="numbered-list-item"> ८. <span class="bold">अध्यक्ष तथा सदस्यको पदावधि :</span> (१) अध्यक्ष तथा सदस्यको पदावधि पाँच वर्षको हुनेछ । </div><div class="numbered-list-item"> (२) दफा ५ को उपदफा (२) बमोजिमको समितिले अध्यक्ष तथा सदस्यको काम सन्तोषजनक देखाई पुनः नियुक्तिको लागि सिफारिश गरेमा नेपाल सरकारले निजलाई अध्यक्ष तथा सदस्यमा पुनः नियुक्त गर्न सक्नेछ । </div><div class="numbered-list-item"> ९. <span class="bold">अध्यक्ष तथा सदस्यलाई पदबाट हटाउने :</span> (१) दफा ८ मा जुनसुकै कुरा लेखिएको भए तापनि देहायका अवस्थामा नेपाल सरकारले अध्यक्ष वा सदस्यलाई पदबाट हटाउन सक्नेछ :- </div><div class="footnote" data-symbol="X">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><!-- Page 6 --><div class="alpha-list-item"><span class="alpha-prefix">(क)</span> कार्य क्षमताको अभाव भएमा, </div><div class="alpha-list-item"><span class="alpha-prefix">(ख)</span> खराब आचरण भएमा, </div><div class="alpha-list-item"><span class="alpha-prefix">(ग)</span> इमान्दारीपूर्वक आफ्नो पदीय कर्तव्य पालन नगरेमा, </div><div class="alpha-list-item"><span class="alpha-prefix">(घ)</span> मानसिक सन्तुलन ठीक नभएमा वा मगज बिग्रेमा, वा </div><div class="alpha-list-item"><span class="alpha-prefix">(ङ)</span> दूरसञ्चार सेवा वा प्रणाली सञ्चालन गर्ने कुनै फर्म वा संगठित संस्थामा प्रत्यक्ष वा अप्रत्यक्ष रुपमा स्वामित्व वा निजी स्वार्थ भएमा । </div><div class="numbered-list-item"> (२) उपदफा (१) बमोजिम अध्यक्ष वा सदस्यलाई पदबाट हटाउनु अघि निजलाई आफ्नो सफाई पेश गर्ने मनासिब मौका दिइनेछ । </div><div class="numbered-list-item"> १०. <span class="bold">अध्यक्ष तथा सदस्यको पद रिक्त हुने :</span> देहायका अवस्थामा अध्यक्ष तथा सदस्यको पद रिक्त भएको मानिनेछ :- </div><div class="alpha-list-item"><span class="alpha-prefix">(क)</span> नेपाल सरकार समक्ष दिएको लिखित राजीनामा स्वीकृत भएमा, </div><div class="alpha-list-item"><span class="alpha-prefix">(ख)</span> दफा ८ बमोजिम निजको पदावधि पूरा भएमा, </div><div class="alpha-list-item"><span class="alpha-prefix">(ग)</span> दफा ९ बमोजिम निजलाई पदबाट हटाइएमा, </div><div class="alpha-list-item"><span class="alpha-prefix">(घ)</span> कुनै फौज्दारी अभियोगमा अदालतबाट कसूरदार ठहरेमा, वा </div><div class="alpha-list-item"><span class="alpha-prefix">(ङ)</span> निजको मृत्यु भएमा, </div><div class="alpha-list-item"><span class="alpha-prefix">&#x2265; (च)</span> निजको उमेर पैसठ्ठी वर्ष पूरा भएमा । </div><div class="numbered-list-item"> ११. <span class="bold">अध्यक्षको सेवा, शर्त र अन्य व्यवस्था :</span> (१) अध्यक्ष प्राधिकरणको पूरा समय काम गर्ने प्रमुख पदाधिकारी हुनेछ । </div><div class="numbered-list-item"> (२) अध्यक्षको पारिश्रमिक, सुविधा र सेवाका अन्य शर्त तथा काम, कर्तव्य र अधिकार तोकिए बमोजिम हुनेछन् । </div><div class="footnote" data-symbol="*">नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा थप ।</div><!-- Page 7 --><div class="numbered-list-item"> (३) कुनै व्यक्ति अध्यक्षमा नियुक्त भएपछि निजलाई मर्का पर्ने गरी निजको पारिश्रमिक सुविधा तथा सेवाका अन्य शर्तहरू बदलिने छैन । </div><div class="numbered-list-item"> (४) प्राधिकरणको बैठकमा भाग लिए बापत सदस्यले तोकिए बमोजिम बैठक भत्ता पाउनेछ । </div><div class="numbered-list-item"> १२. <span class="bold">प्राधिकरणका कर्मचारीहरु :</span> (१) प्राधिकरणको कार्य सञ्चालन गर्नको लागि प्राधिकरणमा आवश्यक संख्यामा कर्मचारीहरु रहनेछन् । </div><div class="numbered-list-item"> (२) उपदफा (१) बमोजिमका कर्मचारीहरुको नियुक्ति, पारिश्रमिक, सुविधा तथा सेवाका शर्तहरू तोकिए बमोजिम हुनेछन् । </div><div class="numbered-list-item"> (३) उपदफा (२) मा जुनसुकै कुरा लेखिएको भएतापनि प्राधिकरणको कर्मचारीहरुको नियुक्ति नभएसम्मको लागि नेपाल सरकारले प्राधिकरणको अनुरोधमा नेपाल सरकार वा कुनै संगठित संस्थाका कर्मचारीहरुलाई प्राधिकरणबाटै तलब भत्ता खाने गरी प्राधिकरणमा काम गर्न काजमा खटाउन सक्नेछ । </div><div class="chapter-heading">परिच्छेद - ३</div><div class="section-heading">प्राधिकरणको काम, कर्तव्य र अधिकार</div><div class="numbered-list-item"> १३. <span class="bold">प्राधिकरणको काम र कर्तव्य :</span> प्राधिकरणको काम र कर्तव्य देहाय बमोजिम हुनेछ :- </div><div class="alpha-list-item"><span class="alpha-prefix">(क)</span> दूरसञ्चार सेवाको विकासको लागि नेपाल सरकारले अपनाउनु पर्ने नीति, योजना र कार्यक्रमको सम्बन्धमा नेपाल सरकारलाई सुझाव दिने । </div><div class="alpha-list-item"><span class="alpha-prefix">(ख)</span> दूरसञ्चार सेवा तथा सुविधा सर्वसुलभ र भरपर्दो बनाउने । </div><div class="alpha-list-item"><span class="alpha-prefix">(ग)</span> आधारभूत दूरसञ्चार सेवा र सुविधा नेपाल <span class="form-field large"></span> भर शहरी तथा ग्रामीण सबै क्षेत्रमा पुऱ्याउन आवश्यक व्यवस्था गर्ने । </div><div class="alpha-list-item"><span class="alpha-prefix">(घ)</span> दूरसञ्चार सेवा सञ्चालनमा स्वदेशी तथा विदेशी निजी क्षेत्रका लगानीकर्ताहरूलाई सहभागी बनाउने । </div><div class="footnote" data-symbol="X">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><!-- Page 8 --><div class="alpha-list-item"><span class="alpha-prefix">(ङ)</span> दूरसञ्चार सेवा र सुविधा सर्वसाधारण सबैलाई उपलब्ध गराउन त्यस्तो सेवा र सुविधा प्रदान गर्ने व्यक्तिहरु बीच समन्वय र स्वस्थ प्रतिस्पर्धा हुने व्यवस्था गर्ने । </div><div class="alpha-list-item"><span class="alpha-prefix">(च)</span> दूरसञ्चार सेवा र दूरसञ्चार सम्बन्धी यन्त्र तथा उपकरणहरुको स्तर तोक्ने, गुणस्तर निर्धारण गर्ने तथा स्वीकृत गर्ने । </div><div class="alpha-list-item"><span class="alpha-prefix">(छ)</span> दूरसञ्चार सेवालाई नियमित र व्यवस्थित गर्ने । </div><div class="alpha-list-item"><span class="alpha-prefix">(ज)</span><span class="form-field large"></span> दूरसञ्चार सेवा सञ्चालन गर्न अनुमतिपत्र दिने । </div><div class="alpha-list-item"><span class="alpha-prefix">(झ)</span> अनुमतिपत्र प्राप्त व्यक्तिले दूरसञ्चार सेवा उपलब्ध गराए बापत लिने शुल्क स्वीकृत र नियमित गर्ने । </div><div class="alpha-list-item"><span class="alpha-prefix">(ञ)</span> रेडियो फ्रिक्वेन्सी नीति निर्धारण सम्बन्धी नीति अनुरुप फ्रिक्वेन्सी सम्बन्धी काम गर्ने । </div><div class="alpha-list-item"><span class="alpha-prefix">(ट)</span> दूरसञ्चारको क्षेत्रमा नयाँ प्रविधिको विकास तथा उपयोग बारे अनुसन्धान गर्ने, गराउने । </div><div class="alpha-list-item"><span class="alpha-prefix">(ठ)</span> दूरसञ्चारको क्षेत्रको लागि दक्ष जनशक्ति विकास गराउने । </div><div class="alpha-list-item"><span class="alpha-prefix">(ड)</span> उपभोक्ताहरुको हकहितको संरक्षण हुने गरी दूरसञ्चार सेवाको विकास र विस्तार गर्ने, गराउने । </div><div class="alpha-list-item"><span class="alpha-prefix">(ण)</span> दूरसञ्चारका सम्बन्धमा नेपाललाई अन्तर्राष्ट्रिय ट्रान्जिटको रुपमा विकास गर्ने, गराउने । </div><div class="alpha-list-item"><span class="alpha-prefix">(त)</span> दूरसञ्चार सेवाको विकास र प्रबर्धनको लागि आवश्यक र उपयुक्त अन्य काम गर्ने । </div><div class="numbered-list-item"> १४. <span class="bold">गुणस्तर निर्धारण र सेवाको स्तर तोक्ने :</span> (१) प्राधिकरणको दूरसञ्चार सेवा र दूरसञ्चार सम्बन्धी यन्त्र, उपकरण तथा सुविधाहरुको गुणस्तर निर्धारण गर्नेछ । </div><div class="footnote" data-symbol="*">सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा झिकिएको ।</div><!-- Page 9 --><div class="numbered-list-item"> (२) प्राधिकरणले अनुमतिपत्र प्राप्त व्यक्तिले दूरसञ्चार सेवा सञ्चालन गर्दा कायम गर्नु पर्ने न्यूनतम स्तर तोकिदिनेछ । </div><div class="numbered-list-item"> १५. <span class="bold">आदेश वा निर्देशन दिन सक्ने :</span> (१) प्राधिकरणले नेपाल सरकारको नीति निर्देशनलाई ध्यानमा राखी अनुमतिपत्र प्राप्त व्यक्तिलाई आवश्यक आदेश वा निर्देशन दिन सक्नेछ र त्यस्तो आदेश वा निर्देशनको पालना गर्नु सम्बन्धित व्यक्तिको कर्तव्य हुनेछ । </div><div class="numbered-list-item"> (२) प्राधिकरणले अनुमतिपत्र प्राप्त व्यक्तिले गरेको काम कारबाहीको विवरण तथा सञ्चालन गरेका दूरसञ्चार सेवा सम्बन्धी विवरण माग गर्न सक्नेछ र त्यस्तो विवरण उपलब्ध गराउनु सम्बन्धित व्यक्तिको कर्तव्य हुनेछ । </div><div class="numbered-list-item"> १६. <span class="bold">विवाद समाधान गर्ने अधिकार :</span> (१) प्राधिकरणलाई अनुमतिपत्र प्राप्त व्यक्तिहरु बीच वा अनुमतिपत्र प्राप्त व्यक्ति र ग्राहक बीच भएको दूरसञ्चार सेवा सम्बन्धी विवाद समाधान गर्ने अधिकार हुनेछ । </div><div class="numbered-list-item"> (२) उपदफा (१) बमोजिम विवाद समाधान गर्ने तरिका र कार्यविधि तोकिए बमोजिम हुनेछ । </div><div class="numbered-list-item"> १७. <span class="bold">निरीक्षण तथा जाँचबुझ :</span> (१) प्राधिकरणले आवश्यक देखेमा जुनसुकै बखत अनुमतिपत्र प्राप्त व्यक्तिले गरेको काम कारबाही वा उपलब्ध गराएको सेवाको सम्बन्धमा निरीक्षण वा जाँचबुझ गर्न सक्नेछ । </div><div class="numbered-list-item"> (२) प्राधिकरणले उपदफा (१) बमोजिम निरीक्षण वा जाँचबुझ गर्ने प्रयोजनको निमित्त प्राधिकरणको कुनै व्यक्ति वा निकायलाई तोक्न सक्नेछ । </div><div class="numbered-list-item"> (३) निरीक्षण वा जाँचबुझको सिलसिलामा प्राधिकरण वा उपदफा (२) बमोजिम तोकिएको निकाय वा व्यक्तिले मागेको जानकारी वा विवरण तथा कागजात उपलब्ध गराउनु सम्बन्धित अनुमतिपत्र प्राप्त व्यक्तिको कर्तव्य हुनेछ । </div><div class="numbered-list-item"> (४) यस दफा बमोजिम निरीक्षण वा जाँचबुझ गर्दा अपनाउने कार्यविधि, त्यसको प्रतिवेदन र प्रतिवेदनको कार्यान्वयन सम्बन्धी व्यवस्था तोकिए बमोजिम हुनेछ । </div><!-- Page 10 --><div class="chapter-heading">परिच्छेद – ४</div><div class="section-heading">नेपाल सरकारको विशेषाधिकार</div><div class="numbered-list-item"> १८. <span class="bold">नेपाल सरकार आफैले दूरसञ्चार सेवा सञ्चालन गर्न, गराउन सक्ने :</span> यस ऐनमा अन्यत्र जुनसुकै कुरा लेखिएको भएतापनि नेपाल सरकार आफैंले दूरसञ्चार सेवा सञ्चालन गर्न, गराउन सक्नेछ। </div><div class="numbered-list-item"> १९. <span class="bold">नेपाल सरकारको विशेषाधिकार :</span> (१) सङ्कटकालीन अवस्था परी वा राष्ट्रिय सुरक्षाको कारणले खबर आदान प्रदानमा रोक लगाउनु पर्ने भएमा वा त्यस्तो खबर आदान प्रदान गर्ने प्रणालीमा नियन्त्रण गर्नु पर्ने आवश्यकता देखिएमा नेपाल सरकारले देहायका काम गर्न सक्नेछ :- </div><div class="alpha-list-item"><span class="alpha-prefix">(क)</span> अनुमतिपत्र प्राप्त व्यक्तिले जडान गरेको, सञ्चालन गरेको वा रेखदेख गरिरहेको दूरसञ्चार लाइन र दूरसञ्चार प्रणाली अस्थायी तवरमा आफ्नो कब्जामा लिने, </div><div class="alpha-list-item"><span class="alpha-prefix">(ख)</span> कुनै खास किसिमको विषय, व्यक्ति वा समुदायसँग सम्बन्धित खबर टेप गर्न, त्यस्तो खबर पठाउने व्यक्ति पहिल्याउन वा त्यस्तो खबरको प्रसारण रोक्न आदेश दिने । </div><div class="numbered-list-item"> (२) उपदफा (१) बमोजिमको अवस्था समाप्त भएपछि नेपाल सरकारले आफ्नो कब्जामा लिएको दूरसञ्चार लाइन र दूरसञ्चार प्रणाली सम्बन्धित अनुमतिपत्र प्राप्त व्यक्तिहरुलाई फिर्ता दिनेछ । </div><div class="numbered-list-item"> २०. <span class="bold">निर्देशन दिने अधिकार :</span> नेपाल सरकारले देशको सञ्चार नीति अनुकूल दूरसञ्चार सेवालाई विविधीकरण, विस्तार तथा नियमित गर्ने सम्बन्धमा प्राधिकरणलाई समय समयमा आवश्यक निर्देशन दिन सक्नेछ र त्यस्तो निर्देशन पालना गर्नु प्राधिकरणको कर्तव्य हुनेछ । </div><div class="chapter-heading">परिच्छेद – ५</div><div class="section-heading">अनुमतिपत्र सम्बन्धी व्यवस्था</div><div class="numbered-list-item"> २१. <span class="bold">अनुमतिपत्र नलिई दूरसञ्चार सेवा सञ्चालन गर्न नपाइने :</span> यो ऐन प्रारम्भ भएपछि कसैले पनि अनुमतिपत्र नलिई दूरसञ्चार सेवा सञ्चालन गर्न पाउने छैन । </div><!-- Page 11 --><div class="numbered-list-item"> २२. <span class="bold">अनुमतिपत्रको लागि निवेदन दिने सूचना प्रकाशन गर्नु पर्ने :</span> (१) दफा २३ को उपदफा (२) बमोजिम तोकिएको दूरसञ्चार सेवा बाहेक प्राधिकरणले अन्य दूरसञ्चार सेवा सञ्चालन गर्ने अनुमतिपत्र प्रदान गर्नु अघि त्यस्तो सेवाको लागि प्रदान गरिने अनुमतिपत्रको संख्या र दूरसञ्चारको किसिम निर्धारण गरी अनुमतिपत्रको लागि निवेदन दिने म्याद सहितको सूचना सार्वजनिक रुपमा प्रकाशन गर्नु पर्नेछ । </div><div class="numbered-list-item"> (२) उपदफा (१) बमोजिम कुनै दूरसञ्चार सेवाको अनुमतिपत्र प्रदान गरी सकेपछि पाँच वर्षसम्म सोही दूरसञ्चार सेवा सञ्चालन गर्न अर्को अनुमतिपत्र दिइने छैन । </div><div class="content-paragraph"> तर अनुमतिपत्र प्राप्त व्यक्तिले अनुमतिपत्रमा तोकिए बमोजिमको दूरसञ्चार सेवा उपलब्ध गराउन नसकेमा वा वस्तुगत मूल्याङ्कनको आधारमा त्यस्तो दूरसञ्चार सेवाको थप आवश्यकता छ भन्ने देखिएमा प्राधिकरणले अन्य व्यक्तिलाई अनुमतिपत्र दिन यस उपदफाले बाधा पुऱ्याउने छैन । </div><div class="numbered-list-item"> २३. <span class="bold">अनुमतिपत्रको लागि निवेदन दिनु पर्ने :</span> (१) यस ऐन बमोजिम दूरसञ्चार सेवा सञ्चालन गर्न चाहने तोकिए बमोजिमको पूँजी, प्राविधिक निपूणता तथा पेशा सम्बन्धी दक्षता भएका योग्य व्यक्तिले आफूले सञ्चालन गर्न चाहेको दूरसञ्चार सेवा सम्बन्धी आर्थिक तथा प्राविधिक अध्ययन प्रतिवेदन र कार्य सञ्चालन योजना संलग्न गरी तोकिए बमोजिमका कुराहरु खुलाई प्राधिकरणले दफा २२ बमोजिम तोकिदिएको म्यादभित्र अनुमतिपत्रको लागि प्राधिकरण समक्ष निवेदन दिनु पर्नेछ । </div><div class="numbered-list-item"> (२) उपदफा (१) मा जुनसुकै कुरा लेखिएको भएतापनि नेपाल सरकारले प्राधिकरणको सिफारिस लिई नेपाल राजपत्रमा सूचना प्रकाशन गरी तोकिदिए बमोजिमको दूरसञ्चार सेवा सञ्चालन गर्ने अनुमतिपत्रको लागि जुनसुकै बखत निवेदन दिन सकिनेछ <span class="form-field xlarge"></span> । </div><div class="numbered-list-item"> (३) यो ऐन प्रारम्भ हुनु अगावै नेपाल सरकारबाट अनुमति लिई दूरसञ्चार सेवा सञ्चालन गरिहरेका व्यक्तिले आफूले सञ्चालन गरिरहेको सेवा सम्बन्धी विवरणहरु खुलाई </div><div class="footnote" data-symbol="*">सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा झिकिएको ।</div><!-- Page 12 --><div class="content-paragraph"> यो ऐन प्रारम्भ भएको छ महिनाभित्र अनुमतिपत्रको लागि प्राधिकरण समक्ष निवेदन दिई एक वर्षभित्र अनुमतिपत्र लिइसक्नु पर्नेछ । </div><div class="numbered-list-item"> २४. <span class="bold">अनुमतिपत्रको व्यवस्था :</span> (१) दफा २३ बमोजिम निवेदन प्राप्त भएपछि प्राधिकरणले सो सम्बन्धमा आवश्यक जाँचबुझ गर्नेछ र त्यसरी जाँचबुझ गर्दा थप जानकारी वा विवरण लिन आवश्यक देखेमा प्राधिकरणले त्यस्तो निवेदन दिने व्यक्तिसँग थप जानकारी वा विवरण माग गर्न सक्नेछ । </div><div class="numbered-list-item"> (२) उपदफा (१) बमोजिम आवश्यक जाँचबुझ गर्दा प्राधिकरणले अनुमतिपत्र दिन उपयुक्त देखेमा उपदफा (३) र (४) बमोजिम दिइने अनुमतिपत्र बाहेक अन्य अनुमतिपत्रको लागि तोकिए बमोजिमको दस्तुर लिई निवेदकलाई अनुमतिपत्र दिनु पर्नेछ । </div><div class="numbered-list-item"> (३) उप