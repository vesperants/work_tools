<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>स्थानीय तह निर्वाचन ऐन, २०७३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; word-wrap: break-word; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for list indentation */ .indent-1 { margin-left: 2em; /* Adjusted for visual match */ text-indent: -1.5em; /* Adjusted for visual match */ } .indent-2 { margin-left: 4em; /* Adjusted for visual match */ text-indent: -3.5em; /* Adjusted for visual match */ } .indent-3 { margin-left: 6em; /* Adjusted for visual match */ text-indent: -5.5em; /* Adjusted for visual match */ } .indent-footnote { font-size: 11px; margin-top: 20px; text-align: left; margin-left: 1em; text-indent: -1em; line-height: 1.4; /* Standard line height for footnotes */ } .line-with-right-align { display: flex; justify-content: space-between; align-items: baseline; margin: 15px 0; line-height: 1.7; } .line-with-right-align > div { flex-grow: 1; text-align: justify; } .line-with-right-align > .right-aligned-date { white-space: nowrap; flex-shrink: 0; margin-left: 1em; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- www.lawcommission.gov.np (IGNORED) --><div class="document-title">स्थानीय तह निर्वाचन ऐन, २०७३</div><div class="content-paragraph text-right">प्रमाणीकरण तथा प्रकाशन मिति</div><div class="content-paragraph text-right">२०७३।१०।२८</div></div><div class="document-subtitle bold text-center">संशोधन गर्ने ऐन</div><div class="line-with-right-align"><div>१.&nbsp;स्थानीय तह निर्वाचन (पहिलो संशोधन) ऐन, २०७४</div><div class="right-aligned-date">२०७४। ०२। २६</div></div><div class="line-with-right-align"><div>२.&nbsp;नेपालको संविधान अनुकूल बनाउन केही नेपाल ऐनलाई संशोधन</div><div class="right-aligned-date">२०७५। ११। १९</div></div><div class="content-paragraph" style="margin-left: 2em; text-indent: -1.5em;"> गर्ने ऐन, २०७५ </div><div class="content-paragraph text-center">सम्वत् २०७३ सालको ऐन नं. २५</div><div class="content-paragraph bold text-center">स्थानीय तहको निर्वाचन सम्बन्धी व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> स्थानीय तहको निर्वाचन गर्ने सम्बन्धमा कानूनी व्यवस्था गर्न वाञ्छनीय भएकोले, </div><div class="content-paragraph"> नेपालको संविधानको धारा २९६ को उपधारा (१) बमोजिमको व्यवस्थापिका-संसदले यो </div><div class="content-paragraph"> ऐन बनाएको छ। </div><div class="document-subtitle text-center">परिच्छेद-१</div><div class="document-subtitle text-center">प्रारम्भिक</div><div class="content-paragraph"><span class="bold">१.&nbsp;संक्षिप्त नाम र प्रारम्भः</span> (१) यस ऐनको नाम “स्थानीय तह निर्वाचन ऐन, २०७३” रहेको </div><div class="content-paragraph"> छ। </div><div class="content-paragraph indent-1"> (२) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२.&nbsp;परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indent-1"> (क) “अदालत” भन्नाले सम्बन्धित प्रदेशको उच्च अदालत सम्झनु पर्छ । </div><div class="content-paragraph indent-1"> (ख) “अध्यक्ष” भन्नाले गाउँ कार्यपालिकाको अध्यक्ष सम्झनु पर्छ । </div><div class="content-paragraph indent-1"> (ग) “अल्पसङ्ख्यक” भन्नाले तत्काल अगाडि भएको राष्ट्रिय जनगणनाको आधारमा </div><div class="content-paragraph indent-2"> संविधानको धारा ३०६ को उपधारा (१) को खण्ड (क) को अधीनमा रही </div><div class="content-paragraph indent-2"> नेपाल सरकारले नेपाल राजपत्रमा सूचना प्रकाशन गरी तोके बमोजिमका </div><div class="content-paragraph indent-2"> जातीय, भाषिक र धार्मिक समूह सम्झनु पर्छ । </div><div class="content-paragraph indent-1"> (घ) “आयोग” भन्नाले संविधानको धारा २४५ बमोजिमको निर्वाचन आयोग सम्झनु </div><div class="content-paragraph"> पर्छ । </div><div class="content-paragraph indent-1"> (ङ) “उपप्रमुख” भन्नाले नगर कार्यपालिकाको उपप्रमुख सम्झनु पर्छ । </div><div class="content-paragraph indent-1"> (च) “उपाध्यक्ष” भन्नाले गाउँ कार्यपालिकाको उपाध्यक्ष सम्झनु पर्छ । </div><div class="content-paragraph indent-1"> (छ) “उम्मेदवार” भन्नाले स्थानीय तहको कुनै निर्वाचनको लागि दफा १८ </div><div class="content-paragraph"> बमोजिम मनोनयन गरिएको व्यक्ति सम्झनु पर्छ। </div><div class="content-paragraph indent-1"> (ज) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा </div><div class="content-paragraph"> तोकिएको वा तोकिए बमोजिम सम्झनु पर्छ। </div><div class="content-paragraph indent-1"> (झ) “दल” भन्नाले प्रचलित सङ्घीय कानून बमोजिम निर्वाचन प्रयोजनको लागि </div><div class="content-paragraph"> आयोगमा दर्ता भएको राजनीतिक दल सम्झनु पर्छ। </div><div class="content-paragraph indent-1"> (ञ) “निर्वाचन” भन्नाले स्थानीय तहको निर्वाचन सम्झनु पर्छ र सो शब्दले </div><div class="content-paragraph"> उपनिर्वाचनलाई समेत जनाउँछ। </div><div class="content-paragraph indent-1"> (ट) “निर्वाचन अधिकृत” भन्नाले दफा ७ बमोजिम आयोगबाट नियुक्त भएको मुख्य </div><div class="content-paragraph indent-2"> निर्वाचन अधिकृत र निर्वाचन अधिकृत सम्झनु पर्छ र सो शब्दले सहायक </div><div class="content-paragraph indent-2"> निर्वाचन अधिकृतलाई समेत जनाउँछ। </div><div class="content-paragraph indent-1"> (ठ) “प्रमुख” भन्नाले नगर कार्यपालिकाको प्रमुख सम्झनु पर्छ। </div><div class="content-paragraph indent-1"> (ड) “मतदाता” भन्नाले देहाय बमोजिमको निर्वाचनको लागि प्रचलित सङ्घीय कानून </div><div class="content-paragraph indent-2"> बमोजिम मतदाता नामावलीमा नाम समावेश भएको देहाय बमोजिमको व्यक्ति </div><div class="content-paragraph indent-2"> सम्झनु पर्छः- </div><div class="content-paragraph indent-2"> (१) अध्यक्ष, उपाध्यक्ष, प्रमुख र उपप्रमुखको निर्वाचनका लागि सम्बन्धित </div><div class="content-paragraph indent-3"> गाउँपालिका वा नगरपालिकाको मतदाता नामावलीमा नाम समावेश </div><div class="content-paragraph indent-3"> भएको, </div><div class="content-paragraph indent-2"> (२) गाउँपालिका वा नगरपालिकाको वडा अध्यक्ष र वडा सदस्यको लागि </div><div class="content-paragraph indent-3"> सम्बन्धित वडाको मतदाता नामावलीमा नाम समावेश भएको, </div><div class="content-paragraph indent-2"> (३) गाउँ कार्यपालिका वा नगर कार्यपालिकामा महिला, दलित वा </div><div class="content-paragraph indent-3"> अल्पसङ्ख्यक समुदायबाट निर्वाचित हुने सदस्यको निर्वाचनका लागि </div><div class="content-paragraph indent-3"> सम्बन्धित गाउँ सभा वा नगर सभाका सदस्य, </div><div class="content-paragraph indent-1"> (४) जिल्ला समन्वय समितिको प्रमुख, उपप्रमुख र सदस्यको निर्वाचनको </div><div class="content-paragraph indent-2"> लागि प्रमुख, उपप्रमुख, अध्यक्ष र उपाध्यक्ष । </div><div class="content-paragraph indent-1"> (ढ) “मतदाता परिचयपत्र” भन्नाले मतदान गर्ने प्रयोजनका लागि प्रचलित सङ्घीय </div><div class="content-paragraph indent-2"> कानून बमोजिम आयोगले उपलब्ध गराएको फोटोसहितको मतदाता </div><div class="content-paragraph indent-2"> परिचयपत्र सम्झनु पर्छ । </div><div class="content-paragraph indent-1"> (ण) “मतदान अधिकृत” भन्नाले दफा ११ बमोजिम नियुक्त भएको मतदान </div><div class="content-paragraph indent-2"> अधिकृत सम्झनु पर्छ र सो शब्दले सहायक मतदान अधिकृतलाई समेत </div><div class="content-paragraph indent-2"> जनाउँछ । </div><div class="content-paragraph indent-1"> (त) “मतपत्र” भन्नाले निर्वाचनमा मतदान गर्नका लागि व्यवस्था गरिएको मतपत्र </div><div class="content-paragraph indent-2"> सम्झनु पर्छ र सो शब्दले विद्युतीय उपकरणबाट मतदान हुने व्यवस्था </div><div class="content-paragraph indent-2"> भएकोमा त्यस्तो विद्युतीय उपकरणमा प्रयोग हुने मतपत्र वा त्यस्तो </div><div class="content-paragraph indent-2"> उपकरणमा जडित डिजिटल मतपत्रलाई समेत जनाउँछ। </div><div class="content-paragraph indent-1"> (थ) “मतपेटिका” भन्नाले मत सङ्केत गरेको मतपत्र राख्नका लागि आयोगले </div><div class="content-paragraph indent-2"> व्यवस्था गरेको मतपेटिका सम्झनु पर्छ र सो शब्दले विद्युतीय उपकरणबाट </div><div class="content-paragraph indent-2"> मतदान गरेकोमा त्यसरी मतदान गरेको मत सङ्केतलाई अभिलेख गर्ने विद्युतीय </div><div class="content-paragraph indent-2"> उपकरणलाई समेत जनाउँछ। </div><div class="content-paragraph indent-1"> (द) “वडा अध्यक्ष” भन्नाले गाउँपालिका वा नगरपालिकाको वडा अध्यक्ष सम्झनु </div><div class="content-paragraph"> पर्छ। </div><div class="content-paragraph indent-1"> (ध) “स्थानीय तह” भन्नाले गाउँपालिका, नगरपालिका र जिल्ला सभा सम्झनुपर्छ। </div><div class="content-paragraph indent-1"> (न) “सदस्य” भन्नाले गाउँपालिका र नगरपालिकाको वडा सदस्य तथा गाउँ </div><div class="content-paragraph indent-2"> कार्यपालिका र नगर कार्यपालिकाको सदस्य सम्झनु पर्छ र सो शब्दले </div><div class="content-paragraph indent-2"> अध्यक्ष, उपाध्यक्ष, प्रमुख, उपप्रमुख र वडा अध्यक्षलाई समेत जनाउँछ । </div><div class="content-paragraph indent-1"> (प) “संविधान” भन्नाले नेपालको संविधान सम्झनु पर्छ। </div><div class="document-subtitle text-center">परिच्छेद-२</div><div class="document-subtitle text-center">निर्वाचन कार्यक्रम तथा निर्वाचन प्रणाली</div><div class="content-paragraph"><span class="bold">३.&nbsp;निर्वाचनः</span> (१) सदस्यको निर्वाचन गाउँ सभा वा नगर सभाको कार्यकाल समाप्त हुनुभन्दा दुई </div><div class="content-paragraph"> महिना अगाडि हुनेछ । </div><div class="content-paragraph"> तर यो ऐन प्रारम्भ भएपछि हुने पहिलो पटकको निर्वाचनको हकमा दफा ४ बमोजिम </div><div class="content-paragraph"> तोकिएको मितिमा निर्वाचन हुनेछ । </div><div class="content-paragraph indent-1"> (२) जिल्ला समन्वय समितिको प्रमुख, उपप्रमुख, गाउँपालिकाको अध्यक्ष, उपाध्यक्ष </div><div class="content-paragraph indent-2"> तथा वडाअध्यक्ष एवं नगरपालिकाको प्रमुख, उपप्रमुख तथा वडाध्यक्षको पदावधि समाप्त नहुँदै </div><div class="content-paragraph indent-2"> निजको पद कुनै कारणले रिक्त भएमा बाँकी पदावधिको लागि निर्वाचन आयोगको परामर्श </div><div class="content-paragraph indent-2"> लिई नेपाल सरकारले तोकेको मितिमा त्यस्तो रिक्त पद उपनिर्वाचनद्वारा पूर्ति गरिनेछ । </div><div class="content-paragraph indent-2"> तर एक वर्ष भन्दा कम पदावधि बाँकी रहेको अवस्थामा उपनिर्वाचन गरिने छैन । </div><div class="content-paragraph"><span class="bold">४.&nbsp;निर्वाचनको मिति तोक्नेः</span> (१) नेपाल सरकारले स्थानीय तहको निर्वाचन गराउन मिति </div><div class="content-paragraph"> तोक्नेछ । </div><div class="content-paragraph indent-2"> तर त्यस्तो निर्वाचनको मिति तोक्नुभन्दा अघि नेपाल सरकारले आयोगको परामर्श </div><div class="content-paragraph"> लिनु पर्नेछ । </div><div class="content-paragraph indent-1"> (२) उपदफा (१) बमोजिम तोकिएको मितिमा एकै चरणमा निर्वाचन सम्पन्न गराउन </div><div class="content-paragraph indent-2"> सम्भव नभएमा तोकिएको मितिबाट निर्वाचन शुरु हुने गरी दुई वा दुई भन्दा बढी चरणमा </div><div class="content-paragraph indent-2"> निर्वाचन सम्पन्न गर्न अलग अलग मिति समेत तोक्न सकिनेछ । </div><div class="content-paragraph indent-1"> (३) उपदफा (२) बमोजिम निर्वाचन मिति तोक्दा सामान्यतयाः एउटा प्रदेशको सबै </div><div class="content-paragraph indent-2"> स्थानीय तहका सदस्यको निर्वाचन एकै चरणमा सम्पन्न हुने गरी तोक्नु पर्नेछ । </div><div class="content-paragraph indent-1"> (४) उपदफा (२) बमोजिम अलग अलग मितिमा सम्पन्न भएको निर्वाचन उपदफा </div><div class="content-paragraph indent-2"> (१) बमोजिम तोकिएको मितिमा सम्पन्न भएको मानिनेछ। </div><div class="content-paragraph indent-1"> (५) उपदफा (१) र (२) बमोजिम निर्वाचन मिति तोकेको सूचना नेपाल राजपत्रमा </div><div class="content-paragraph"> प्रकाशन गर्नु पर्नेछ । </div><div class="content-paragraph"><span class="bold">५.&nbsp;निर्वाचन कार्यक्रमको सूचनाः</span> (१) दफा ४ बमोजिम निर्वाचनको मिति तोकिएको सूचना </div><div class="content-paragraph"> प्रकाशित भएपछि आयोगले निर्वाचन कार्यक्रमको सूचना प्रकाशन गर्नेछ । </div><div class="content-paragraph indent-1"> (२) उपदफा (१) बमोजिमको निर्वाचन कार्यक्रममा उम्मेदवारको मनोनयनपत्र दर्ता </div><div class="content-paragraph indent-2"> गर्ने, मनोनयनपत्र दर्ता भएको उम्मेदवारको सूची प्रकाशन गर्ने, उम्मेदवारको विरोधमा उजूरी </div><div class="content-paragraph indent-2"> दिने, मनोनयनपत्र जाँच गर्ने, मनोनयन भएको उम्मेदवारको नामावली प्रकाशन गर्ने, </div><div class="content-paragraph indent-2"> उम्मेदवारले नाम फिर्ता लिने, उम्मेदवारको अन्तिम नामावली प्रकाशन गर्ने, उम्मेदवारलाई </div><div class="content-paragraph indent-2"> निर्वाचन चिन्ह प्रदान गर्ने र मतदान गर्ने मिति, समय र स्थान उल्लेख गरेको हुनु पर्नेछ । </div><div class="content-paragraph indent-1"> (३) यस दफा बमोजिमको निर्वाचन कार्यक्रम नेपाल राजपत्रमा प्रकाशन गरिनेछ । </div><div class="content-paragraph indent-1"> (४) उपदफा (१) बमोजिम निर्वाचन आयोगले प्रकाशन गरेको निर्वाचन कार्यक्रम </div><div class="content-paragraph indent-2"> बमोजिमको सूचना सम्बन्धित निर्वाचन अधिकृतले निर्वाचन अधिकृतको कार्यालयमा प्रकाशन </div><div class="content-paragraph"> गर्नु पर्नेछ । </div><div class="content-paragraph indent-1"> (५) उपदफा (१) बमोजिम निर्वाचन कार्यक्रम प्रकाशन गर्दा उम्मेदवारको अन्तिम </div><div class="content-paragraph indent-2"> नामावली प्रकाशन भए पछि निर्वाचन प्रचार प्रसारको लागि बढीमा पन्ध्र दिनको अवधि रहने </div><div class="content-paragraph"> गरी प्रकाशन गर्नु पर्नेछ । </div><div class="content-paragraph"><span class="bold">६.&nbsp;निर्वाचन प्रणालीः</span> (१) अध्यक्ष, उपाध्यक्ष, प्रमुख, उपप्रमुख र वडा अध्यक्षको निर्वाचनमा गोप्य </div><div class="content-paragraph indent-2"> मतदानको प्रकृयाद्वारा एक पद एक मतको आधारमा पहिलो हुने निर्वाचित हुने निर्वाचन </div><div class="content-paragraph"> प्रणाली अपनाइनेछ । </div><div class="content-paragraph indent-1"> (२) गाउँपालिका वा नगरपालिकाको वडा समितिका एकजना दलित महिला सहित </div><div class="content-paragraph indent-2"> दुई महिला वडा सदस्य र दुई वडा सदस्यको निर्वाचनमा गोप्य मतदानको प्रकृयाद्वारा प्रत्येक </div><div class="content-paragraph indent-2"> सदस्यको लागि दिइने एक एक मतको आधारमा सबै भन्दा बढी मत ल्याउने दुई दुई जना </div><div class="content-paragraph indent-2"> निर्वाचित हुने निर्वाचन प्रणाली अपनाइनेछ। </div><div class="content-paragraph indent-1"> (३) गाउँ कार्यपालिका तथा नगर कार्यपालिकाका महिला सदस्यको लागि सम्बन्धित </div><div class="content-paragraph indent-2"> गाउँ सभा वा नगर सभाका सदस्यले आफू मध्येबाट गाउँ कार्यपालिकाको हकमा सबै भन्दा </div><div class="content-paragraph indent-2"> बढी मत प्राप्त गर्ने चार जना र नगर कार्यपालिकाको हकमा सबै भन्दा बढी मत प्राप्त गर्ने </div><div class="content-paragraph indent-2"> पाँच जना निर्वाचित हुने निर्वाचन प्रणालीको आधारमा गोप्य मतदानद्वारा निर्वाचन गर्नेछन् । </div><div class="content-paragraph indent-1"> (४) गाउँ कार्यपालिका तथा नगर कार्यपालिकाका दलित वा अल्पसङ्ख्यक </div><div class="content-paragraph indent-2"> समुदायबाट हुने सदस्यको लागि सम्बन्धित गाउँ सभा वा नगर सभाका सदस्यले गाउँ </div><div class="content-paragraph indent-2"> कार्यपालिकाको हकमा सबै भन्दा बढी मत प्राप्त गर्ने दुई जना र नगर कार्यपालिकाको </div><div class="content-paragraph indent-2"> हकमा सबै भन्दा बढी मत प्राप्त गर्ने तीन जना निर्वाचित हुने निर्वाचन प्रणालीको आधारमा </div><div class="content-paragraph indent-2"> गोप्य मतदानद्वारा निर्वाचन गर्नेछन्। </div><div class="content-paragraph indent-1"> (५) जिल्ला समन्वय समितिको लागि सम्बन्धित जिल्ला सभाका सदस्यले सम्बन्धित </div><div class="content-paragraph indent-2"> जिल्ला भित्रका गाउँ सभा वा नगर सभाका सदस्यहरु मध्येबाट एक जना प्रमुख, एक जना </div><div class="content-paragraph indent-2"> उपप्रमुख, कम्तीमा तीन जना महिला र कम्तीमा एक जना दलित वा अल्पसङ्ख्यक </div><div class="content-paragraph"> समुदायका व्यक्तिलाई निर्वाचित गर्नेछन्। </div><div class="content-paragraph indent-1"> (६) उपदफा (३) र (४) बमोजिमको महिला, दलित वा अल्पसङ्ख्यक समुदायबाट </div><div class="content-paragraph indent-2"> हुने सदस्यको निर्वाचन प्रणाली तथा उपदफा (५) बमोजिमको जिल्ला समन्वय समितिको </div><div class="content-paragraph indent-2"> निर्वाचन सम्बन्धी व्यवस्था तोकिए बमोजिम हुनेछ। </div><div class="document-subtitle text-center">परिच्छेद-३</div><div class="document-subtitle text-center">मुख्य निर्वाचन अधिकृत, निर्वाचन अधिकृत, मतदान अधिकृत र अन्य कर्मचारी</div><div class="content-paragraph"><span class="bold">७.&nbsp;निर्वाचन अधिकृतको नियुक्तिः</span> (१) संविधान, यस ऐन तथा प्रचलित सङ्घीय कानून बमोजिम </div><div class="content-paragraph"> निर्वाचनमा सम्पादन गर्नु पर्ने काम गर्न वा गराउनका लागि प्रत्येक जिल्लामा आयोगले एक </div><div class="content-paragraph"> जना मुख्य निर्वाचन अधिकृत र आवश्यकता अनुसार निर्वाचन अधिकृत नियुक्त गर्नेछ। </div><div class="content-paragraph indent-1"> (२) आयोगले न्याय परिषद्‌को परामर्शमा जिल्ला न्यायाधीशलाई मुख्य निर्वाचन </div><div class="content-paragraph indent-2"> अधिकृत र न्याय सेवा आयोगको परामर्शमा न्याय सेवाका राजपत्राङ्कित अधिकृतलाई निर्वाचन </div><div class="content-paragraph"> अधिकृतमा नियुक्ति गर्नेछ। </div><div class="content-paragraph indent-2"> तर यसरी निर्वाचन अधिकृत नियुक्ति गर्दा न्याय सेवाका राजपत्राङ्कित अधिकृतलाई </div><div class="content-paragraph indent-2"> मात्र नियुक्ति गर्न नसकिएमा निजामती सेवाभित्रका अन्य सेवाका राजपत्राङ्कित अधिकृतलाई </div><div class="content-paragraph"> समेत नियुक्ति गर्न सकिनेछ। </div><div class="content-paragraph"><span class="bold">८.&nbsp;मुख्य निर्वाचन अधिकृतको काम, कर्तव्य र अधिकारः</span> (१) आयोगको निर्देशनको अधीनमा रही </div><div class="content-paragraph"> आफूलाई तोकिएको जिल्लाभित्रको निर्वाचन सम्बन्धी कामको समन्वय र सुपरीवेक्षण गरी </div><div class="content-paragraph"> आवश्यक निर्देशन दिनु मुख्य निर्वाचन अधिकृतको कर्तव्य हुनेछ। </div><div class="content-paragraph indent-1"> (२) मुख्य निर्वाचन अधिकृतले आफूलाई तोकिएको जिल्लाको जिल्ला सदरमुकाम </div><div class="content-paragraph indent-2"> रहेको स्थानीय तहको निर्वाचन अधिकृतको काम, कर्तव्य र अधिकारको प्रयोग समेत </div><div class="content-paragraph"> गर्नेछ । </div><div class="content-paragraph"><span class="bold">९.&nbsp;निर्वाचन अधिकृतको काम, कर्तव्य र अधिकारः</span> (१) आयोग र मुख्य निर्वाचन अधिकृतको </div><div class="content-paragraph"> निर्देशनको अधीनमा रही आफूलाई तोकिएको स्थानीय तहको निर्वाचनमा यस ऐन बमोजिम </div><div class="content-paragraph"> निर्वाचन गराउने सम्बन्धी सम्पूर्ण काम कारबाही स्वच्छ, निष्पक्ष र स्वतन्त्र रुपमा गर्नु </div><div class="content-paragraph"> गराउनु निर्वाचन अधिकृतको कर्तव्य हुनेछ। </div><div class="content-paragraph indent-1"> (२) निर्वाचन अधिकृतको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph indent-1"> (३) निर्वाचन अधिकृतले निर्वाचनको काम गर्न खटाएको कर्मचारीलाई आवश्यकता </div><div class="content-paragraph"> अनुसार आफ्नो अधिकार प्रत्यायोजन गर्न सक्नेछ। </div><div class="content-paragraph"><span class="bold">१०.&nbsp;सहायक निर्वाचन अधिकृत र अन्य कर्मचारीको नियुक्तिः</span> (१) निर्वाचन अधिकृतले आयोगले </div><div class="content-paragraph"> तोके बमोजिमको सङ्ख्यामा सहायक निर्वाचन अधिकृत र अन्य कर्मचारीहरु नियुक्त गर्न </div><div class="content-paragraph"> सक्नेछ । </div><div class="content-paragraph indent-1"> (२) निर्वाचन अधिकृतले नेपाल सरकार, प्रदेश सरकार तथा स्थानीय तहका कर्मचारी </div><div class="content-paragraph indent-2"> वा नेपाल सरकार वा प्रदेश सरकारको स्वामित्व वा नियन्त्रणमा रहेको वा नेपाल सरकारको </div><div class="content-paragraph indent-2"> अनुदानमा सञ्चालित संस्थाका कर्मचारी वा विश्वविद्यालय वा सामुदायिक विद्यालयका शिक्षक </div><div class="content-paragraph indent-2"> वा कर्मचारीलाई निर्वाचन सम्बन्धी कुनै काममा खटाउन वा लगाउन सक्नेछ। </div><div class="content-paragraph indent-1"> (३) उपदफा (१) र (२) बमोजिम निर्वाचनको लागि कर्मचारी तथा शिक्षक </div><div class="content-paragraph indent-2"> खटाउँदा कर्मचारीको हकमा आफ्नो घर ठेगाना रहेको स्थानको सम्बन्धित वडामा र </div><div class="content-paragraph indent-2"> शिक्षकको हकमा कार्यरत स्थान र आफ्नो घर ठेगाना रहेको स्थानको सम्बन्धित वडामा </div><div class="content-paragraph"> नपर्ने गरी खटाइनेछ । </div><div class="content-paragraph"><span class="bold">११.&nbsp;मतदान अधिकृतको नियुक्तिः</span> (१) निर्वाचन अधिकृतले नेपाल सरकार, प्रदेश सरकार तथा </div><div class="content-paragraph"> स्थानीय तहका कर्मचारी वा नेपाल सरकार वा प्रदेश सरकारको स्वामित्व वा नियन्त्रणमा </div><div class="content-paragraph"> रहेको वा नेपाल सरकारको अनुदानमा सञ्चालित संस्थाका कर्मचारी वा विश्वविद्यालय वा </div><div class="content-paragraph"> सामुदायिक विद्यालयका शिक्षक वा कर्मचारीलाई मतदान अधिकृत वा सहायक मतदान </div><div class="content-paragraph"> अधिकृत नियुक्ति गर्न सक्नेछ। </div><div class="content-paragraph indent-1"> (२) उपदफा (१) बमोजिम मतदान अधिकृत वा सहायक मतदान अधिकृत नियुक्ति </div><div class="content-paragraph indent-2"> गर्दा कर्मचारीको हकमा आफ्नो घर ठेगाना रहेको स्थानको सम्बन्धित वडामा र शिक्षकको </div><div class="content-paragraph indent-2"> हकमा कार्यरत स्थान र आफ्नो घर ठेगाना रहेको स्थानको सम्बन्धित वडामा नपर्ने गरी </div><div class="content-paragraph"> नियुक्ति गर्नु पर्नेछ । </div><div class="content-paragraph indent-1"> (३) उपदफा (१) बमोजिम नियुक्त मतदान अधिकृत र सहायक मतदान अधिकृतले </div><div class="content-paragraph indent-2"> यस ऐन र यस ऐन अन्तर्गत बनेको नियम वा जारी भएको आदेशले तोके बमोजिमको </div><div class="content-paragraph indent-2"> मतदान गराउने सम्बन्धी सम्पूर्ण काम स्वच्छ, निष्पक्ष र स्वतन्त्र रुपमा सम्पन्न गराउनु </div><div class="content-paragraph"> पर्नेछ । </div><div class="content-paragraph indent-1"> (४) मतदान अधिकृत तथा सहायक मतदान अधिकृतको अन्य काम, कर्तव्य र </div><div class="content-paragraph indent-2"> अधिकार आयोगले जारी गरेको आदेश, निर्देशन र निर्देशिकामा उल्लेख भए बमोजिम </div><div class="content-paragraph"> हुनेछ । </div><div class="document-subtitle text-center">परिच्छेद-४</div><div class="document-subtitle text-center">उम्मेदवार तथा मनोनयनपत्र</div><div class="content-paragraph"><span class="bold">१२.&nbsp;उम्मेदवारको योग्यताः</span> कुनै व्यक्ति निर्वाचनमा उम्मेदवार हुन देहायको योग्यता पूरा गरेको </div><div class="content-paragraph"> हुनु पर्नेछ :- </div><div class="content-paragraph indent-1"> (क) नेपालको नागरिक, </div><div class="content-paragraph indent-1"> (ख) एक्काईस वर्ष उमेर पूरा भएको, </div><div class="content-paragraph indent-1"> (ग) गाउँपालिका वा नगरपालिकाको सम्बन्धित वडाको मतदाता </div><div class="content-paragraph indent-2"> नामावलीमा नाम समावेश भएको र </div><div class="content-paragraph indent-1"> (घ) कुनै कानूनले अयोग्य नभएको । </div><div class="content-paragraph"><span class="bold">१३.&nbsp;उम्मेदवारको अयोग्यता:</span> यस ऐनमा अन्यत्र जुनसुकै कुरा लेखिएको भए तापनि देहायको </div><div class="content-paragraph"> व्यक्ति निर्वाचनमा उम्मेदवार हुन अयोग्य मानिनेछः- </div><div class="content-paragraph indent-1"> (क) दफा १२ बमोजिमको योग्यता नभएको, </div><div class="content-paragraph indent-1"> (ख) गैर नेपाली नागरिक, </div><div class="content-paragraph indent-1"> (ग) नेपाल सरकार, प्रदेश सरकार तथा नेपाल सरकार वा प्रदेश सरकारको </div><div class="content-paragraph indent-2"> स्वामित्व वा नियन्त्रणमा रहेको वा नेपाल सरकारबाट अनुदान प्राप्त </div><div class="content-paragraph indent-2"> संस्थामा पारिश्रमिक पाउने गरी बहाल रहेको, </div><div class="content-paragraph indent-1"> (घ) कुनै स्थानीय तह वा स्थानीय तहको स्वामित्व वा नियन्त्रणमा रहेको </div><div class="content-paragraph indent-2"> वा स्थानीय तहबाट अनुदान प्राप्त संस्थामा पारिश्रमिक पाउने गरी </div><div class="content-paragraph"> बहाल रहेको, </div><div class="content-paragraph"><span class="bold">स्पष्टीकरण:</span> यस खण्डको प्रयोजनको लागि “स्थानीय तह” भन्नाले यो </div><div class="content-paragraph indent-1"> ऐन प्रारम्भ हुँदाका बखत कायम रहेका गाउँ विकास समिति, </div><div class="content-paragraph indent-1"> नगरपालिका वा जिल्ला विकास समितिलाई समेत जनाउँछ । </div><div class="content-paragraph indent-1"> (ङ) निर्वाचन सम्बन्धी प्रचलित कानून बमोजिम सजाय पाई त्यस्तो सजाय </div><div class="content-paragraph indent-2"> भोगिसकेको मितिले दुई वर्ष भुक्तान नगरेको, </div><div class="content-paragraph indent-1"> (च) भ्रष्टाचार, जबरजस्ती करणी, मानव बेचबिखन तथा ओसारपसार, लागू </div><div class="content-paragraph indent-2"> औषध बिक्री वितरण तथा निकासी वा पैठारी, सम्पत्ति शुद्धीकरण, </div><div class="content-paragraph indent-2"> राहदानी दुरुपयोग, अपहरण सम्बन्धी कसूर वा नैतिक पतन देखिने </div><div class="content-paragraph indent-2"> अन्य फौजदारी कसूरमा सजाय पाई वा कुनै कसूरमा जन्मकैद वा </div><div class="content-paragraph indent-2"> बीस वर्ष वा सो भन्दा बढी कैदको सजाय पाई त्यस्तो फैसला </div><div class="content-paragraph"> अन्तिम भएको, </div><div class="content-paragraph indent-1"> (छ) सङ्गठित अपराध सम्बन्धी कसूरमा कैदको सजाय पाई वा कर्तब्य </div><div class="content-paragraph indent-2"> ज्यान सम्बन्धी कसूरमा बीस वर्षभन्दा कम कैदको सजाय पाई </div><div class="content-paragraph indent-2"> त्यस्तो सजाय भुक्तान गरेको मितिले छ वर्ष पूरा नभएको, </div><div class="content-paragraph indent-1"> (ज) जातीय भेदभाव तथा छुवाछुत, बोक्सी वा बहुविवाह सम्बन्धी कसूरमा </div><div class="content-paragraph indent-2"> कैदको सजाय पाई त्यस्तो सजाय भुक्तान गरेको मितिले तीन वर्ष पूरा </div><div class="content-paragraph"> नभएको, </div><div class="content-paragraph indent-1"> (झ) खण्ड (च) र (छ) मा उल्लिखित कसूर बाहेक अन्य कसूरमा पाँच </div><div class="content-paragraph indent-2"> वर्ष वा सो भन्दा बढी कैदको सजाय पाई त्यस्तो सजाय भुक्तान </div><div class="content-paragraph indent-2"> गरेको मितिले छ वर्ष पूरा नभएको, </div><div class="content-paragraph indent-1"> (ञ) प्रचलित कानून बमोजिम कालोसूचीमा रहेकोमा सो अवधिभर, </div><div class="content-paragraph indent-1"> (ट) कैदमा बसेकोमा कैद बसेको अवधिभर, </div><div class="content-paragraph indent-1"> (ठ) मानसिक सन्तुलन ठीक नभएको, </div><div class="content-paragraph indent-1"> (ड) प्रचलित कानूनले अयोग्य भएको । </div><div class="content-paragraph"><span class="bold">१४.&nbsp;उम्मेदवारी रद्द हुनेः</span> (१) कुनै उम्मेदवार निर्वाचन परिणाम घोषणा नहुँदै दफा १३ बमोजिम </div><div class="content-paragraph indent-1"> अयोग्य छ वा हुन गएको छ भन्ने प्रश्न उठी तत्सम्बन्धमा आवश्यक छानबिन गरी निर्वाचन </div><div class="content-paragraph"> अधिकृतले अयोग्य भएको ठहर गरेमा त्यस्तो उम्मेदवारको उम्मेदवारी रद्द हुनेछ । </div><div class="content-paragraph indent-1"> (२) उपदफा (१) बमोजिम उम्मेदवारी रद्द गर्नु अघि निर्वाचन अधिकृतले सम्बन्धित </div><div class="content-paragraph indent-2"> उम्मेदवारलाई कम्तीमा चौबीस घण्टाको समय दिई आफ्नो सफाई पेश गर्ने मौका दिनु </div><div class="content-paragraph"> पर्नेछ । </div><div class="content-paragraph"><span class="bold">१५.&nbsp;पद मुक्त हुनेः</span> (१) कुनै सदस्यको पदमा निर्वाचित व्यक्ति दफा १३ बमोजिम अयोग्य रहेको </div><div class="content-paragraph"> अदालतबाट ठहर भएमा निज त्यस्तो पदबाट मुक्त हुनेछ। </div><div class="content-paragraph indent-1"> (२) उपदफा (१) बमोजिम पद मुक्त भएको जानकारी आयोगले सम्बन्धित </div><div class="content-paragraph"> व्यक्तिलाई दिनु पर्नेछ । </div><div class="content-paragraph indent-1"> (३) कुनै सदस्यको पदमा निर्वाचित व्यक्तिको अयोग्यता सम्बन्धमा अदालतमा उजुरी </div><div class="content-paragraph"> दिने सम्बन्धी व्यवस्था तोकिए बमोजिम हुनेछ । </div><div class="content-paragraph"><span class="bold">१६.&nbsp;उम्मेदवारको उमेरको गणनाः</span> निर्वाचनमा उम्मेदवार हुनको लागि उम्मेदवारको उमेरको </div><div class="content-paragraph"> गणना गर्दा मनोनयनपत्र दर्ता गर्ने मितिसम्ममा एक्काईस वर्ष उमेर पूरा गरेको हुनु पर्नेछ। </div><div class="content-paragraph"><span class="bold">१७.&nbsp;उम्मेदवारको मनोनयनः</span> (१) दफा १३ बमोजिम अयोग्यता नभएको व्यक्तिलाई यस ऐन </div><div class="content-paragraph"> बमोजिम हुने निर्वाचनमा तोकिए बमोजिम उम्मेदवार मनोनयन गर्न सकिनेछ। </div><div class="content-paragraph indent-1"> (२) उपदफा (१) बमोजिम निर्वाचनमा उम्मेदवार मनोनयन गर्दा देहाय बमोजिमका </div><div class="content-paragraph indent-2"> एकजना प्रस्तावक र एकजना समर्थक हुनु पर्नेछः- </div><div class="content-paragraph indent-2"> (क) गाउँपालिका वा नगरपालिकाको वडा अध्यक्ष र वडा सदस्यको पदको </div><div class="content-paragraph indent-3"> लागि सम्बन्धित वडाको मतदाता नामावलीमा नाम दर्ता भएको </div><div class="content-paragraph indent-3"> व्यक्ति, </div><div class="content-paragraph indent-2"> (ख) अध्यक्ष, उपाध्यक्ष, प्रमुख र उपप्रमुख पदको लागि सम्बन्धित </div><div class="content-paragraph indent-3"> गाउँपालिका वा नगरपालिकाको मतदाता नामावलीमा नाम दर्ता </div><div class="content-paragraph indent-3"> भएको व्यक्ति, </div><div class="content-paragraph indent-2"> (ग) गाउँ कार्यपालिका र नगर कार्यपालिकाका महिला तथा दलित वा </div><div class="content-paragraph indent-3"> अल्पसङ्ख्यक समुदायबाट हुने सदस्यको लागि सम्बन्धित गाउँ सभा </div><div class="content-paragraph indent-3"> वा नगर सभाको सदस्य, </div><div class="content-paragraph indent-1"> (घ) जिल्ला समन्वय समितिको प्रमुख, उपप्रमुख र सदस्यको लागि </div><div class="content-paragraph indent-2"> सम्बन्धित जिल्ला सभाको सदस्य। </div><div class="content-paragraph indent-1"> (३) दलले खडा गरेको उम्मेदवारको सम्बन्धमा त्यस्तो दलले निजलाई औपचारिक </div><div class="content-paragraph indent-2"> पत्र समेत दिएको हुनु पर्नेछ र दफा १८ बमोजिम औपचारिक पत्र प्रदान गर्न अधिकार </div><div class="content-paragraph indent-2"> पाएको दलको पदाधिकारीले त्यस्तो पत्रको एक प्रति निर्वाचन अधिकृतलाई समेत पठाउनु </div><div class="content-paragraph"> पर्नेछ । </div><div class="content-paragraph indent-1"> (४) उपदफा (१) बमोजिम मनोनयनपत्र पेश गर्दा दलले अध्यक्ष र उपाध्यक्ष, प्रमुख </div><div class="content-paragraph indent-2"> र उपप्रमुख तथा जिल्ला समन्वय समितिको प्रमुख र उपप्रमुखमध्ये पचास प्रतिशत महिला </div><div class="content-paragraph indent-2"> उम्मेदवार रहने गरी मनोनयनपत्र पेश गर्ने व्यवस्था मिलाउनु पर्नेछ। </div><div class="content-paragraph indent-2"> तर दलले एकजना मात्र उम्मेदवारी दिएमा यो उपदफाको प्रावधान लागू हुने छैन। </div><div class="content-paragraph indent-1"> (५) उपदफा (१) बमोजिम गाउँपालिका वा नगरपालिकाको वडा समितिका महिला </div><div class="content-paragraph indent-2"> वडा सदस्य पदमा मनोनयनपत्र पेश गर्दा दलले कम्तीमा एक जना दलित महिला उम्मेदवार </div><div class="content-paragraph indent-2"> रहने गरी मनोनयनपत्र पेश गर्ने व्यवस्था मिलाउनु पर्नेछ। </div><div class="content-paragraph indent-2"> तर दलले एक जना मात्र महिला वडा सदस्य पदमा उम्मेदवारी दिएमा यो </div><div class="content-paragraph"> उपदफाको प्रावधान लागू हुने छैन । </div><div class="content-paragraph indent-1"> (६) उपदफा (१) बमोजिम कुनै व्यक्तिलाई मनोनयन गरिएको अवस्थामा निजले </div><div class="content-paragraph indent-2"> मनोनयनपत्रमा आफ्नो मञ्जुरी लेखी दस्तखत समेत गर्नु पर्नेछ । </div><div class="content-paragraph indent-1"> (७) कुनै व्यक्तिलाई एउटा निर्वाचनको लागि बढीमा दुई मनोनयनपत्रद्वारा मनोनयन </div><div class="content-paragraph"> गर्न सकिनेछ। </div><div class="content-paragraph"><span class="bold">१८.&nbsp;मनोनयनपत्र प्रमाणित गर्ने अधिकारी सम्बन्धी व्यवस्थाः</span> (१) दलको तर्फबाट उम्मेदवार </div><div class="content-paragraph"> मनोनयनको औपचारिक पत्र प्रदान गर्न अधिकार पाएको दलको पदाधिकारीको नाम, थर, पद </div><div class="content-paragraph"> र निजको दस्तखतको नमूना त्यस्तो दलको केन्द्रीय कार्यकारिणी समिति वा सो सरहको </div><div class="content-paragraph"> समितिले तोकेको सो समिति वा प्रदेश समितिको पदाधिकारीले प्रमाणित गरी उम्मेदवारको </div><div class="content-paragraph"> लागि मनोनयनपत्र दाखिला गर्ने अन्तिम मिति अगावै आयोगले तोकेको अवधिभित्र </div><div class="content-paragraph"> आयोगलाई उपलब्ध गराउनु पर्नेछ र आयोगले त्यस्तो विवरण मनोनयनपत्र दर्ता गर्न </div><div class="content-paragraph"> तोकिएको मिति अगावै सम्बन्धित निर्वाचन अधिकृत समक्ष पठाईसक्नु पर्नेछ । </div><div class="indent-footnote"><span style="display: inline-block; width: 1em;">√</span> पहिलो संशोधनद्वारा संशोधित । </div><div class="content-paragraph indent-1"> (२) उपदफा (१) बमोजिमको रीत नपुऱ्याई मनोनयनपत्र दाखिला भएको अवस्थामा </div><div class="content-paragraph indent-2"> त्यस्तो उम्मेदवारलाई सो दलको उम्मेदवारको रुपमा मान्यता दिइने छैन। </div><div class="content-paragraph"><span class="bold">१९.&nbsp;मनोनयनपत्रको दर्ताः</span> (१) उम्मेदवारको मनोनयनपत्र उम्मेदवार आफैंले वा निजको प्रतिनिधि </div><div class="content-paragraph"> वा प्रस्तावक वा समर्थकले सम्बन्धित निर्वाचन अधिकृत समक्ष पेश गर्नु पर्नेछ। </div><div class="content-paragraph indent-1"> (२) उपदफा (१) बमोजिम पेश भएको मनोनयनपत्र सम्बन्धित निर्वाचन अधिकृतले </div><div class="content-paragraph indent-2"> यस ऐन बमोजिम रीतपूर्वकको छ वा छैन हेरी रीतपूर्वकको भए दर्ता गरी तोकिए </div><div class="content-paragraph indent-2"> बमोजिमको निस्सा मनोनयनपत्र दर्ता गर्न ल्याउने व्यक्तिलाई दिनु पर्नेछ। </div><div class="content-paragraph indent-1"> (३) निर्वाचन अधिकृतले प्रस्तावक वा समर्थक नभएको वा प्रस्तावक वा समर्थक </div><div class="content-paragraph indent-2"> दोहोरिएको वा यस ऐन बमोजिमको धरौटी राखेको निस्सा नभएको वा प्रस्तावक वा समर्थक </div><div class="content-paragraph indent-2"> वा उम्मेदवार हुने व्यक्तिको सहीछाप नभएको वा अन्य रीत नपुगेको मनोनयनपत्र दर्ता गर्न </div><div class="content-paragraph indent-2"> ल्याएमा रीत नपुगेको जति सच्याउन लगाई त्यस्तो मनोनयनपत्र दर्ता गर्नु पर्नेछ। यसरी रीत </div><div class="content-paragraph indent-2"> नपुगेको कुरा सच्याउनु पर्ने व्यहोरा नसच्याई मनोनयनपत्र दर्ता गराउन चाहेमा सोही व्यहोरा </div><div class="content-paragraph indent-2"> मनोनयनपत्रमा जनाई त्यसको सूचना मनोनयनपत्र दर्ता गराउने व्यक्तिलाई दिनु पर्नेछ । </div><div class="content-paragraph indent-1"> (४) निर्वाचन अधिकृतले मनोनयनपत्र दर्ता गर्ने समय समाप्त भएपछि निर्वाचन </div><div class="content-paragraph indent-2"> कार्यक्रमको सूचनामा तोकिएको मिति, समय र स्थानमा मनोनयनपत्र दर्ता भएको </div><div class="content-paragraph"> उम्मेदवारको सूची प्रकाशन गर्नेछ । </div><div class="content-paragraph indent-1"> (५) उपदफा (४) बमोजिम प्रकाशित सूचीमा उल्लिखित कुनै उम्मेदवारको </div><div class="content-paragraph indent-2"> योग्यताको सम्बन्धमा उजूरी दिन चाहने उम्मेदवार वा निजको प्रतिनिधिले निर्वाचन </div><div class="content-paragraph indent-2"> कार्यक्रमको सूचनामा तोकिएको मिति, समय र स्थानमा निर्वाचन अधिकृत समक्ष उजूरी दिन </div><div class="content-paragraph"> सक्नेछ । </div><div class="content-paragraph indent-1"> (६) मनोनयनपत्र साथ उम्मेदवारले पेश गर्नु पर्ने अन्य कागजात तोकिए बमोजिम </div><div class="content-paragraph"> हुनेछ । </div><div class="content-paragraph"><span class="bold">२०.&nbsp;मनोनयनपत्रको जाँचः</span> (१) दफा १९ बमोजिम दर्ता भएको मनोनयनपत्र जाँच गर्न निर्वाचन </div><div class="content-paragraph"> कार्यक्रमको सूचनामा तोकिएको मिति, समय र स्थानमा उम्मेदवार वा निजको प्रस्तावक, </div><div class="content-paragraph"> समर्थक वा निजले लिखित रुपमा अधिकार दिएको एकजना प्रतिनिधि उपस्थित हुनु पर्नेछ । </div><div class="content-paragraph indent-1"> (२) निर्वाचन अधिकृतले उपदफा (१) मा उल्लेख गरिएका व्यक्तिको उपस्थितिमा </div><div class="content-paragraph indent-2"> त्यस्ता सम्पूर्ण उम्मेदवारको मनोनयनपत्र जाँच गर्नेछ । </div><div class="content-paragraph indent-2"> तर त्यसरी उपस्थित हुनु पर्ने कुनै उम्मेदवार वा निजको प्रस्तावक, समर्थक वा </div><div class="content-paragraph indent-2"> प्रतिनिधि उपस्थित नभएमा पनि मनोनयनपत्र जाँच गर्न र त्यस सम्बन्धमा कानून बमोजिम </div><div class="content-paragraph indent-2"> निर्णय गर्न यस उपदफाले बाधा पुऱ्याएको मानिने छैन। </div><div class="content-paragraph indent-1"> (३) देहायको अवस्थामा निर्वाचन अधिकृतले यस दफा बमोजिम गर्नु पर्ने </div><div class="content-paragraph indent-2"> मनोनयनपत्रको जाँच सम्बन्धी कारबाही स्थगित गर्न सक्नेछः- </div><div class="content-paragraph indent-2"> (क) मनोनयनपत्र जाँच गर्ने स्थानमा त्यसरी जाँच गर्ने समयमा हुलदङ्गा </div><div class="content-paragraph indent-3"> लगायत अन्य असामान्य परिस्थिति उत्पन्न भएमा, वा </div><div class="content-paragraph indent-2"> (ख) प्राकृतिक विपद्‌को कारणले काबुबाहिरको परिस्थिति उत्पन्न भएमा । </div><div class="content-paragraph indent-1"> (४) उपदफा (३) बमोजिम मनोनयनपत्रको जाँच सम्बन्धी कारबाही स्थगित भएमा </div><div class="content-paragraph indent-2"> निर्वाचन अधिकृतले समय र स्थान तोकी यथासम्भव छिटो मनोनयनपत्रको जाँच गर्नु </div><div class="content-paragraph"> पर्नेछ । </div><div class="content-paragraph indent-1"> (५) मनोनयनपत्रको जाँच सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"><span class="bold">२१.&nbsp;मनोनयनपत्र बदर हुने अवस्थाः</span> देहायको अवस्थामा उम्मेदवारको मनोनयनपत्र बदर हुनेछः- </div><div class="content-paragraph indent-1"> (क) संविधान र यस ऐन बमोजिम उम्मेदवारको योग्यता नभएमा, </div><div class="content-paragraph indent-1"> (ख) उम्मेदवार हुने व्यक्तिको मञ्जुरी नभएमा वा निजको वा निजको </div><div class="content-paragraph indent-2"> प्रस्तावक र समर्थकको सहीछाप नभएमा वा कीर्ते सहीछाप भएमा, </div><div class="content-paragraph indent-1"> (ग) दफा ५ को उपदफा (२) बमोजिम तोकिएको समयभित्र मनोनयनपत्र </div><div class="content-paragraph indent-2"> दर्ता नभएमा, </div><div class="content-paragraph indent-1"> (घ) दफा १७, १८ र १९ मा लेखिए बमोजिम मनोनयनपत्र दाखिला </div><div class="content-paragraph indent-2"> नभएमा, </div><div class="content-paragraph indent-1"> (ङ) दफा ६२ बमोजिमको धरौटी नराखेमा, </div><div class="content-paragraph indent-1"> (च) यस ऐन बमोजिम अन्य रीत नपुगेको भएमा । </div><div class="content-paragraph"><span class="bold">२२.&nbsp;उम्मेदवारको नामावली:</span> निर्वाचन अधिकृतले मनोनयनपत्रको जाँच गरिसकेपछि कानून </div><div class="content-paragraph"> बमोजिम रीत पुगेका मनोनयनपत्र बमोजिमका उम्मेदवारको तोकिए बमोजिम नामावली तयार </div><div class="content-paragraph"> गर्नु पर्नेछ र त्यस्तो नामावलीको एक प्रति आफ्नो कार्यालयमा प्रकाशन गर्नु पर्नेछ । </div><div class="content-paragraph"><span class="bold">२३.&nbsp;नाम फिर्ता लिने:</span> (१) कुनै उम्मेदवारले आफ्नो नाम उम्मेदवारको नामावलीबाट हटाउनको </div><div class="content-paragraph"> लागि नाम फिर्ता लिन चाहेमा दफा ५ को उपदफा (२) बमोजिम तोकिएको समयभित्र </div><div class="content-paragraph"> निर्वाचन अधिकृतलाई लिखित सूचना दिई आफ्नो नाम फिर्ता लिन सक्नेछ। </div><div class="content-paragraph indent-1"> (२) उपदफा (१) बमोजिम नाम फिर्ता लिएको सूचना उम्मेदवार आफैंले वा निजको </div><div class="content-paragraph"> प्रतिनिधिले दाखिला गर्नु पर्नेछ । </div><div class="content-paragraph indent-1"> (३) उपदफा (१) बमोजिम नाम फिर्ता लिएको सूचना निर्वाचन अधिकृत समक्ष </div><div class="content-paragraph indent-2"> दाखिला भईसकेपछि त्यस्तो सूचना बदर गर्न वा फिर्ता लिन पाउने छैन। </div><div class="content-paragraph indent-1"> (४) उपदफा (१) बमोजिम दाखिला भएको सूचनाको बारेमा निर्वाचन अधिकृत </div><div class="content-paragraph indent-2"> विश्वस्त भएमा नाम फिर्ता लिने उम्मेदवारको नाम उम्मेदवारको नामावलीबाट हटाउनु पर्नेछ </div><div class="content-paragraph indent-2"> र नाम हटाइएको सूचना निर्वाचन अधिकृतले आफ्नो कार्यालयमा तुरुन्त प्रकाशन गर्नेछ। </div><div class="content-paragraph indent-1"> (५) कुनै दलको तर्फबाट उम्मेदवारी दिएको कुनै उम्मेदवारको सम्बन्धमा त्यस्तो </div><div class="content-paragraph indent-2"> दलको दफा १८ को उपदफा (१) बमोजिम तोकिएको पदाधिकारीले निजको नाम फिर्ता </div><div class="content-paragraph indent-2"> लिने गरी निर्वाचन अधिकृतलाई दफा ५ को उपदफा (२) बमोजिम तोकिएको समयभित्र </div><div class="content-paragraph indent-2"> लेखी पठाएमा निजलाई उम्मेदवारको रुपमा कायम राखिने छैन। </div><div class="content-paragraph"><span class="bold">२४.&nbsp;उम्मेदवारको अन्तिम नामावलीः</span> (१) दफा ५ को उपदफा (२) बमोजिम उम्मेदवारले नाम </div><div class="content-paragraph"> फिर्ता लिने समय समाप्त भएपछि निर्वाचन अधिकृतले बाँकी रहेका उम्मेदवारको नामावली </div><div class="content-paragraph"> तोकिए बमोजिम तयार गर्नु पर्नेछ र त्यस्तो नामावलीको एक प्रति आफ्नो कार्यालयमा तुरुन्त </div><div class="content-paragraph"> प्रकाशन गरी त्यसको एक प्रति आयोगमा पठाउनु पर्नेछ। </div><div class="content-paragraph indent-1"> (२) उपदफा (१) बमोजिमको नामावलीमा उम्मेदवारको नाम नेपाली वर्णानुक्रम </div><div class="content-paragraph indent-2"> अनुसार लेखिनेछ र कुनै दलबाट मनोनीत उम्मेदवार भएमा निजहरुको मनोनयनपत्रमा </div><div class="content-paragraph indent-2"> लेखिएको ठेगानामा त्यस्तो दलको नाम समेत उल्लेख गरिनेछ । </div><div class="content-paragraph"><span class="bold">२५.&nbsp;निर्विरोध निर्वाचितः</span> दफा २४ बमोजिम उम्मेदवारको अन्तिम नामावली प्रकाशन गर्दा कुनै </div><div class="content-paragraph"> पदका लागि जति जना निर्वाचित हुने हो त्यति नै जना वा सो भन्दा कम उम्मेदवार कायम </div><div class="content-paragraph"> हुन आएमा निर्वाचन अधिकृतले सो पदमा त्यस्तो उम्मेदवार निर्विरोध निर्वाचित भएको भनी </div><div class="content-paragraph"> तोकिए बमोजिम घोषणा गर्नेछ। </div><div class="content-paragraph"><span class="bold">२६.&nbsp;निर्वाचन चिन्हः</span> (१) यस ऐन बमोजिम हुने निर्वाचनका लागि दल र स्वतन्त्र उम्मेदवारलाई </div><div class="content-paragraph"> वितरण गर्ने निर्वाचन चिन्ह आयोगले निर्धारण गर्नेछ । </div><div class="content-paragraph indent-1"> (२) उपदफा (१) बमोजिम निर्धारण गरिएको निर्वाचन चिन्ह दल र उम्मेदवारलाई </div><div class="content-paragraph"> तोकिए बमोजिम प्रदान गरिनेछ । </div><div class="content-paragraph indent-1"> (३) उपदफा (२) बमोजिम प्रदान गरिएको निर्वाचन चिन्ह त्यस्तो दलका उम्मेदवार </div><div class="content-paragraph indent-2"> वा दल बाहेक अरु कसैले पनि प्रयोग गर्न पाउने छैन। </div><div class="content-paragraph indent-1"> (४) उम्मेदवारलाई निर्वाचन चिन्ह प्रदान गरिसकेपछि त्यस्तो उम्मेदवारले आफ्नो </div><div class="content-paragraph indent-2"> दल त्याग गरेमा वा अर्को दलमा प्रवेश गरेमा सो निर्वाचन चिन्ह परिवर्तन हुन सक्ने छैन। </div><div class="content-paragraph indent-2"> त्यस्तो उम्मेदवार निर्वाचित भएमा सम्बन्धित दलले प्रमाण सहित आयोगमा उजूरी दिएमा </div><div class="content-paragraph"> निजको सदस्यता खारेज हुनेछ । </div><div class="content-paragraph indent-1"> (५) यस दफा बमोजिम निर्वाचन चिन्ह वितरण गर्दा आयोगमा दर्ता कायम रहेको </div><div class="content-paragraph indent-2"> दलको उम्मेदवारलाई आयोगबाट निर्वाचनको प्रयोजनका लागि वितरण गरिएको निर्वाचन </div><div class="content-paragraph indent-2"> चिन्ह वितरण गर्नु पर्नेछ । यसरी निर्वाचन चिन्ह वितरण गर्दा कुनै गल्ती भएको वा फरक </div><div class="content-paragraph indent-2"> पर्न गएको भन्ने आयोगलाई लागेमा आयोगले त्यस्तो चिन्ह परिवर्तन गर्न सक्नेछ । </div><div class="content-paragraph indent-1"> (६) उपदफा (५) मा जुनसुकै कुरा लेखिएको भए तापनि यस दफा बमोजिम </div><div class="content-paragraph indent-2"> निर्वाचन चिन्ह वितरण गर्दा राजनीतिक दल सम्बन्धी प्रचलित सङ्घीय कानून बमोजिम राष्ट्रिय </div><div class="content-paragraph indent-2"> दलको रुपमा मान्यता प्राप्त गरेको दलको उम्मेदवारलाई मात्र सम्बन्धित दलको निर्वाचन </div><div class="content-paragraph indent-2"> चिन्ह वितरण गरिनेछ । यसरी वितरण गरिएको निर्वाचन चिन्ह मतपत्रमा समावेश गर्दा </div><div class="content-paragraph indent-2"> त्यस्तो दलले तत्काल अघि भएको प्रतिनिधि सभाको निर्वाचनमा समानुपातिक निर्वाचन </div><div class="content-paragraph indent-2"> प्रणालीतर्फ प्राप्त गरेको मत सङ्ख्याको आधारमा समावेश गरिनेछ । </div><div class="content-paragraph indent-2"> तर यो ऐन प्रारम्भ भएपछि हुने पहिलो पटकको निर्वाचनको हकमा व्यवस्थापिका– </div><div class="content-paragraph indent-2"> संसदमा प्रतिनिधित्व गर्ने सबै दलको उम्मेदवारलाई सम्बन्धित दलको निर्वाचन चिन्ह वितरण </div><div class="content-paragraph indent-2"> गरिनेछ । यसरी वितरण गरिएको निर्वाचन चिन्ह मतपत्रमा समावेश गर्दा त्यस्तो दलले </div><div class="content-paragraph indent-2"> संविधान सभा सदस्य निर्वाचन २०७० मा समानुपातिक निर्वाचन प्रणालीतर्फ प्राप्त गरेको </div><div class="content-paragraph indent-2"> मत संख्याको आधारमा समावेश गरिनेछ । </div><div class="content-paragraph indent-1"> (७) उपदफा (६) बमोजिम निर्वाचन चिन्ह प्राप्त नगर्ने दलको उम्मेदवार तथा </div><div class="content-paragraph indent-2"> स्वतन्त्र उम्मेदवारलाई स्वतन्त्र रुपमा खडा भएको उम्मेदवारले प्रयोग गर्ने गरी निर्धारण </div><div class="content-paragraph indent-2"> गरिएका निर्वाचन चिन्हको समूहबाट तोकिए बमोजिमको तरिका अनुसार निर्वाचन अधिकृतले </div><div class="content-paragraph"> निर्वाचन चिन्ह प्रदान गर्नेछ । </div><div class="content-paragraph"><span class="bold">२७.&nbsp;उम्मेदवारको मृत्यु भएमाः</span> (१) दफा २४ बमोजिम उम्मेदवारको अन्तिम नामावली प्रकाशन </div><div class="content-paragraph"> हुनु भन्दा अघि दलबाट मनोनयन भएको उम्मेदवारको मनोनयनपत्र रीतपूर्वकको ठहर </div><div class="content-paragraph"> भईसकेको र आफ्नो नाम फिर्ता नलिएको कुनै उम्मेदवारको मृत्यु भएमा र त्यस्तो मृत्यु </div><div class="content-paragraph"> भएको लिखित सूचना निज उम्मेदवारको निर्वाचन प्रतिनिधि वा सम्बन्धित दल वा अन्य कुनै </div><div class="content-paragraph"> व्यक्तिबाट प्राप्त भएमा र त्यस्तो कुरामा निर्वाचन अधिकृत विश्वस्त भएमा निजले त्यस्तो </div><div class="content-paragraph"> निर्वाचनसँग सम्बन्धित अन्य कार्यक्रम तुरुन्त स्थगित गर्नु पर्नेछ र त्यसको जानकारी </div><div class="content-paragraph"> आयोगलाई दिनु पर्नेछ । </div><div class="content-paragraph indent-1"> (२) दफा २४ बमोजिम उम्मेदवारको अन्तिम नामावली प्रकाशित भएपछि कुनै </div><div class="content-paragraph indent-2"> दलबाट मनोनयन भएको उम्मेदवारको मृत्यु भएमा र त्यस्तो मृत्यु भएको लिखित सूचना </div><div class="content-paragraph indent-2"> निज उम्मेदवारको निर्वाचन प्रतिनिधि वा सम्बन्धित दल वा अन्य कुनै व्यक्तिबाट प्राप्त </div><div class="content-paragraph indent-2"> भएमा र त्यस्तो कुरामा निर्वाचन अधिकृत विश्वस्त भएमा निजले त्यस्तो निर्वाचनसँग </div><div class="content-paragraph indent-2"> सम्बन्धित अन्य कार्यक्रम तुरुन्त स्थगित गर्नु पर्नेछ र त्यसको जानकारी आयोगलाई दिनु </div><div class="content-paragraph"> पर्नेछ । </div><div class="content-paragraph indent-1"> (३) उपदफा (१) वा (२) बमोजिम कार्यक्रम स्थगित भएको सूचना अन्य </div><div class="content-paragraph indent-2"> उम्मेदवार समेतको जानकारीको लागि निर्वाचन अधिकृतले आफ्नो कार्यालयमा टाँस्नु पर्नेछ । </div><div class="content-paragraph indent-1"> (४) आयोगले उपदफा (१) बमोजिमको जानकारी प्राप्त गरेपछि त्यस्तो निर्वाचनको </div><div class="content-paragraph indent-2"> मतदानको कार्यक्रममा असर नपर्ने गरी उम्मेदवारको मनोनयन सम्बन्धी कार्यक्रम यथाशक्य </div><div class="content-paragraph indent-2"> छिटो पूरा गर्न अर्को कार्यक्रम निर्धारण गरी निर्वाचन अधिकृतलाई पठाउनु पर्नेछ । </div><div class="content-paragraph indent-1"> (५) आयोगले उपदफा (२) बमोजिमको जानकारी प्राप्त गरेपछि त्यस्तो निर्वाचनमा </div><div class="content-paragraph indent-2"> मतदान गर्ने मिति लगायत निर्वाचनको लागि यस परिच्छेद बमोजिमको अन्य कार्यक्रम पुनः </div><div class="content-paragraph indent-2"> निर्धारण गरी निर्वाचन अधिकृतलाई पठाउनु पर्नेछ । </div><div class="content-paragraph indent-1"> (६) उपदफा (१) वा (२) बमोजिम कार्यक्रम स्थगित भएकोमा पहिले मनोनयनपत्र </div><div class="content-paragraph indent-2"> पेश गरी रीतपूर्वकको ठहर भईसकेको वा उम्मेदवारको अन्तिम नामावलीमा नाम रहेको </div><div class="content-paragraph indent-2"> उम्मेदवारले पुनः मनोनयनपत्र दाखिला गर्नु पर्ने छैन र जुन दलको उम्मेदवारको मृत्यु </div><div class="content-paragraph indent-2"> भएको हो त्यस्तो दलको तर्फबाट मात्र पुनः उम्मेदवार मनोनयन गर्न सकिनेछ । </div><div class="content-paragraph indent-1"> (७) यस दफामा अन्यत्र जुनसुकै कुरा लेखिएको भए तापनि उम्मेदवारको मृत्यु भई </div><div class="content-paragraph indent-2"> निर्वाचनको कार्यक्रम स्थगित गर्नु पर्दा निर्वाचन कार्यक्रममा लेखिए बमोजिमको काम सम्पन्न </div><div class="content-paragraph indent-2"> गर्नु पर्ने अवधि सात दिन भन्दा बढी भएमा पुनः अर्को कार्यक्रम प्रकाशन गर्नु पर्ने छैन र </div><div class="content-paragraph indent-2"> सोही कार्यक्रमको समयावधिभित्र मतदानको काममा बाधा नपुग्ने गरी उम्मेदवारको मनोनयन </div><div class="content-paragraph indent-2"> सम्बन्धी काम पूरा गर्नु पर्ने गरी मिलाउनु पर्नेछ । </div><div class="content-paragraph"><span class="bold">२८.&nbsp;उम्मेदवारको परिचयपत्रः</span> यस परिच्छेद बमोजिम अन्तिम नामावलीमा कायम रहेका </div><div class="content-paragraph indent-1"> उम्मेदवारलाई निर्वाचन अधिकृतले तोकिए बमोजिमको परिचयपत्र दिनेछ। </div><div class="document-subtitle text-center">परिच्छेद-५</div><div class="document-subtitle text-center">मतदान केन्द्र, मतपत्र र मतपेटिका</div><div class="content-paragraph"><span class="bold">२९.&nbsp;मतदान केन्द्रः</span> (१) आयोगले निर्वाचनका लागि आवश्यक सङ्ख्यामा मतदान केन्द्र तथा </div><div class="content-paragraph"> उपकेन्द्र तोक्नेछ । </div><div class="content-paragraph indent-1"> (२) निर्वाचन अधिकृतले उपदफा (१) बमोजिमको मतदान केन्द्र वा उपकेन्द्र </div><div class="content-paragraph indent-2"> थपघट गर्न आवश्यक ठानेमा त्यसरी थपघट गर्नु पर्ने आवश्यकता र औचित्य सहित </div><div class="content-paragraph indent-2"> आयोगलाई लेखी पठाउन सक्नेछ र आयोगले त्यस्तो व्यहोरा मनासिब ठानेमा मतदान केन्द्र </div><div class="content-paragraph indent-2"> वा उपकेन्द्र थपघट गर्न सक्नेछ । </div><div class="content-paragraph indent-1"> (३) निर्वाचन अधिकृतले आवश्यक भएमा आयोगको पूर्व स्वीकृति लिई सुविधाजनक </div><div class="content-paragraph indent-2"> वा व्यवहारिक दृष्टिबाट उपयुक्त हुने ठाउँमा मतदान केन्द्र वा उपकेन्द्र सार्न सक्नेछ। </div><div class="content-paragraph indent-1"> (४) उपदफा (१), (२) र (३) बमोजिम मतदान केन्द्र तथा उपकेन्द्र तोकिएको, </div><div class="content-paragraph indent-2"> थपघट गरिएको वा सारिएको सूचना नेपाल राजपत्रमा प्रकाशन गर्नु पर्नेछ । </div><div class="content-paragraph indent-1"> (५) एउटा मतदान स्थलको क्षेत्रभित्र आवश्यकता अनुसार एक वा एक भन्दा बढी </div><div class="content-paragraph indent-2"> मतदान केन्द्र, उपकेन्द्र वा मतदान कक्षहरु रहन सक्ने छन्। </div><div class="content-paragraph indent-1"> (६) मतदान केन्द्र, उपकेन्द्र वा मतदान कक्ष तोक्ने आधार, प्रक्रिया र अन्य व्यवस्था </div><div class="content-paragraph"> तोकिए बमोजिम हुनेछ । </div><div class="content-paragraph"><span class="bold">३०.&nbsp;मतपत्रः</span> (१) निर्वाचनको लागि आयोगले तोके बमोजिमको मतपत्र हुनेछ। </div><div class="content-paragraph indent-1"> (२) उपदफा (१) बमोजिमको मतपत्रमा प्रत्येक उम्मेदवारका लागि तोकिएको </div><div class="content-paragraph indent-2"> निर्वाचन चिन्ह र त्यस्तो चिन्हमा मतदान गर्ने कोठा हुनेछ। </div><div class="content-paragraph indent-1"> (३) मतपत्र सम्बन्धी अन्य व्यवस्था तोकिए बमोजिम हुनेछ। </div><div class="content-paragraph"><span class="bold">३१.&nbsp;मतपेटिकाः</span> (१) मतदानको लागि आयोगले तोके बमोजिमको मतपेटिका हुनेछ । </div><div class="content-paragraph indent-1"> (२) मतपेटिका व्यवस्थापन सम्बन्धी अन्य व्यवस्था तोकिए बमोजिम हुनेछ । </div><div class="document-subtitle text-center">परिच्छेद-६</div><div class="document-subtitle text-center">मतदान</div><div class="content-paragraph"><span class="bold">३२.&nbsp;मतदानको समयः</span> मतदान हुने मितिमा मतदान गर्ने समय दफा ५ को उपदफा (२) </div><div class="content-paragraph"> बमोजिमको सूचनामा तोके बमोजिम हुनेछ । </div><div class="content-paragraph"><span class="bold">३३.&nbsp;मतदानः</span> (१) कुनै गाउँपालिका वा नगरपालिकाको कुनै वडाको मतदाता नामावलीमा नाम </div><div class="content-paragraph"> समावेश भएको मतदाताले सोही गाउँपालिका वा नगरपालिकाको सम्बन्धित वडाको लागि </div><div class="content-paragraph"> तोकिएको मतदान केन्द्रमा मात्र मतदान गर्न पाउनेछ । </div><div class="content-paragraph indent-1"> (२) मतदाताले मतदाता नामावली अनुसार आफूलाई तोकिएको मतदान केन्द्रमा </div><div class="content-paragraph"> मतदान गर्नु पर्नेछ। </div><div class="content-paragraph indent-1"> (३) मतदाताले आफूले मतदान गर्न तोकिएको मतदान केन्द्रमा निर्वाचनको लागि </div><div class="content-paragraph indent-2"> तोकिएको मतपत्रमा मत सङ्केत गरी मतदान गर्नु पर्नेछ । </div><div class="content-paragraph indent-1"> (४) मतदाता नामावलीमा नाम दर्ता भएको मतदाताको नामबाट त्यस्तो मतदाता </div><div class="content-paragraph indent-2"> बाहेक अन्य कुनै व्यक्तिले मतदान गर्न पाउने छैन। </div><div class="content-paragraph indent-1"> (५) कुनै पनि मतदाताले एउटै निर्वाचनमा एक पदको लागि एक भन्दा बढी पटक </div><div class="content-paragraph indent-2"> वा एक भन्दा बढी मतदान केन्द्रमा मतदान गर्न पाउने छैन। </div><div class="content-paragraph"><span class="bold">३४.&nbsp;मतदानको प्रकृयाः</span> (१) मतदान केन्द्रमा मतदानको लागि उपस्थित मतदातालाई मतदान </div><div class="content-paragraph"> अधिकृतले तोकिए बमोजिमको रीत पुऱ्याई मतपत्र दिनेछ । </div><div class="content-paragraph indent-1"> (२) मतदातालाई मतपत्र दिनु अघि मतदान अधिकृतले मतदाता नामावलीमा तोकिए </div><div class="content-paragraph indent-2"> बमोजिमको व्यहोरा जनाई आयोगले निर्धारण गरे बमोजिमको मतपत्र दिनेछ । </div><div class="content-paragraph indent-1"> (३) मतदाताले मतपत्रमा तोकिए बमोजिमको छाप वा चिन्ह गोप्य तवरले लगाई </div><div class="content-paragraph"> मतदान गर्नु पर्नेछ । </div><div class="content-paragraph indent-1"> (४) मतदाताले मत सङ्केत गर्दा आयोगले निर्धारण गरेको मतपत्रको एक वा एक </div><div class="content-paragraph indent-2"> भन्दा बढी मत सङ्केत गर्न तोकेको कुनै कोठामा गोप्य रुपमा उपदफा (३) बमोजिमको छाप </div><div class="content-paragraph indent-2"> वा चिन्ह लगाई तोकिए बमोजिम मतदान गरी मत पेटिकामा खसाउनु पर्नेछ । </div><div class="content-paragraph indent-1"> (५) यस ऐनमा अन्यत्र जुनसुकै कुरा लेखिएको भए तापनि मतदान गर्ने प्रयोजनको </div><div class="content-paragraph indent-2"> लागि विद्युतीय उपकरण प्रयोग गरिएको अवस्थामा मतदाताले तोकिए बमोजिम विद्युतीय </div><div class="content-paragraph"> उपकरणद्वारा मतदान गर्नु पर्नेछ । </div><div class="content-paragraph"><span class="bold">३५.&nbsp;नाम ढाँटी मतदान गर्न आएमाः</span> (१) कुनै व्यक्तिले आफ्नो नाम ढाँटी अर्को मतदाताको </div><div class="content-paragraph"> नाममा मतदान गर्नको लागि मतपत्र लिन आएमा उम्मेदवार वा निजको प्रतिनिधि वा सोही </div><div class="content-paragraph"> मतदान केन्द्रका मतदाताले एक सय रुपैयाँ धरौटी राखी मतदान अधिकृत समक्ष तोकिए </div><div class="content-paragraph"> बमोजिम विरोध गर्न सक्नेछ। </div><div class="content-paragraph indent-1"> (२) उपदफा (१) बमोजिम विरोध भएमा मतदान अधिकृतले त्यस सम्बन्धमा </div><div class="content-paragraph indent-2"> आवश्यक कुरा बुझी तत्काल निर्णय गर्नु पर्नेछ र यसरी पर्न आएको विरोध र त्यसको </div><div class="content-paragraph indent-2"> निर्णय तोकिए बमोजिमको निर्णय किताबमा तुरुन्त जनाउनु पर्नेछ। </div><div class="content-paragraph indent-1"> (३) उपदफा (१) बमोजिम विरोध ठीक ठहरेमा मतदान अधिकृतले त्यस्तो धरौटी </div><div class="content-paragraph indent-2"> रकम सम्बन्धित व्यक्तिलाई फिर्ता दिनेछ र विरोध गलत देखिएमा त्यस्तो धरौटी रकम </div><div class="content-paragraph"> जफत हुनेछ। </div><div class="content-paragraph indent-1"> (४) उपदफा (१) बमोजिमको विरोध ठीक ठहरेमा त्यसरी नाम ढाँटी मतदान गर्न </div><div class="content-paragraph indent-2"> आउने व्यक्तिलाई मतदान अधिकृतले निर्वाचन कसूर तथा सजाय सम्बन्धी प्रचलित सङ्घीय </div><div class="content-paragraph"> कानून बमोजिम जरिबाना गर्न सक्नेछ । </div><div class="content-paragraph"><span class="bold">३६.&nbsp;मतदान केन्द्रमा प्रवेशः</span> (१) मतदान अधिकृतले मतदान केन्द्रमा देहायका व्यक्ति बाहेक अरु </div><div class="content-paragraph"> कसैलाई प्रवेश गर्न दिने छैन:- </div><div class="content-paragraph indent-1"> (क) मतदाता, </div><div class="content-paragraph indent-1"> (ख) उम्मेदवार वा निजको एकजना निर्वाचन प्रतिनिधि वा मतदान </div><div class="content-paragraph indent-2"> प्रतिनिधि, </div><div class="content-paragraph indent-1"> (ग) आयोगबाट अनुमति प्राप्त पर्यवेक्षक, </div><div class="content-paragraph indent-1"> (घ) आयोग वा निर्वाचन अधिकृत वा मतदान अधिकृतबाट अनुमति पाएका </div><div class="content-paragraph indent-2"> व्यक्ति, </div><div class="content-paragraph indent-1"> (ङ) महिला मतदाताको साथमा रहेको बढीमा पाँच वर्षको बालक, </div><div class="content-paragraph indent-1"> (च) दृष्टिविहीन वा शारीरिक रुपले अशक्त मतदाताको सहयोगको लागि </div><div class="content-paragraph indent-2"> साथमा आएको एकाघरको परिवारको सदस्य । </div><div class="content-paragraph indent-1"> (२) उपदफा (१) को खण्ड (क) मा जुनसुकै कुरा लेखिएको भए तापनि कुनै </div><div class="content-paragraph indent-2"> प्रकारको हतियार साथ लिएको वा मादक पदार्थ सेवन गरेको व्यक्ति मतदाता भए तापनि </div><div class="content-paragraph indent-2"> मतदान अधिकृतले मतदान केन्द्रमा प्रवेश गर्न दिने छैन। </div><div class="content-paragraph indent-1"> (३) मतदानको समय समाप्त भएपछि मतदान केन्द्रमा प्रवेश गरिसकेका मतदान गर्न </div><div class="content-paragraph indent-2"> बाँकी मतदाता बाहेक अन्य मतदाताले मतदान केन्द्रमा प्रवेश गर्न वा त्यहाँ रहन पाउने </div><div class="content-paragraph"> छैनन् । </div><div class="content-paragraph"><span class="bold">३७.&nbsp;निरीक्षण गर्न सक्नेः</span> कुनै मतदाता मत सङ्केत गर्ने स्थानमा मनासिब समय भन्दा बढी </div><div class="content-paragraph"> समयसम्म बसेमा वा मतदान अधिकृतलाई कुनै शङ्का लागेमा निजले मत सङ्केत गर्ने स्थानमा </div><div class="content-paragraph"> प्रवेश गरी निरीक्षण गर्न सक्नेछ । </div><div class="content-paragraph"><span class="bold">३८.&nbsp;अशक्त मतदाताः</span> कुनै मतदाताले दृष्टिविहीन वा शारीरिक अशक्तता वा अरु कुनै कारणवश </div><div class="content-paragraph"> आफैं मत सङ्केत गर्न नसक्ने भई मत सङ्केत गर्ने काममा सहयोग पुऱ्याउन आफ्नो एकाघरको </div><div class="content-paragraph"> परिवारको सदस्यलाई साथमा लैजान अनुमति मागेमा वा मत सङ्केत गर्ने काममा सहयोग </div><div class="content-paragraph"> पुऱ्याउन मतदान अधिकृतलाई अनुरोध गरेमा र मतदान अधिकृतलाई सो कुरा उपयुक्त </div><div class="content-paragraph"> लागेमा परिवारको त्यस्तो सदस्यलाई मतदाताको साथमा मत सङ्केत गर्ने स्थानमा प्रवेश गर्न </div><div class="content-paragraph"> अनुमति दिन वा मतदान अधिकृतले मतदाताको इच्छा अनुसार निजको मतपत्रमा मत सङ्केत </div><div class="content-paragraph"> गरिदिन सक्नेछ । </div><div class="content-paragraph"><span class="bold">३९.&nbsp;मतपेटिका, विद्युतीय उपकरण नोक्सान भएमा वा तोडफोड गरिएमाः</span> (१) कुनै मतदान केन्द्रमा </div><div class="content-paragraph"> मतदानको लागि प्रयोग भएको मतपेटिका वा मतदान गर्न राखिएको विद्युतीय उपकरण </div><div class="content-paragraph"> दुर्घटनावश नोक्सान भएमा वा जानाजान तोडफोड गरी नोक्सान गरिएमा मतदान अधिकृतले </div><div class="content-paragraph"> सम्बन्धित निर्वाचन अधिकृतलाई त्यस घटनाको प्रतिवेदन तुरुन्त दिनु पर्नेछ। </div><div class="content-paragraph indent-1"> (२) मतदान अधिकृतले निर्वाचन अधिकृतलाई बुझाई सकेको मतदानको लागि प्रयोग </div><div class="content-paragraph indent-2"> भएको मतपेटिका कुनै किसिमले खोसिएमा वा जानाजान तोडफोड गरी नोक्सान गरिएमा वा </div><div class="content-paragraph indent-2"> दुर्घटनावश नोक्सान भएमा वा उपदफा (१) बमोजिमको प्रतिवेदन प्राप्त भएमा निर्वाचन </div><div class="content-paragraph indent-2"> अधिकृतले त्यस्तो मतदान केन्द्रको मतदान तुरुन्त रद्द गर्नु पर्नेछ र त्यसको प्रतिवेदन </div><div class="content-paragraph"> आयोगमा तुरुन्त दिनु पर्नेछ । </div><div class="content-paragraph indent-1"> (३) उपदफा (२) बमोजिम मतदान रद्द गरिएको मतदान केन्द्रमा निर्वाचन </div><div class="content-paragraph indent-2"> अधिकृतले पुनः मतदान गर्ने मिति र समय तोकी त्यसको सूचना त्यस्तो मतदान केन्द्रमा </div><div class="content-paragraph"> तुरुन्त प्रकाशन गर्नु पर्नेछ । </div><div class="content-paragraph"><span class="bold">४०.&nbsp;विशेष परिस्थितिमा मतदान स्थगित गर्न सकिनेः</span> (१) कुनै मतदान केन्द्रमा हुलदङ्गा लगायत </div><div class="content-paragraph"> अन्य असामान्य परिस्थिति उत्पन्न भई वा कुनै कारणले विद्युतीय उपकरण सञ्चालन हुन </div><div class="content-paragraph"> नसकी वा उपद्रव वा प्राकृतिक विपद् वा काबुबाहिरको कुनै कारणले मतदानको काम हुन </div><div class="content-paragraph"> नसक्ने कुरामा मतदान अधिकृत विश्वस्त भएमा निजले त्यस्तो मतदान केन्द्रको मतदान कार्य </div><div class="content-paragraph"> तत्काल स्थगित गर्न सक्नेछ र त्यसको सूचना सोही स्थानमा प्रकाशन गर्नेछ । </div><div class="content-paragraph indent-1"> (२) मतदान अधिकृतले उपदफा (१) बमोजिम मतदान स्थगित गरेको सूचना </div><div class="content-paragraph"> तुरुन्त निर्वाचन अधिकृतलाई दिनु पर्नेछ । </div><div class="content-paragraph indent-1"> (३) उपदफा (१) बमोजिम मतदान स्थगित भएको व्यहोराको जानकारी निर्वाचन </div><div class="content-paragraph indent-2"> अधिकृतले तुरुन्त मुख्य निर्वाचन अधिकृत र आयोगलाई दिनु पर्नेछ। </div><div class="content-paragraph indent-1"> (४) उपदफा (२) बमोजिमको जानकारी प्राप्त गरेपछि आयोगले अन्यथा निर्देशन </div><div class="content-paragraph indent-2"> दिएमा बाहेक निर्वाचन अधिकृतले त्यस्तो मतदान केन्द्रमा पुनः मतदान हुने मिति र समय </div><div class="content-paragraph indent-2"> यथाशीघ्र तोकी सूचना प्रकाशन गरी पुनः मतदान गराउनेछ। </div><div class="content-paragraph"><span class="bold">४१.&nbsp;मतदान केन्द्रको अनधिकृत कब्जाः</span> (१) देहायको अवस्थामा मतदान केन्द्रको अनधिकृत </div><div class="content-paragraph"> कब्जा भएको मानिनेछः- </div><div class="content-paragraph indent-1"> (क) कसैले बल प्रयोग गरी वा डर त्रास देखाई वा धम्की दिई मतदान </div><div class="content-paragraph indent-2"> केन्द्र वा मतदान गर्न निश्चित गरिएको स्थान आफ्नो कब्जामा लिई </div><div class="content-paragraph indent-2"> मतदानको कार्यमा प्रभाव पारेमा वा कुनै उम्मेदवारको समर्थक </div><div class="content-paragraph indent-2"> मतदातालाई मात्र मतदान गर्न दिएमा वा अन्य मतदातालाई मतदान </div><div class="content-paragraph indent-2"> गर्न नदिएमा, </div><div class="content-paragraph indent-1"> (ख) कसैले बल प्रयोग गरी वा नगरी मतदातालाई कुनै उम्मेदवारको </div><div class="content-paragraph indent-2"> पक्षमा मतदान गर्न वा नगर्न डर त्रास देखाएमा वा धम्की दिएमा वा </div><div class="content-paragraph indent-2"> मतदान गर्नको लागि बाटो वा गौंडा छेकी रोकेमा वा मतदान </div><div class="content-paragraph indent-2"> केन्द्रमा वा मतदान गर्ने स्थानमा जान वा प्रवेश गर्न नदिएमा, वा </div><div class="content-paragraph indent-1"> (ग) कसैले बल प्रयोग गरी वा नगरी मतदान कार्य सञ्चालन गर्न </div><div class="content-paragraph indent-2"> खटिएको मतदान अधिकृत वा कर्मचारीलाई आफ्नो कर्तव्य पालना </div><div class="content-paragraph indent-2"> गर्न नदिएमा वा निजको जिम्मामा रहेको मतपत्र, मतपेटिका, मतदान </div><div class="content-paragraph indent-2"> गर्न राखिएको विद्युतीय उपकरण वा मतदान सम्बन्धी सामग्री खोसेमा </div><div class="content-paragraph indent-2"> वा अन्य त्यस्तै कार्य गरी मतदानको कार्य निष्पक्ष तथा स्वतन्त्र </div><div class="content-paragraph indent-2"> रुपमा सामान्य ढङ्गले सञ्चालन नहुने वा हुन नसक्ने गरी प्रभावित </div><div class="content-paragraph"> गरेमा । </div><div class="content-paragraph indent-1"> (२) उपदफा (१) को खण्ड (क), (ख) वा (ग) मा उल्लिखित कुनै प्रकारले मतदान </div><div class="content-paragraph indent-2"> केन्द्रको अनधिकृत कब्जा भएमा मतदान अधिकृतले तत्काल मतदान स्थगित गरी त्यसको </div><div class="content-paragraph indent-2"> प्रतिवेदन निर्वाचन अधिकृतलाई र निर्वाचन अधिकृतले आयोगलाई तुरुन्त दिनु पर्नेछ । </div><div class="content-paragraph indent-1"> (३) उपदफा (२) बमोजिमको प्रतिवेदन प्राप्त भएमा आयोगले त्यस्तो घटनाको </div><div class="content-paragraph indent-2"> सम्बन्धमा कुनै जाँचबुझ गर्नु पर्ने ठहऱ्याएमा आयोगको आयुक्त वा अनुगमन टोली खटाई </div><div class="content-paragraph"> जाँचबुझ गराउन सक्नेछ । </div><div class="content-paragraph indent-1"> (४) आयोगले उपदफा (२) बमोजिमको प्रतिवेदनको आधारमा वा उपदफा (३) </div><div class="content-paragraph indent-2"> बमोजिम जाँचबुझ गर्न खटाइएको आयुक्त वा अनुगमन टोलीको प्रतिवेदनको आधारमा </div><div class="content-paragraph indent-2"> त्यस्तो मतगणनास्थल उपदफा (१) बमोजिम अनधिकृत तवरले कब्जा भएको भन्ने </div><div class="content-paragraph indent-2"> ठहऱ्याएमा त्यसरी कब्जाबाट असर परेको मतदान केन्द्रहरुको सम्पूर्ण मतपत्रहरु अवैध </div><div class="content-paragraph indent-2"> घोषित गरी मतदान रद्द गर्न सक्नेछ। </div><div class="content-paragraph indent-1"> (५) आयोगबाट उपदफा (४) बमोजिम मतदान रद्द गरिएको मतदान केन्द्रमा </div><div class="content-paragraph indent-2"> निर्वाचन अधिकृतले पुनः मतदान हुने स्थान, मिति र समय तोकी सूचना प्रकाशन गर्नेछ। </div><div class="content-paragraph"><span class="bold">४२.&nbsp;मतपेटिका बन्द गर्नेः</span> मतदान समाप्त भएपछि मतदान अधिकृतले मतदान गरिएको मतपत्र </div><div class="content-paragraph"> राखिएको मतपेटिका आयोगले तोके बमोजिमको रीत पुऱ्याई बन्द गर्नु पर्नेछ । </div><div class="content-paragraph"><span class="bold">४३.&nbsp;मतपेटिका निर्वाचन अधिकृतलाई हस्तान्तरण गर्नेः</span> मतदानको लागि प्रयोग गरिएको मतपेटिका </div><div class="content-paragraph"> मतदान अधिकृतले सुरक्षित रुपमा निर्वाचन अधिकृतलाई हस्तान्तरण गर्नु पर्नेछ। </div><div class="document-subtitle text-center">परिच्छेद-७</div><div class="document-subtitle text-center">मतगणना र निर्वाचन परिणाम</div><div class="content-paragraph"><span class="bold">४४.&nbsp;निर्वाचन अधिकृतले मतगणना गर्नु गराउनु पर्नेः</span> निर्वाचन अधिकृतले आफूलाई तोकिएको </div><div class="content-paragraph"> स्थानीय तहको निर्वाचनको मतगणना गर्ने काम आफ्नो प्रत्यक्ष रेखदेख तथा नियन्त्रणमा गर्नु </div><div class="content-paragraph"> गराउनु पर्नेछ । </div><div class="content-paragraph"><span class="bold">४५.&nbsp;मतगणनाको सूचनाः</span> (१) स्थानीय तहको निर्वाचनको मतगणना गर्ने स्थान तोकी निर्वाचन </div><div class="content-paragraph"> अधिकृतले सूचना प्रकाशन गर्नु पर्नेछ। </div><div class="content-paragraph indent-1"> (२) स्थानीय तहको कुनै पदको निर्वाचनको लागि मतदान गर्न निर्धारित सबै मतदान </div><div class="content-paragraph indent-2"> केन्द्रमा मतदानको लागि प्रयोग गरिएका सबै मतपेटिका प्राप्त गरिसकेपछि निर्वाचन </div><div class="content-paragraph indent-2"> अधिकृतले मतगणना गर्ने मिति र समय तोकी उम्मेदवारको जानकारीको लागि सूचना </div><div class="content-paragraph"> प्रकाशन गर्नु पर्नेछ । </div><div class="content-paragraph indent-1"> (३) उपदफा (२) बमोजिमको सूचनामा मतगणनाको लागि उम्मेदवारले आफ्नो </div><div class="content-paragraph indent-2"> निर्वाचन प्रतिनिधि वा मतगणना प्रतिनिधि मनोनयन गरी मतगणना गर्ने स्थानमा पठाउनु पर्ने </div><div class="content-paragraph"> व्यहोरा समेत उल्लेख गर्नु पर्नेछ। </div><div class="content-paragraph"><span class="bold">४६.&nbsp;मतगणनाः</span> (१) निर्वाचन अधिकृतले दफा ४५ बमोजिमको सूचनामा उल्लेख गरिएको स्थान, </div><div class="content-paragraph"> मिति र समयमा तोकिए बमोजिम मतगणना गर्नु पर्नेछ। </div><div class="content-paragraph indent-1"> (२) उपदफा (१) बमोजिमको मतगणना गर्ने स्थान, मिति र समयमा उम्मेदवार र </div><div class="content-paragraph indent-2"> उम्मेदवारको निर्वाचन प्रतिनिधि वा तोकिए बमोजिमका मतगणना प्रतिनिधि उपस्थित रहन </div><div class="content-paragraph"> सक्नेछन् । </div><div class="content-paragraph indent-1"> (३) यस ऐन बमोजिम कुनै स्थानीय तहको कुनै मतदान केन्द्रमा पुनः मतदान गर्नु </div><div class="content-paragraph indent-2"> पर्ने भएमा त्यस्तो मतदान केन्द्रको मतदानको कार्य समाप्त नभएसम्म त्यस्तो निर्वाचनसँग </div><div class="content-paragraph"> सम्बन्धित मतगणना प्रारम्भ गरिने छैन। </div><div class="content-paragraph"><span class="bold">४७.&nbsp;मतगणना गर्ने स्थानमा प्रवेशः</span> (१) सम्बन्धित निर्वाचन अधिकृतले उम्मेदवार वा </div><div class="content-paragraph"> उम्मेदवारको निर्वाचन प्रतिनिधि वा मतगणना प्रतिनिधि, मतगणनाको काममा खटिएका </div><div class="content-paragraph"> व्यक्तिहरु, पर्यवेक्षण तथा अनुगमनका लागि खटिएका व्यक्तिहरु, सुरक्षाको लागि खटिएका </div><div class="content-paragraph"> कर्मचारीहरु तथा आयोगले खटाएको व्यक्तिलाई मतगणना गर्ने स्थानमा प्रवेश गर्न अनुमति </div><div class="content-paragraph"> दिन सक्नेछ । </div><div class="content-paragraph indent-1"> (२) मतगणना गर्ने काममा बाधा पुर्याउने कुनै पनि व्यक्तिलाई निर्वाचन अधिकृतले </div><div class="content-paragraph indent-2"> मतगणना गर्ने स्थानबाट बाहिर जान आदेश दिन सक्नेछ र त्यस्तो आदेश पाएको व्यक्तिले </div><div class="content-paragraph indent-2"> मतगणना गर्ने स्थानबाट बाहिर जानु पर्नेछ । त्यस्तो आदेश पालना नगरी अटेर गर्ने </div><div class="content-paragraph indent-2"> व्यक्तिलाई निर्वाचन अधिकृतको आदेश बमोजिम सुरक्षाकर्मीले त्यस्तो स्थानबाट बाहिर </div><div class="content-paragraph"> पठाउनेछ । </div><div class="content-paragraph"><span class="bold">४८.&nbsp;मतगणना लगातार गर्नेः</span> (१) निर्वाचन अधिकृतले मतगणना प्रारम्भ गरेपछि मतगणना समाप्त </div><div class="content-paragraph"> नभएसम्म त्यस्तो मतगणनाको काम लगातार गर्नु पर्नेछ। </div><div class="content-paragraph indent-1"> (२) काबूबाहिरको परिस्थिति परी मतगणनाको काम बीचैमा रोक्नु परेमा निर्वाचन </div><div class="content-paragraph indent-2"> अधिकृतले गणना गरिसकेका मतपत्रहरु, मतगणना अभिलेखहरु, मतगणना गर्न बाँकी रहेका </div><div class="content-paragraph indent-2"> मतपत्रहरु र मतगणना गर्न बाँकी मतपेटिकाहरुको लगत समेत अलग अलग खाम, थैलो वा </div><div class="content-paragraph indent-2"> बोरामा बन्द गरी आफ्नो लाहाछाप लगाउनु पर्नेछ । उम्मेदवार वा निजको निर्वाचन </div><div class="content-paragraph indent-2"> प्रतिनिधि वा मतगणना प्रतिनिधिले समेत त्यस्तो खाम, थैलो वा बोरामा आफ्नो लाहाछाप </div><div class="content-paragraph"> लगाउन सक्नेछ। </div><div class="content-paragraph indent-1"> (३) उपदफा (२) बमोजिम रोकिएको मतगणनाको काम यथाशक्य पुनः प्रारम्भ गर्नु </div><div class="content-paragraph indent-2"> पर्नेछ। यसरी मतगणना पुनः प्रारम्भ हुने सूचना त्यस्तो स्थानमा उपस्थित उम्मेदवार वा </div><div class="content-paragraph indent-2"> निजको निर्वाचन प्रतिनिधि वा मतगणना प्रतिनिधिलाई दिनु पर्नेछ र मतगणना गर्ने स्थानमा </div><div class="content-paragraph"> समेत प्रकाशन गर्नु पर्नेछ । </div><div class="content-paragraph indent-2"> तर कुनै उम्मेदवार वा उम्मेदवारको प्रतिनिधि उपस्थित हुन नआएको कारणले </div><div class="content-paragraph indent-2"> मतगणना गर्ने काममा बाधा पुगेको मानिने छैन। </div><div class="content-paragraph"><span class="bold">४९.&nbsp;मतगणना पूरा हुनु अघि मतपत्र नोक्सान भएमाः</span> (१) मतगणना पूरा हुनुभन्दा पहिले कुनै </div><div class="content-paragraph"> मतदान केन्द्रमा प्रयोग गरिएको मतपत्र, मतपत्र रहेको मतपेटिका निर्वाचन अधिकृतको </div><div class="content-paragraph"> नियन्त्रणबाट गैरकानूनी तवरले अन्यत्र लगिएमा वा खोलिएमा वा नोक्सान गरिएमा वा </div><div class="content-paragraph"> तोडफोड गरिएमा वा हराएमा वा दुर्घटनावश नोक्सान भएमा निर्वाचन अधिकृतले </div><div class="content-paragraph"> मतगणनाको काम स्थगित गरी त्यसको प्रतिवेदन आयोगलाई तुरुन्त दिनु पर्नेछ । </div><div class="content-paragraph indent-1"> (२) उपदफा (१) बमोजिम मतगणनाको काम स्थगित गरिएपछि आयोगले त्यस्तो </div><div class="content-paragraph indent-2"> मतदान केन्द्रको सम्पूर्ण मतदान अवैध भएको घोषणा गर्नेछ र आयोगको निर्देशनमा निर्वाचन </div><div class="content-paragraph indent-2"> अधिकृतले त्यस्तो मतदान केन्द्रमा पुनः मतदान गर्ने स्थान, मिति र समय यथाशिघ्र तोकी </div><div class="content-paragraph"> सूचना प्रकाशन गर्नेछ । </div><div class="content-paragraph"><span class="bold">५०.&nbsp;मतगणनास्थलको अनधिकृत कब्जा:</span> (१) देहायका अवस्थामा मतगणनास्थलको अनधिकृत </div><div class="content-paragraph"> कब्जा भएको मानिनेछ :- </div><div class="content-paragraph indent-1"> (क) कसैले बल प्रयोग गरी वा डर त्रास देखाई वा धम्की दिई मतगणना </div><div class="content-paragraph indent-2"> स्थललाई आफ्नो कब्जामा लिई मतगणनाको कार्यमा प्रभाव पारेमा, </div><div class="content-paragraph indent-1"> (ख) कसैले बल प्रयोग गरी वा नगरी मतगणना कार्यमा खटिएको निर्वाचन </div><div class="content-paragraph indent-2"> अधिकृत वा कर्मचारीलाई आफ्नो कर्तव्य पालना गर्न नदिएमा वा </div><div class="content-paragraph indent-2"> निजको जिम्मामा रहेको मतपत्र, मतपेटिका वा मतगणना सम्बन्धी </div><div class="content-paragraph indent-2"> अन्य सामग्री खोसेमा वा अन्य त्यस्तै कार्य गरी मतगणनाको कार्य </div><div class="content-paragraph indent-2"> निष्पक्ष तथा स्वतन्त्र रुपमा सामान्य ढङ्गले सञ्चालन नहुने वा हुन </div><div class="content-paragraph indent-2"> नसक्ने गरी प्रभावित गरेमा, वा </div><div class="content-paragraph indent-1"> (ग) मतगणनाको कार्यमा संलग्न रहेको कुनै व्यक्तिले खण्ड (क) वा (ख) </div><div class="content-paragraph indent-2"> बमोजिमको कार्य गरेमा वा त्यस्तो कार्य गर्न सहयोग पुर्याएमा वा </div><div class="content-paragraph indent-2"> अनुमति दिएमा। </div><div class="content-paragraph indent-1"> (२) उपदफा (१) बमोजिम मतगणनास्थलको अनधिकृत कब्जा भएमा निर्वाचन </div><div class="content-paragraph indent-2"> अधिकृतले मतगणनाको कार्य तत्काल स्थगित गरी त्यसको प्रतिवेदन आयोगलाई तुरुन्त दिनु </div><div class="content-paragraph"> पर्नेछ । </div><div class="content-paragraph indent-1"> (३) उपदफा (२) बमोजिमको प्रतिवेदन प्राप्त भएमा आयोगले त्यस्तो घटनाको </div><div class="content-paragraph indent-2"> सम्बन्धमा कुनै जाँचबुझ गर्नु पर्ने ठहऱ्याएमा आयोगको आयुक्त वा अनुगमन टोली खटाई </div><div class="content-paragraph"> जाँचबुझ गराउन सक्नेछ । </div><div class="content-paragraph indent-1"> (४) आयोगले उपदफा (२) बमोजिमको प्रतिवेदनको आधारमा वा उपदफा (३) </div><div class="content-paragraph indent-2"> बमोजिम जाँचबुझ गर्न खटाइएको आयुक्त वा अनुगमन टोलीको प्रतिवेदनको आधारमा </div><div class="content-paragraph indent-2"> त्यस्तो मतगणनास्थल उपदफा (१) बमोजिम अनधिकृत तवरले कब्जा भएको भन्ने </div><div class="content-paragraph indent-2"> ठहऱ्याएमा त्यसरी कब्जाबाट असर परेको मतदान केन्द्रहरुको सम्पूर्ण मतपत्रहरु अवैध </div><div class="content-paragraph indent-2"> घोषित गरी मतदान रद्द गर्न सक्नेछ। </div><div class="content-paragraph indent-1"> (५) आयोगबाट उपदफा (४) बमोजिम मतदान रद्द गरिएको मतदान केन्द्रमा </div><div class="content-paragraph indent-2"> निर्वाचन अधिकृतले पुनः मतदान हुने स्थान, मिति र समय तोकी सूचना प्रकाशन गर्नेछ। </div><div class="content-paragraph"><span class="bold">५१.&nbsp;मतपत्र बदर हुने अवस्थाः</span> (१) देहायका अवस्थामा मतपत्र बदर हुनेछ :- </div><div class="content-paragraph indent-1"> (क) सम्बन्धित मतदान अधिकृतको दस्तखत नभएको, </div><div class="content-paragraph indent-1"> (ख) औंठाछाप लगाई वा दफा ३४ को उपदफा (३) बमोजिमको चिन्ह </div><div class="content-paragraph indent-2"> वा छाप बाहेक अन्य चिन्ह वा छाप लगाई मत सङ्केत गरिएको, </div><div class="content-paragraph indent-1"> (ग) मत सङ्केत चिन्ह नबुझिने गरी लतपतिएको वा च्यातिएको, </div><div class="content-paragraph indent-1"> (घ) उम्मेदवारको निर्वाचन चिन्ह रहेको कोठामा मत सङ्केत नगरी अन्यत्र </div><div class="content-paragraph indent-2"> मत सङ्केत गरिएको, </div><div class="content-paragraph indent-1"> (ङ) उम्मेदवार नरहेको निर्वाचन चिन्हमा मात्र मत सङ्केत गरिएको, </div><div class="content-paragraph indent-1"> (च) निर्वाचित गर्नु पर्ने सङ्ख्या भन्दा बढी उम्मेदवारको निर्वाचन चिन्ह </div><div class="content-paragraph indent-2"> भएको कोठामा छुट्टा–छुट्टै मत सङ्केत गरिएको, </div><div class="content-paragraph indent-1"> (छ) एक भन्दा बढी उम्मेदवारको निर्वाचन चिन्ह भएको कोठामा मत </div><div class="content-paragraph indent-2"> सङ्केतको चिन्ह पर्ने गरी मत सङ्केत गरिएको, </div><div class="content-paragraph indent-1"> (ज) मत सङ्केत नगरी मतदान अधिकृतलाई फिर्ता दिइएको, </div><div class="content-paragraph indent-1"> (झ) कुनै पनि उम्मेदवारको निर्वाचन चिन्हमा मत सङ्केत नगरिएको, </div><div class="content-paragraph indent-1"> (ञ) आयोगद्वारा निर्धारित मतपत्र बाहेक अन्य मतपत्रद्वारा मतदान </div><div class="content-paragraph indent-2"> गरिएको, </div><div class="content-paragraph indent-1"> (ट) मतपेटिका भन्दा बाहिर राखिएको, </div><div class="content-paragraph indent-1"> (ठ) जाली मतपत्र, वा </div><div class="content-paragraph indent-1"> (ड) आयोगले बदर हुने भनी तोकेको मतपत्र । </div><div class="content-paragraph indent-1"> (२) उपदफा (१) मा जुनसुकै कुरा लेखिएको भए तापनि एउटै मतपत्रबाट धेरै </div><div class="content-paragraph indent-2"> उम्मेदवार चुनिने अवस्थामा जुन पदको मत बदर हुने हो त्यस्तो मत मात्र बदर गरी अन्य </div><div class="content-paragraph indent-2"> मतपत्र गणना गर्नु पर्नेछ । </div><div class="content-paragraph"><span class="bold">५२.&nbsp;दोहोऱ्याई मतगणनाः</span> (१) कुनै मतदान केन्द्रको मतगणना समाप्त नहुँदै वा गणना गरिएको </div><div class="content-paragraph"> मतपत्र सिलबन्दी हुनुभन्दा पहिले कुनै उम्मेदवार वा निजको निर्वाचन प्रतिनिधि वा मतगणना </div><div class="content-paragraph"> प्रतिनिधिले केही वा सबै मतपत्र दोहो¥याई गणना गराई पाउँ भनी तत्काल निर्वाचन अधिकृत </div><div class="content-paragraph"> समक्ष कारण सहित लिखित निवेदन दिन सक्नेछ । </div><div class="content-paragraph indent-1"> (२) उपदफा (१) बमोजिम निवेदन पर्न आएमा निर्वाचन अधिकृतले त्यस्तो निवेदन </div><div class="content-paragraph indent-2"> तत्कालै दर्ता गरी दोहोऱ्याई मतगणना गर्नु पर्ने देखिएमा दोहोऱ्याई मतगणना गर्न सक्नेछ । </div><div class="content-paragraph indent-1"> (३) उपदफा (२) बमोजिम दोहोऱ्याई मतगणना गर्नु नपर्ने भएमा निर्वाचन अधिकृतले </div><div class="content-paragraph indent-2"> सोही व्यहोराको निर्णय गरी त्यस्तो स्थानमा उपस्थित रहेका निज उम्मेदवार वा निजको </div><div class="content-paragraph indent-2"> निर्वाचन प्रतिनिधि वा मतगणना प्रतिनिधिलाई निर्वाचन परिणामको घोषणा गर्नु भन्दा पहिले </div><div class="content-paragraph indent-2"> त्यस्तो निर्णयको सूचना दिनु पर्नेछ । </div><div class="content-paragraph"><span class="bold">५३.&nbsp;मत बराबर भएमा गोला हाली निर्णय गर्नेः</span> कुनै सदस्यको निर्वाचनमा मतदान भएको सबै </div><div class="content-paragraph"> मतपत्रको मतगणना कार्य समाप्त भएपछि दुई वा दुई भन्दा बढी उम्मेदवारले प्राप्त गरेको </div><div class="content-paragraph"> सदर मत बराबर भई निर्वाचित उम्मेदवार छुट्याउन नसकिने भएमा निर्वाचन अधिकृतले </div><div class="content-paragraph"> बराबर मत प्राप्त गर्ने उम्मेदवारको बिच गोला हाली निर्णय गर्नु पर्नेछ । त्यसरी गोलाद्वारा </div><div class="content-paragraph"> छानिएको उम्मेदवारले एक मत बढी प्राप्त गरेको मानिनेछ । </div><div class="content-paragraph"><span class="bold">५४.&nbsp;निर्वाचन परिणामको प्रकाशनः</span> (१) कुनै निर्वाचनको मतगणनाको कार्य पूरा भइसकेपछि </div><div class="content-paragraph"> निर्वाचन अधिकृतले तोकिए बमोजिम मतगणनाको तालिका तयार गरी तोकिए बमोजिम </div><div class="content-paragraph"> निर्वाचन परिणाम प्रकाशन गर्नेछ र त्यस्तो परिणाम तालिकाको एक प्रति तुरुन्त आयोगमा </div><div class="content-paragraph"> पठाउनु पर्नेछ । </div><div class="content-paragraph indent-1"> (२) निर्वाचन अधिकृतले उपदफा (१) बमोजिम निर्वाचनको परिणाम प्रकाशन गर्दा </div><div class="content-paragraph indent-2"> सबै भन्दा बढी सदर मत पाउने उम्मेदवार निर्वाचित भएको घोषणा गर्नु पर्नेछ र तोकिए </div><div class="content-paragraph indent-2"> बमोजिम निर्वाचित भएको प्रमाणपत्र दिनु पर्नेछ । </div><div class="content-paragraph indent-1"> (३) उपदफा (२) मा जुनसुकै कुरा लेखिएको भए तापनि देहायको पदमा सबै भन्दा </div><div class="content-paragraph indent-2"> बढी मत प्राप्त गर्ने देहाय बमोजिमका उम्मेदवार निर्वाचित भएको घोषणा गर्नु पर्नेछ:- </div><div class="content-paragraph indent-2"> (क) गाउँपालिका वा नगरपालिकाको वडा समितिका महिला वडा सदस्य </div><div class="content-paragraph indent-3"> पदमा सबै भन्दा बढी मत पाउने एकजना, दलित महिला सदस्य </div><div class="content-paragraph indent-3"> पदको लागि उम्मेदवारी दिएका मध्ये सबै भन्दा बढी मत पाउने </div><div class="content-paragraph indent-3"> एकजना र अन्य वडा सदस्य पदमा सबै भन्दा बढी मत पाउने दुई </div><div class="content-paragraph indent-3"> जना उम्मेदवार, </div><div class="content-paragraph indent-2"> (ख) गाउँ कार्यपालिकाको महिला सदस्य पदमा सबै भन्दा बढी मत पाउने </div><div class="content-paragraph indent-3"> चार जना उम्मेदवार, </div><div class="content-paragraph indent-2"> (ग) गाउँ कार्यपालिकाको दलित वा अल्पसङ्ख्यक समुदायबाट हुने सदस्य </div><div class="content-paragraph indent-3"> पदमा सबै भन्दा बढी मत पाउने दुई जना उम्मेदवार, </div><div class="content-paragraph indent-2"> (घ) नगर कार्यपालिकाको महिला सदस्य पदमा सबै भन्दा बढी मत पाउने </div><div class="content-paragraph indent-3"> पाँच जना उम्मेदवार, </div><div class="content-paragraph indent-2"> (ङ) नगर कार्यपालिकाका दलित वा अल्पसङ्ख्यक समुदायबाट हुने सदस्य </div><div class="content-paragraph indent-3"> पदमा सबै भन्दा बढी मत पाउने तीन जना उम्मेदवार। </div><div class="content-paragraph indent-1"> (४) निर्वाचनको परिणाम प्रकाशन गरिसकेपछि निर्वाचन सम्बन्धी तोकिए बमोजिमका </div><div class="content-paragraph indent-2"> विवरणहरु समेत भएको आफ्नो प्रतिवेदन तयार गरी निर्वाचन अधिकृतले मुख्य निर्वाचन </div><div class="content-paragraph indent-2"> अधिकृत समक्ष र मुख्य निर्वाचन अधिकृतले आयोगमा यथाशीघ्र पठाउनु पर्नेछ। </div><div class="content-paragraph"><span class="bold">५५.&nbsp;निर्वाचित मितिः</span> दफा ३ को उपदफा (१) बमोजिम गाउँ सभा वा नगर सभाको कार्यकाल </div><div class="content-paragraph"> समाप्त हुनु भन्दा अगाडि निर्वाचन भएकोमा निर्वाचन हुँदा कायम रहेका सदस्यको कार्यकाल </div><div class="content-paragraph"> समाप्त भएको भोलिपल्टको मितिमा नयाँ निर्वाचित सदस्य निर्वाचित भएको मानिनेछ । </div><div class="content-paragraph indent-1"> तर यो ऐन प्रारम्भ भएपछि हुने पहिलो पटकको निर्वाचनको हकमा दफा ४ को </div><div class="content-paragraph indent-2"> उपदफा (१) बमोजिम तोकिएको निर्वाचन मितिको सातौं दिन नयाँ निर्वाचित सदस्य निर्वाचित </div><div class="content-paragraph"> भएको मानिनेछ । </div><div class="document-subtitle text-center">परिच्छेद-८</div><div class="document-subtitle text-center">उम्मेदवारको प्रतिनिधि</div><div class="content-paragraph"><span class="bold">५६.&nbsp;निर्वाचन प्रतिनिधिः</span> (१) कुनै उम्मेदवारले कुनै व्यक्तिलाई निर्वाचनको लागि आफ्नो निर्वाचन </div><div class="content-paragraph"> प्रतिनिधि नियुक्त गरेमा त्यसको लिखित सूचना निर्वाचन अधिकृतलाई दिनु पर्नेछ। </div><div class="content-paragraph indent-1"> (२) उपदफा (१) बमोजिम नियुक्त भएको निर्वाचन प्रतिनिधिलाई उम्मेदवारले </div><div class="content-paragraph indent-2"> जुनसुकै बखत बदर गरी अर्को निर्वाचन प्रतिनिधि नियुक्त गर्न सक्नेछ र त्यसको सूचना </div><div class="content-paragraph indent-2"> निर्वाचन अधिकृतलाई तुरुन्त दिनु पर्नेछ । </div><div class="content-paragraph indent-1"> (३) निर्वाचन प्रतिनिधिको योग्यता तोकिए बमोजिम हुनेछ। </div><div class="content-paragraph"><span class="bold">५७.&nbsp;निर्वाचन प्रतिनिधिको कर्तव्यः</span> यो ऐन र यस ऐन अन्तर्गत बनेको नियममा निर्वाचन प्रतिनिधिले </div><div class="content-paragraph"> गर्नु पर्ने भनी उल्लेख गरे बमोजिमको काम गर्नु दफा ५६ बमोजिम नियुक्त निर्वाचन </div><div class="content-paragraph"> प्रतिनिधिको कर्तव्य हुनेछ। </div><div class="content-paragraph"><span class="bold">५८.&nbsp;मतदान प्रतिनिधि र मतगणना प्रतिनिधिः</span> (१) उम्मेदवार वा निजको निर्वाचन प्रतिनिधिले </div><div class="content-paragraph"> प्रत्येक मतदान केन्द्रको लागि तोकिए बमोजिम मतदान प्रतिनिधि नियुक्त गर्न सक्नेछ र </div><div class="content-paragraph"> त्यसको लिखित सूचना मतदान अधिकृत र निर्वाचन अधिकृतलाई दिनु पर्नेछ । </div><div class="content-paragraph indent-1"> (२) उम्मेदवार वा निजको निर्वाचन प्रतिनिधिले मतगणनास्थलमा उपस्थित रहन </div><div class="content-paragraph indent-2"> तोकिए बमोजिम मतगणना प्रतिनिधि नियुक्त गर्न सक्नेछ र त्यसको लिखित सूचना निर्वाचन </div><div class="content-paragraph"> अधिकृतलाई दिनु पर्नेछ । </div><div class="content-paragraph indent-1"> (३) उपदफा (१) वा (२) बमोजिम नियुक्त भएको मतदान प्रतिनिधि वा मतगणना </div><div class="content-paragraph indent-2"> प्रतिनिधिलाई उम्मेदवार वा निजको निर्वाचन प्रतिनिधिले जुनसुकै बखत बदर गरी अर्को </div><div class="content-paragraph indent-2"> मतदान प्रतिनिधि वा मतगणना प्रतिनिधि नियुक्त गर्न सक्नेछ । </div><div class="content-paragraph indent-1"> (४) उपदफा (३) बमोजिम अर्को मतदान प्रतिनिधि नियुक्त गरिएकोमा मतदान </div><div class="content-paragraph indent-2"> अधिकृतलाई र अर्को मतगणना प्रतिनिधि नियुक्त गरिएकोमा निर्वाचन अधिकृतलाई तुरुन्त </div><div class="content-paragraph"> जानकारी दिनु पर्नेछ । </div><div class="content-paragraph indent-1"> (५) मतदान प्रतिनिधि र मतगणना प्रतिनिधिको सङ्ख्या र योग्यता तोकिए बमोजिम </div><div class="content-paragraph"> हुनेछ । </div><div class="content-paragraph"><span class="bold">५९.&nbsp;मतदान प्रतिनिधि र मतगणना प्रतिनिधिको कर्तव्यः</span> (१) यो ऐन र यस ऐन अन्तर्गत बनेको </div><div class="content-paragraph"> नियम बमोजिम मतदान प्रतिनिधिले मतदान केन्द्रमा गर्नु पर्ने सबै काम गर्नु दफा ५८ को </div><div class="content-paragraph"> उपदफा (१) बमोजिम नियुक्त मतदान प्रतिनिधिको कर्तव्य हुनेछ । </div><div class="content-paragraph indent-1"> (२) यो ऐन र यस ऐन अन्तर्गत बनेको नियम बमोजिम मतगणना प्रतिनिधिले गर्नु </div><div class="content-paragraph indent-2"> पर्ने सबै काम गर्नु दफा ५८ को उपदफा (२) बमोजिम नियुक्त मतगणना प्रतिनिधिको </div><div class="content-paragraph"> कर्तव्य हुनेछ । </div><div class="content-paragraph"><span class="bold">६०.&nbsp;उम्मेदवार वा कुनै प्रतिनिधि अनुपस्थित रहेमाः</span> यो ऐन र यस ऐन अन्तर्गत बनेको नियम </div><div class="content-paragraph"> बमोजिम निर्वाचन प्रतिनिधि वा मतदान प्रतिनिधि वा मतगणना प्रतिनिधि नियुक्त नभएमा वा </div><div class="content-paragraph"> उम्मेदवार वा निजको कुनै प्रतिनिधि उपस्थित रहनु पर्ने अवस्थामा उपस्थित नरहेमा वा </div><div class="content-paragraph"> निजहरुमध्ये कसैले गर्नु पर्ने काम नगरेमा सोही कारणले मात्र मतदानको वा मतगणनाको </div><div class="content-paragraph"> काम रोकिने छैन र यस्तो काम कानून बमोजिम भएको मानिनेछ। </div><div class="document-subtitle text-center">परिच्छेद-९</div><div class="document-subtitle text-center">विविध</div><div class="content-paragraph"><span class="bold">६१.&nbsp;निविदा मतपत्र सम्बन्धी व्यवस्थाः</span> (१) कसैले अर्को मतदाताको नामबाट मतपत्र लिइसकेको </div><div class="content-paragraph"> वा मतदान गरिसकेको र पछिबाट मतदान गर्न आउने व्यक्ति नै वास्तविक मतदाता हो भन्ने </div><div class="content-paragraph"> कुरा निजले पेश गरेको प्रमाणबाट देखिन आएमा मतदान अधिकृतले त्यस्तो मतदातालाई </div><div class="content-paragraph"> निविदा मतपत्र दिनेछ। यसरी निविदा मतपत्र दिएकोमा त्यस्तो मतपत्रमा मतदाताले आफ्नो </div><div class="content-paragraph"> मत सङ्केत गरिसकेपछि त्यस्तो मतपत्र मतपेटिकामा नहाली त्यसको प्रयोजनको लागि </div><div class="content-paragraph"> राखिएको छुट्टै खाममा राख्नु पर्नेछ