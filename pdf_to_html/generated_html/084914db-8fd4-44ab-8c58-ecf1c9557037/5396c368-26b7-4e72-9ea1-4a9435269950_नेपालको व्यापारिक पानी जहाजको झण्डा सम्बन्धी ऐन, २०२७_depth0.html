<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपालको व्यापारिक पानी जहाजको झण्डा सम्बन्धी ऐन, २०२७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For relative positioning of footnotes if needed */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; text-indent: 0; /* Default */ } .list-item-paragraph { margin: 10px 0 0 0; line-height: 1.7; text-align: justify; } .list-item-paragraph .number { display: inline-block; width: 2em; /* Adjust as needed for alignment */ text-align: left; } .list-item-paragraph .date { float: right; margin-left: 20px; /* Space between text and date */ } .sub-list-item-paragraph { margin: 0 0 0 30px; /* Indent for sub-items */ line-height: 1.7; text-align: justify; } .sub-sub-list-item-paragraph { margin: 0 0 0 60px; /* Indent for sub-sub-items */ line-height: 1.7; text-align: justify; } .footnote { font-size: 12px; margin-top: 5px; line-height: 1.5; text-align: left; clear: both; /* Ensure footnotes are below floated content */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; white-space: nowrap; /* Prevent wrapping in the middle of a field */ } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } hr { border: none; border-top: 1px solid #000; margin: 40px 0; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">नेपालको व्यापारिक पानी जहाजको झण्डा सम्बन्धी ऐन, २०२७</div><div class="text-right">लालमोहर र प्रकाशन मिति</div><div class="text-right">२०२७।१२।३०।२</div></div><div class="content-paragraph"> संशोधन गर्ने ऐन </div><div class="list-item-paragraph"><span class="number">१.</span> न्याय प्रशासन सुधार ऐन, २०३१ <span class="date">२०३१।४।१८।६</span></div><div class="list-item-paragraph"><span class="number">२.</span> न्याय प्रशासन सुधार (चौथो संशोधन) ऐन, २०४३ <span class="date">२०४३।७।२४</span></div><div class="list-item-paragraph"><span class="number">३.</span> न्याय प्रशासन ऐन, २०४८ <span class="date">२०४८।२।१६</span></div><div class="content-paragraph"><div class="text-right" style="margin-top: 20px;">प्रमाणिकरण र प्रकाशन मिति</div></div><div class="list-item-paragraph"><span class="number">४.</span> गणतन्त्र सुदृढीकरण तथा केही नेपाल<span class="date">२०६६।१०।७</span><br>कानून संशोधन गर्ने ऐन, २०६६* </div><div class="list-item-paragraph"><span class="number">५.</span> केही नेपाल ऐन संशोधन गर्ने ऐन, २०७२ <span class="date">२०७२।११।१३</span></div><div class="content-paragraph text-center" style="margin-top: 40px;"> २०२७ सालको ऐन नं. १५ </div><div class="content-paragraph"><span class="form-field large"></span></div><div class="content-paragraph"> नेपाल *<span class="form-field medium"></span>को व्यापारिक पानी जहाजको झण्डा सम्बन्धी व्यवस्था गर्न बनेको ऐन </div><div class="content-paragraph"><span class="bold">प्रस्तावना :</span> नेपाल *<span class="form-field medium"></span>को अन्तर्राष्ट्रिय व्यापारलाई बढी सुदृढ आधार र सुविधा प्रदान गर्नलाई नेपाल <span class="form-field medium"></span>को व्यापारिक पानी जहाजको झण्डाको स्थापना गर्न वाञ्छनीय भएकोले, </div><div class="footnote">* यो ऐन संवत २०६५ साल जेठ १५ गते देखि लागू भएको ।</div><div class="footnote">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><!-- Page Break --><div style="page-break-after: always;"></div><div class="content-paragraph"> श्री ५ महाराजाधिराज महेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाईबक्सेको छ । </div><div class="list-item-paragraph"><span class="number">१.</span><span class="bold">संक्षिप्त नाम, विस्तार र प्रारम्भ :</span> (१) यस ऐनको नाम “नेपाल <span class="form-field medium"></span>को व्यापारिक पानी जहाजको झण्डा सम्बन्धी ऐन, २०२७” रहेको छ । </div><div class="sub-list-item-paragraph"> (२) यो ऐन <span class="form-field small"></span>नेपाल भर लागू हुनेछ र जहाँसुकै रहेको भए तापनि पानी जहाज दर्ता ऐन, २०२७ बमोजिम दर्ता गरिएका वा दर्ता गर्नु पर्ने कुनै पनि पानी जहाज र सो पानी जहाजका धनी, नाविक र कर्मचारीहरुलाई समेत लागू हुनेछ । </div><div class="sub-list-item-paragraph"> (३) यो ऐन तुरुन्त प्रारम्भ हुनेछ । </div><div class="list-item-paragraph"><span class="number">२.</span><span class="bold">परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="sub-list-item-paragraph"> “नेपाल पानी जहाज कार्यालय” भन्नाले पानी जहाज दर्ता ऐन, २०२७ अन्तर्गत स्थापित नेपाल पानी जहाज कार्यालयलाई सम्झनु पर्छ । </div><div class="list-item-paragraph"><span class="number">३.</span><span class="bold">झण्डाको स्थापना :</span> (१) नेपाल *<span class="form-field medium"></span>को व्यापारिक पानी जहाजको झण्डा स्थापित गरिएको छ । </div><div class="sub-list-item-paragraph"> (२) उपदफा (१) बमोजिमको झण्डा अनुसूचीमा तोकिए बमोजिमको हुनेछ । </div><div class="list-item-paragraph"><span class="number">४.</span><span class="bold">झण्डाको उद्देश्य र सुविधा :</span> नेपाल <span class="form-field medium"></span>को व्यापारिक पानी जहाजको झण्डा नेपाली पानी जहाजको राष्ट्रियताको चिन्ह हुनेछ र सो झण्डाले नेपाली पानी जहाजलाई विदेशी बन्दरगाह वा विदेशी क्षेत्रीय समुद्रमा रहँदा सन्धिद्वारा प्रदत्त सुविधा तथा शुल्कहरु र समुन्द्रमा रहँदा उचित सम्मानको अधिकार दिलाउनेछ । </div><div class="footnote">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><!-- Page Break --><div style="page-break-after: always;"></div><div class="list-item-paragraph"><span class="number">५.</span><span class="bold">झण्डा प्रयोग गर्न पाउनेको अधिकार र कर्तव्य :</span> (१) नेपाल पानी जहाज कार्यालयमा दर्ता भएको प्रत्येक नेपाली पानी जहाजको नेपाल *<span class="form-field medium"></span>को व्यापारिक पानी जहाजको झण्डा प्रयोग गर्ने अधिकार र कर्तव्य हुनेछ । </div><div class="sub-list-item-paragraph"> (२) त्यस्तो झण्डा पानी जहाजको पछिल्लो भाग (स्टर्न) मा रहेको ध्वजदण्ड (फ्लैग स्टाफ) वा पछिल्लो मस्तूल (आफ्टर मोष्टमाष्ट) मा फहराइनेछ । </div><div class="sub-list-item-paragraph"> (३) यो ऐन बमोजिम नेपाल <span class="form-field medium"></span> का व्यापारिक पानी जहाजको झण्डा प्रयोग गर्नुपर्ने कर्तव्य भएको नेपाली पानी जहाजले राष्ट्रियताको चिन्हको रुपमा प्रदत्त झण्डा बाहेक अरु कुनै झण्डा प्रयोग गर्न पाइने छैन । </div><div class="list-item-paragraph"><span class="number">६.</span><span class="bold">झण्डा प्रयोग गर्न पाउने पानी जहाजको कर्तव्य :</span> नेपाल <span class="form-field medium"></span> को व्यापारिक पानी जहाजको झण्डा प्रयोग गर्न पाउने नेपाली पानी जहाजको देहायको कर्तव्य हुनेछ :– </div><div class="sub-sub-list-item-paragraph"> (क) सो झण्डा भक्ति र सम्मानपूर्वक प्रयोग गर्नु, </div><div class="sub-sub-list-item-paragraph"> (ख) सो झण्डा अन्तर्राष्ट्रिय कानून बमोजिम आवश्यकतानुसार प्रयोग गर्नु, र </div><div class="sub-sub-list-item-paragraph"> (ग) समुन्द्र, क्षेत्रीय समुन्द्र वा बन्दरगाहमा रहँदा अन्तर्राष्ट्रिय कानूनको पालना गर्नु । </div><div class="list-item-paragraph"><span class="number">७.</span><span class="bold">झण्डा प्रयोग गर्न पाउने अधिकारको प्रमाणपत्र :</span> नेपाली पानी जहाजलाई नेपाल पानी जहाज कार्यालयले प्रदान गरेको पानी जहाज दर्ताको प्रमाणपत्र वा नेपाली राष्ट्रियताको अस्थायी प्रमाणपत्र नै सो पानी जहाजले नेपाल <span class="form-field medium"></span>को व्यापारिक पानी जहाजको झण्डा प्रयोग गर्न पाउने अधिकारको प्रमाणपत्र हुनेछ । </div><div class="footnote">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><!-- Page Break --><div style="page-break-after: always;"></div><div class="list-item-paragraph"><span class="number">८.</span><span class="bold">झण्डा प्रयोग गर्न नपाउने :</span> (१) नेपाल पानी जहाज कार्यालयबाट पानी जहाज दर्ताको प्रमाणपत्र वा नेपाली राष्ट्रियताको अस्थायी प्रमाणपत्र नपाएको कुनै पानी जहाजले नेपाल <span class="form-field medium"></span>को व्यापारिक पानी जहाजको झण्डा प्रयोग गर्न पाउने छैन र नेपाल कानूनको सुरक्षाको सुविधा पाउने छैन । </div><div class="sub-list-item-paragraph"> (२) विदेशी राष्ट्रमा दर्ता भएको वा गैर नेपाली पानी जहाजलाई नेपाल *<span class="form-field medium"></span>को व्यापारिक पानी जहाजको झण्डा प्रयोग गर्ने अधिकार दिइने छैन । </div><div class="list-item-paragraph"><span class="number">९.</span><span class="bold">दण्ड सजाय :</span> (१) दफा ५ को उपदफा (२) वा (३) वा दफा ६ को उल्लङ्घन गर्ने व्यक्ति वा सङ्गठित संस्थालाई रु.२०००।- सम्म जरिवाना हुनेछ । </div><div class="sub-list-item-paragraph"> (२) दफा ८ को उल्लंघन गर्ने व्यक्ति वा सङ्गठित संस्थालाई रु. ८०,०००।- असी हजार रुपैयाँसम्म जरिवाना हुनेछ वा त्यस्तो पानी जहाज नै जफत हुन सक्नेछ वा त्यस्तो कसूर गर्ने जिम्मेवार व्यक्तिलाई ५ वर्षसम्म कैद हुन सक्नेछ । </div><div class="list-item-paragraph"><span class="number">१०.</span><span class="bold">मुद्दा हेर्ने :</span> (१) 'दफा ९ को उपदफा (१) बमोजिमको मुद्दाको शुरु कारबाही र किनारा गर्ने अधिकार नेपाल पानी जहाज कार्यालयको रजिष्ट्रार र सोही दफाको उपदफा (२) बमोजिमको मुद्दाको शुरु कारबाही र किनारा गर्ने अधिकार नेपाल सरकारले तोकेको जिल्ला अदालतलाई हुनेछ । </div><div class="sub-list-item-paragraph"> (२) उपदफा (१) बमोजिम कारबाही र किनारा गर्दा रजिष्ट्रारले प्रचलित नेपाल कानून बमोजिम जिल्ला अदालतलाई प्राप्त सबै अधिकार प्रयोग गर्नेछ र सो अदालतको कार्यविधि अपनाउने छ । </div><div class="footnote">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote">✓ केही नेपाल ऐन संशोधन गर्ने ऐन, २०७२ द्वारा संशोधित ।</div><!-- Page Break --><div style="page-break-after: always;"></div><div class="sub-list-item-paragraph"> (३) रजिष्ट्रारले आवश्यक सम्झेमा आफैं वा अन्य अधिकृत खटाई नेपाल *<span class="form-field medium"></span>बाहिर पनि आवश्यक जाँचबुझ गर्न सक्नेछ । </div><div class="sub-list-item-paragraph"> (४) उपदफा (१) बमोजिम रजिष्ट्रारले गरेको निर्णय उपर चित्त नबुझ्नेले ३५ दिन भित्र 'नेपाल सरकारले तोकेको जिल्ला अदालतमा पुनरावेदन गर्न सक्नेछ । </div><div class="list-item-paragraph"><span class="number">११.</span><span class="bold">नियम बनाउने अधिकार :</span> यस ऐनको उद्देश्य कार्यान्वित गर्न नेपाल सरकारले नियमहरु बनाउन सक्नेछ र सो नियमहरु नेपाल राजपत्रमा प्रकाशित भएपछि लागू मानिने छ । </div><div class="footnote">✓ केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote">द्रष्टव्य : केही नेपाल ऐन संशोधन गर्ने ऐन, २०६३ द्वारा रुपान्तर भएका शब्दहरुः–</div><div class="footnote">“श्री ५ को सरकार” को सट्टा “नेपाल सरकार” ।</div><!-- Page Break --><div style="page-break-after: always;"></div><div class="document-subtitle">अनुसूची</div><div class="document-subtitle">(दफा ३ को उपदफा (२) सँग सम्बन्धित)</div><div class="content-paragraph"> नेपाल *<span class="form-field medium"></span>को व्यापारिक पानी जहाजको झण्डा देहाय बमोजिमको हुनेछ :– </div><div class="list-item-paragraph"> (क) सामुन्द्रिक नीलो रङ्गको आयाताकार पृष्ठभूमि जसको लम्बाई चौडाईको डेढी हुनेछ र जसको देब्रेपट्टि माथिल्लो कुनामा राष्ट्रिय झण्डा र पूरा क्षेत्रको दाहिनेपट्टिको अर्ध भागको मध्यमा रातो लङ्गर अङ्कित भएको हुनेछ । </div><div class="list-item-paragraph"> (ख) राष्ट्रिय झण्डा व्यापारिक पानी जहाजको झण्डाको पूरै क्षेत्रको चौडाईको दुई तिहाई र लम्बाईको एक तिहाई भूमिमा अङ्कित हुनेछ । </div><div class="list-item-paragraph"> (ग) लङ्गर राष्ट्रिय झण्डाको पींधबाट खिचिएको काल्पनिक सरल रेखामाथि अवलम्बित हुनेछ । </div><div class="list-item-paragraph"> (घ) लङ्गरको उचाई अङ्कित राष्ट्रिय झण्डाको दुई त्रिकोणको बिन्दुहरूको बीचको फासलाको बराबर हुनेछ र त्यसको चौडाई सो फासलाको आधा हुनेछ । </div><hr></body></html>