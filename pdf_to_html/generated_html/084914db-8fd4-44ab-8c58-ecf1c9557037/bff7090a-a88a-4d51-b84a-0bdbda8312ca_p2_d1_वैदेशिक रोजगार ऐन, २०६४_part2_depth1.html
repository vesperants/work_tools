<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>वैदेशिक रोजगार ऐन, २०६४_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; font-weight: 600; /* Added for section titles */ } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent { margin-left: 20px; } /* For indented list items */ .footnote { font-size: 12px; margin-top: 10px; line-height: 1.5; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> (च) तोकिए बमोजिमको अन्य कार्य गर्न । </div><div class="content-paragraph"> (२) वैदेशिक रोजगार कल्याणकारी कोषको सञ्चालन सम्बन्धी अन्य व्यवस्था तोकिए बमोजिम हुनेछ । </div><div class="document-subtitle"> परिच्छेद-७ </div><div class="document-subtitle"> अनुगमन र जाँचबुझ सम्बन्धी व्यवस्था </div><div class="content-paragraph"> ३४. <span class="bold">अनुगमन गर्नेः</span> (१) यो ऐन वा यस ऐन बमोजिम बनेको नियम वा यस ऐन अन्तर्गत दिइएको निर्देशनको पालना गरे नगरेको सम्बन्धमा विभागले समय–समयमा इजाजतपत्रवालाको कार्यालयमा अनुगमन तथा निरीक्षण गर्नेछ र यस प्रयोजनको लागि इजाजतपत्रवालाले राखेको अभिलेख तथा अन्य सम्बन्धित कागजातहरू निरीक्षण गर्न सक्नेछ। </div><div class="content-paragraph"> (२) उपदफा (१) बमोजिम अनुगमन वा निरीक्षण गर्दाका बखत माग भए बमोजिमको विवरण तथा अभिलेख उपलब्ध गराउनु इजाजतपत्रवालाको कर्तव्य हुनेछ । </div><div class="content-paragraph"> ३५. <span class="bold">जाँचबुझ गर्नेः</span> (१) रोजगारदाता संस्थाले करारको दायित्व पूरा नगरेको वा इजाजतपत्रवालाले करारमा उल्लिखित शर्त पूरा गराउन आवश्यक र उपयुक्त कारबाही नगरेको सम्बन्धमा कामदारको उजुरी परेमा विभागले सो सम्बन्धमा आवश्यक जाँचबुझ गर्ने गराउनेछ । </div><div class="content-paragraph"> (२) उपदफा (१) बमोजिम गरिएको जाँचबुझबाट सम्बन्धित कामदारलाई स्वदेश फिर्ता गर्न आवश्यक देखिएमा निजलाई स्वदेश फिर्ता गर्नको लागि चाहिने रकम उपलब्ध गराउन विभागले इजाजतपत्रवालालाई आदेश दिनेछ । </div><div class="content-paragraph"> (३) उपदफा (२) बमोजिम विभागले दिएको आदेश बमोजिम त्यस्तो रकम उपलब्ध नगराएमा दफा ११ बमोजिम इजाजतपत्रवालाले धरौटी राखेको रकमबाटै त्यस्तो कामदारलाई स्वदेश फिर्ता गरिनेछ । यसरी धरौटी रकम खर्च गरिएकोमा सो रकम सोधभर्ना गर्न सम्बन्धित इजाजतपत्रवालालाई यथाशक्य चाँडो सूचना दिनु पर्नेछ र इजाजतपत्रवालाले त्यस्तो सूचना प्राप्त गरेको पन्ध्र दिनभित्र सो रकम धरौटीमा सोधभर्ना गर्नु पर्नेछ । </div><div class="content-paragraph"> (४) दफा ११ बमोजिम राखिएको धरौटी रकमबाट कामदारलाई स्वदेश फिर्ता गर्न लाग्ने खर्च नपुग हुन आएमा त्यस्तो नपुग हुन आएको रकम विभागले तोकेको म्यादभित्र </div><div class="content-paragraph"> इजाजतपत्रवालाले बुझाउनु पर्नेछ र त्यस्तो म्यादभित्र नबुझाएमा सो रकम सरकारी बाँकी सरह असूलउपर गरिनेछ । </div><div class="content-paragraph"> ३६. <span class="bold">क्षतिपूर्तिको लागि उजुरी गर्न सक्नेः</span> (१) रोजगारदाता संस्थाले सम्झौतामा तोकिए बमोजिमको शर्त अनुसार रोजगार उपलब्ध नगराएमा सोको प्रमाण सहित कामदार वा निजको प्रतिनिधिले विभाग समक्ष क्षतिपूर्ति पाउनका लागि उजुरी गर्न सक्नेछ । </div><div class="content-paragraph"> (२) उपदफा (१) बमोजिम परेको उजुरीउपर आवश्यक जाँचबुझ गर्दा व्यहोरा मनासिब देखिएमा विभागले इजाजतपत्रवालालाई वैदेशिक रोजगारमा जान लागेको सम्पूर्ण खर्चको क्षतिपूर्ति भराई दिने आदेश दिन सक्नेछ । </div><div class="content-paragraph"> ३७. <span class="bold">निर्देशन दिन सक्नेः</span> (१) नेपाल सरकारले समय–समयमा इजाजतपत्रवालालाई वैदेशिक रोजगारका सम्बन्धमा आवश्यक निर्देशन दिन सक्नेछ । </div><div class="content-paragraph"> (२) उपदफा (१) बमोजिम दिइएको निर्देशन पालना गर्नु सम्बन्धित इजाजतपत्रवालाको कर्तव्य हुनेछ । </div><div class="document-subtitle"> परिच्छेद–८ </div><div class="document-subtitle"> बोर्डको गठन, काम. काम, कर्तव्य कर्तव्य र र अधिकार </div><div class="content-paragraph"> ३८. <span class="bold">बोर्डको गठनः</span> (१) वैदेशिक रोजगार व्यवसायलाई प्रवर्धन गर्ने र सो व्यवसायलाई सुरक्षित, व्यवस्थित र मर्यादित बनाउन तथा वैदेशिक रोजगारमा जाने कामदार र वैदेशिक रोजगार व्यवसायीको हक हितको संरक्षण गर्न आवश्यक कार्य गर्ने प्रयोजन समेतको लागि देहाय बमोजिमको एक वैदेशिक रोजगार बोर्डको गठन हुनेछः- </div><div class="content-paragraph"> (क) <span class="bold">*</span> श्रम, रोजगार तथा सामाजिक सुरक्षा </div><div class="content-paragraph"><span class="indent">मन्त्री/राज्यमन्त्री</span><span class="text-right">- अध्यक्ष</span></div><div class="content-paragraph"> (ख) <span class="bold">*</span> श्रम, रोजगार तथा सामाजिक </div><div class="content-paragraph"> सुरक्षा राज्यमन्त्री/सहायक मन्त्री <span class="text-right">- उपाध्यक्ष</span></div><div class="content-paragraph"> (ग) सदस्य, राष्ट्रिय योजना आयोग </div><div class="content-paragraph"><span class="indent">(सम्बन्धित क्षेत्र हेर्ने)</span><span class="text-right">- सदस्य</span></div><div class="content-paragraph"> (घ) सचिव, <span class="bold">*</span> श्रम, रोजगार तथा सामाजिक </div><div class="content-paragraph"><span class="indent">सुरक्षा मन्त्रालय</span><span class="text-right">- सदस्य</span></div><div class="content-paragraph"> (ङ) सचिव वा निजले तोकेको रा.प.प्रथम श्रेणीको प्रतिनिधि, गृह मन्त्रालय <span class="text-right">- सदस्य</span></div><div class="content-paragraph"> (च) सचिव वा निजले तोकेको रा.प.प्रथम श्रेणीको प्रतिनिधि, परराष्ट्र मन्त्रालय <span class="text-right">- सदस्य</span></div><div class="content-paragraph"> (छ) सचिव वा निजले तोकेको रा.प.प्रथम श्रेणीको प्रतिनिधि, अर्थ मन्त्रालय <span class="text-right">- सदस्य</span></div><div class="content-paragraph"> (ज) सचिव वा निजले तोकेको रा.प.प्रथम श्रेणीको प्रतिनिधि, कानून, न्याय तथा संसदीय मामिला मन्त्रालय <span class="text-right">- सदस्य</span></div><div class="content-paragraph"> (झ) सचिव वा निजले तोकेको रा.प.प्रथम श्रेणीको प्रतिनिधि, महिला, बालबालिका तथा समाज कल्याण मन्त्रालय <span class="text-right">- सदस्य</span></div><div class="content-paragraph"> (ञ) महानिर्देशक, विभाग <span class="text-right">- सदस्य</span></div><div class="content-paragraph"> (ट) प्रतिनिधि (प्रथम श्रेणी सरह), नेपाल राष्ट्र बैङ्क <span class="text-right">- सदस्य</span></div><div class="content-paragraph"> (ठ) वैदेशिक रोजगारका विशेषज्ञहरूमध्येबाट </div><div class="content-paragraph"> नेपाल सरकारद्वारा मनोनीत एकजना महिला समेत दुई जना <span class="text-right">- सदस्य</span></div><div class="content-paragraph"> (ड) वैदेशिक रोजगार व्यवसायी संघको अध्यक्ष </div><div class="content-paragraph"><span class="indent">र सोही संघले मनोनयन गरी पठाएको</span><span class="indent">एकजना महिला प्रतिनिधि गरी दुईजना</span><span class="text-right">- सदस्य</span></div><div class="content-paragraph"> (ढ) वैदेशिक रोजगार सम्बन्धी सीपमूलक र अभिमुखीकरण तालिम सञ्चालकहरूमध्येबाट नेपाल सरकारद्वारा मनोनीत एकजना </div><div class="content-paragraph"><span class="indent">महिला सहित दुईजना</span><span class="text-right">- सदस्य</span></div><div class="content-paragraph"> (ण) दफा ७२ बमोजिम संस्थाका कम्तीमा एम.बी.बी.एस. उत्तीर्ण चिकित्सकमध्ये नेपाल सरकारद्वारा मनोनीत एक जना <span class="text-right">- सदस्य</span></div><div class="content-paragraph"> (त) नेपाल सरकारले तोकेका कुनै चारवटा मान्यताप्राप्त ट्रेड युनियन महासंघको अध्यक्ष वा त्यस्ता महासंघले मनोनयन गरी पठाएका एक-एकजना प्रतिनिधि गरी चारजना <span class="text-right">- सदस्य</span></div><div class="content-paragraph"> (थ) प्रतिनिधि, नेपाल उद्योग वाणिज्य महासंघ <span class="text-right">- सदस्य</span></div><div class="content-paragraph"> (द) प्रतिनिधि, प्राविधिक शिक्षा तथा व्यावसायिक तालिम परिषद् <span class="text-right">- सदस्य</span></div><div class="content-paragraph"> (ध) कार्यकारी निर्देशक <span class="text-right">- सदस्य-सचिव</span></div><div class="footnote"><span class="bold">*</span> केही नेपाल ऐन संशोधन गर्ने ऐन, २०७५ मा खण्ड (क), (ख) र (घ) मा रहेको "श्रम, रोजगार तथा यातायात व्यवस्था" भन्ने शव्दहरूको सट्टा "श्रम, रोजगार तथा सामाजिक सुरक्षा" भन्ने शब्दहरू राखिएको । </div><div class="content-paragraph"> (२) उपदफा (१) बमोजिम नेपाल सरकारद्वारा मनोनीत सदस्यहरूको पदावधि दुई वर्षको हुनेछ । </div><div class="content-paragraph"> ३९. <span class="bold">बोर्डको काम, कर्तव्य र अधिकारः</span> यस ऐनमा अन्यत्र लेखिएको काम, कर्तव्य र अधिकारको अतिरिक्त बोर्डको काम, कर्तव्य र अधिकार देहाय बमोजिम हुनेछः– </div><div class="content-paragraph"> (क) अन्तर्राष्ट्रिय श्रम बजारको अध्ययन गर्ने गराउने र नयाँ अन्तर्राष्ट्रिय श्रम बजारको खोजी गर्ने गराउने, </div><div class="content-paragraph"> (ख) वैदेशिक रोजगार प्रवर्धनको लागि सूचना सङ्कलन, प्रशोधन र प्रकाशन गर्ने, </div><div class="content-paragraph"> (ग) वैदेशिक रोजगार कल्याणकारी कोषको परिचालन गर्ने गराउने, </div><div class="content-paragraph"> (घ) वैदेशिक रोजगारीमा गएका कामदारको हित संरक्षण सम्बन्धी आवश्यक कार्य गर्ने गराउने, </div><div class="content-paragraph"> (ङ) विदेशबाट फर्की आएका कामदारको सीप, पुँजी र निजले सिकेको प्रविधि उपयोग गरी राष्ट्रहितमा लगाउने कार्यक्रम तर्जुमा, कार्यान्वयन, अनुगमन र मूल्याङ्कन गर्ने, </div><div class="content-paragraph"> (च) विभिन्न मुलुकसँग गरिने श्रम सम्झौता सम्बन्धी आवश्यक कार्य गर्ने, </div><div class="content-paragraph"> (छ) वैदेशिक रोजगार अभिमुखीकरण तालिम दिने संस्था दर्ता गर्न योग्यता तोक्ने, </div><div class="content-paragraph"> (ज) वैदेशिक रोजगार अभिमुखीकरण तालिमको पाठ्यक्रम तर्जुमा र स्वीकृत गर्ने, </div><div class="content-paragraph"> (झ) वैदेशिक रोजगार व्यवसायलाई सुरक्षित, व्यवस्थित र मर्यादित बनाउन तथा वैदेशिक रोजगारमा जाने कामदार र वैदेशिक रोजगार व्यवसायीको हकहितको संरक्षण गर्ने सम्बन्धमा अवलम्बन गर्नु पर्ने अल्पकालिन र दीर्घकालिन नीति तर्जुमा गरी नेपाल सरकार समक्ष पेश गर्ने, </div><div class="content-paragraph"> (ञ) वैदेशिक रोजगार ऐनको कार्यान्वयन सम्बन्धमा समष्टिगत रूपमा अध्ययन गरी नेपाल सरकारलाई सुझाव दिने, </div><div class="content-paragraph"> (ट) वैदेशिक रोजगार सम्बन्धी कानूनको पुनरावलोकन गर्नु पर्ने देखिएमा सोको पुनरावलोकन गरी आवश्यक सुधारको लागि नेपाल सरकारलाई सुझाव दिने, </div><div class="content-paragraph"> (ठ) सेवा शुल्क तथा प्रवर्धन खर्च निर्धारण गर्ने सम्बन्धमा नेपाल सरकारलाई परामर्श दिने, </div><div class="content-paragraph"> (ड) नेपाली कामदारले विदेशमा कमाएको आय सरल र सुलभ तरिकाले नेपाल भित्र्याउने सम्बन्धमा आवश्यक प्रबन्ध मिलाउनको लागि नेपाल सरकारलाई परामर्श दिने, </div><div class="content-paragraph"> (ढ) वैदेशिक रोजगार सम्बन्धी कानून विपरीत कुनै काम कारबाही कसैबाट भए गरेको पाइएमा आवश्यक कारबाहीको लागि सम्बन्धित निकायमा लेखी पठाउने, </div><div class="content-paragraph"> (ण) वैदेशिक रोजगार व्यवसाय सञ्चालन गर्न इजाजतपत्रप्राप्त संस्थाको अनुगमन गर्ने, </div><div class="content-paragraph"> (त) अभिमुखीकरण तालिम दिन र सीपमूलक तालिम दिन अनुमतिपत्र वा इजाजतपत्रप्राप्त संस्थाको अनुगमन गर्ने गराउने, </div><div class="content-paragraph"> (थ) खण्ड (ण) र (त) बमोजिम अनुगमन गर्दा वा गराउँदा कसैबाट ऐन वा यस ऐन अन्तर्गत बनेको नियम विपरीत कुनै काम भएको पाइएमा आवश्यक कारबाहीको लागि सम्बन्धित निकायमा लेखी पठाउने, </div><div class="content-paragraph"> (द) आफूले सञ्चालन गरेको कार्यहरूको वार्षिक प्रतिवेदन नेपाल सरकार समक्ष पेश गर्ने, </div><div class="content-paragraph"> (ध) तोकिए बमोजिमको अन्य काम गर्ने गराउने । </div><div class="content-paragraph"> ४०. <span class="bold">बोर्डको बैठक र निर्णयः</span> (१) बोर्डको बैठक आवश्यकता अनुसार बस्नेछ । </div><div class="content-paragraph"> (२) बोर्डको बैठक बोर्डको अध्यक्षले तोकेको मिति, समय र स्थानमा बस्नेछ । </div><div class="content-paragraph"> (३) बोर्डका कूल सदस्य संख्याको पचास प्रतिशतभन्दा बढी सदस्यहरू उपस्थित भएमा बोर्डको बैठकको लागि गणपूरक संख्या पुगेको मानिनेछ । </div><div class="content-paragraph"> (४) बोर्डको बैठकको अध्यक्षता बोर्डको अध्यक्षले गर्नेछ र निजको अनुपस्थितिमा उपाध्यक्ष भए उपाध्यक्षले र उपाध्यक्ष नभएको अवस्थामा बैठकमा उपस्थित सदस्यहरूले आफूमध्येबाट छानेको सदस्यले बैठकको अध्यक्षता गर्नेछ । </div><div class="content-paragraph"> (५) बोर्डको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने सदस्यले निर्णायक मत दिनेछ । </div><div class="content-paragraph"> (६) बोर्डको निर्णय बोर्डको सदस्य–सचिवले प्रमाणित गर्नेछ । </div><div class="content-paragraph"> (७) बोर्डले सम्बन्धित विशेषज्ञ वा पदाधिकारीलाई बोर्डको बैठकमा पर्यवेक्षकको रूपमा भाग लिन आमन्त्रण गर्न सक्नेछ । </div><div class="content-paragraph"> (८) बोर्डको बैठक सम्बन्धी अन्य कार्यविधि बोर्ड आफैंले निर्धारण गरे बमोजिम हुनेछ । </div><div class="content-paragraph"> (९) बोर्डको अध्यक्ष तथा सदस्यले बोर्डको बैठकमा भाग लिए बापत नेपाल सरकारले तोके बमोजिमको बैठक भत्ता पाउनेछन् । </div><div class="content-paragraph"> ४१. <span class="bold">कार्यकारी निर्देशकको नियुक्ति, काम, कर्तव्य र अधिकारः</span> (१) बोर्डको प्रशासकीय प्रमुखको रूपमा दैनिक कार्य सञ्चालन गर्नका लागि वैदेशिक रोजगार व्यवसायमा संलग्न नरहेका तोकिएको योग्यता पुगेका व्यक्तिहरूमध्येबाट तोकिए बमोजिम खुल्ला प्रतिस्पर्धाको आधारमा नेपाल सरकारले एकजना कार्यकारी निर्देशक नियुक्त गर्नेछ । </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि कार्यकारी निर्देशकको पदपूर्ति नभएसम्मको लागि नेपाल सरकारले कम्तीमा राजपत्राङ्कित प्रथम श्रेणीको कुनै अधिकृत कर्मचारीलाई बढीमा तीन महिनाको निमित्त कार्यकारी निर्देशकको रूपमा काम गर्ने गरी तोक्न सक्नेछ । </div><div class="content-paragraph"> (३) कार्यकारी निर्देशकको पदावधि चार वर्षको हुनेछ । </div><div class="content-paragraph"> (४) कार्यकारी निर्देशकको पारिश्रमिक, सेवाको शर्त र सुविधा सम्बन्धी व्यवस्था तोकिए बमोजिम हुनेछ । </div><div class="content-paragraph"> (५) कार्यकारी निर्देशकको काम, कर्तव्य र अधिकार देहाय बमोजिम हुनेछः- </div><div class="content-paragraph indent"> (क) बोर्डको निर्णयहरू कार्यान्वयन गर्ने, गराउने, </div><div class="content-paragraph indent"> (ख) तोकिए बमोजिमका अन्य काम गर्ने । </div><div class="content-paragraph"> ४२. <span class="bold">बोर्डको सचिवालयः</span> (१) बोर्डको एक छुट्टै सचिवालय हुनेछ । </div><div class="content-paragraph"> (२) बोर्डको सचिवालयको प्रमुख कार्यकारी निर्देशक हुनेछ । </div><div class="content-paragraph"> (३) बोर्डको सचिवालयमा नेपाल सरकारले आवश्यक कर्मचारी उपलब्ध गराउनेछ । </div><div class="document-subtitle"> परिच्छेद-९ </div><div class="document-subtitle"> कसुर र दण्ड सजाय </div><div class="content-paragraph"> ४३. <span class="bold">इजाजतपत्र नलिई वैदेशिक रोजगार व्यवसाय सञ्चालन गरेमा हुने सजायः</span> कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुट्टो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको पचास प्रतिशतले हुने रकम हर्जाना बापत असूल गरी त्यस्तो व्यक्तिलाई विदेश जान र आउन लागेको खर्च समेत भराई निजलाई तीन लाख रूपैयाँदेखि पाँच लाख रूपैयाँसम्म जरिबाना र तीन वर्षदेखि सात वर्षसम्म कैद हुनेछ । विदेश पठाइ नसकेको भए सो सजायको आधा सजाय हुनेछ । </div><div class="content-paragraph"> ४४. <span class="bold">इजाजतपत्रवालाले स्वीकृति नलिई कामदार पठाएमा हुने सजायः</span> कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुट्टो आश्वासन दिई वा प्रलोभन देखाई कुनै रकम लिई विदेश नपठाएमा त्यसरी लिएको रकम र सोको पचास प्रतिशतले हुने रकम भराई त्यस्तो इजाजतपत्रवालालाई तीन लाख रूपैयाँदेखि पाँच लाख रूपैयाँसम्म जरिबाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्र समेत रद्द हुनेछ । </div><div class="content-paragraph"> ४५. <span class="bold">नाबालिगलाई वैदेशिक रोजगारमा पठाएमा हुने सजायः</span> कुनै इजाजतपत्रवालाले दफा ७ विपरीत नाबालिगलाई वैदेशिक रोजगारमा पठाएमा त्यस्तो इजाजतपत्रवालालाई तीन लाख रूपैयाँदेखि पाँच लाख रूपैयाँसम्म जरिबाना र तीन वर्षदेखि सात वर्षसम्म कैद हुनेछ । </div><div class="content-paragraph"> ४६. <span class="bold">सरकारले खुला नगरेका मुलुकमा कामदार पठाएमा हुने सजायः</span> वैदेशिक रोजगारका लागि कामदार पठाउन नेपाल सरकारले खुला नगरेको मुलुकमा कुनै इजाजतपत्रवालाले कुनै कामदार पठाएमा वा खुला गरेको मुलुकको प्रवेशाज्ञा लिई खुला नगरेको मुलुकमा पठाएमा त्यसरी कामदार पठाउने इजाजतपत्रवालालाई तीन लाख रूपैयाँदेखि सात लाख रूपैयाँसम्म जरिबाना र तीन वर्षदेखि पाँच वर्षसम्म कैद हुनेछ । कामदार पठाउन रकम असुल गरिसकेको तर कामदार पठाइ नसकेको भए आधा सजाय हुनेछ । </div><div class="content-paragraph"> ४७. <span class="bold">लिखत वा प्रतिवेदन लुकाएमा वा हेरफेर गरेमा हुने सजायः</span> (१) कुनै इजाजतपत्रवालाले जानी–जानी यो ऐन वा यस ऐन अन्तर्गत बनेको नियम बमोजिम राख्नु पर्ने कुनै लिखत वा प्रतिवेदन लुकाएमा वा कुनै कुरा हेरफेर गरेमा वा झुट्टा व्यहोरा पारेमा वा झुट्टा व्यहोरा तयार गर्न लगाएमा निजलाई एक लाख रूपैयाँदेखि तीन लाख रूपैयाँसम्म जरिबाना र छ महिनादेखि एक वर्षसम्म कैद हुनेछ । </div><div class="content-paragraph"> (२) उपदफा (१) बमोजिम सजाय पाएको इजाजतपत्रवालाले पुनः सो सजाय पाउने ठहरिएमा दोब्बर सजाय गरी निजले प्राप्त गरेको इजाजतपत्र रद्द गरिनेछ । </div><div class="content-paragraph"> ४८. <span class="bold">अनुमतिबिना शाखा कार्यालय खोलेमा हुने सजायः</span> कुनै इजाजतपत्रवालाले विभागको अनुमति नलिईकन शाखा कार्यालय खोलेमा विभागले प्रत्येक शाखाका लागि त्यस्तो इजाजतपत्रवालालाई दुई लाख रूपैयाँका दरले जरिबाना गरी उक्त कार्यालय बन्द गर्ने आदेश दिन सक्नेछ । </div><div class="content-paragraph"> ४९. <span class="bold">विज्ञापन प्रकाशन नगरेमा हुने सजायः</span> (१) कुनै इजाजतपत्रवालाले दफा १६ बमोजिम विज्ञापन प्रकाशन नगरेमा वा विभागको स्वीकृति विना विज्ञापन प्रकाशन गरेमा विभागले त्यस्तो इजाजतपत्रवालालाई पचास हजार रूपैयाँ जरिबाना गरी त्यस्तो विज्ञापन रद्द गर्न लगाउने छ। </div><div class="content-paragraph"> (२) विज्ञापन प्रकाशन गर्दा दफा १५ बमोजिम प्राप्त स्वीकृति अनुसार खुलाउन पर्ने विवरण नखुलाएमा विभागले पुनः सच्याई विज्ञापन प्रकाशन गर्न लगाउनेछ । </div><div class="content-paragraph"> ५०. <span class="bold">छनौट सूची प्रकाशन नगरेमा हुने सजायः</span> कुनै इजाजतपत्रवालाले दफा १७ बमोमिज कामदारको छनौट सूची प्रकाशन नगरेमा वा प्रकाशन गरेपनि विभागलाई जानकारी नदिएमा त्यस्तो इजाजतपत्रवालालाई विभागले पचास हजार रूपैयाँ जरिबाना गरी पुनः छनौट सूची प्रकाशन गर्ने आदेश दिन सक्नेछ । </div><div class="content-paragraph"> ५१. <span class="bold">रकम फिर्ता गर्न वा क्षतिपूर्ति दिन इन्कार गरेमा हुने सजायः</span> (१) कुनै इजाजतपत्रवालाले दफा २० को उपदफा (२) बमोजिमको समयभित्र सोही उपदफामा उल्लिखित रकम फिर्ता नगरेमा वा दफा ३६ को उपदफा (२) बमोजिमको क्षतिपूर्ति दिन इन्कार गरेमा विभागले दफा ११ बमोजिम इजाजतपत्रवालाले राखेको नगद धरौटीबाट सम्बन्धित कामदारलाई त्यस्तो रकम फिर्ता गराई वा क्षतिपूर्ति भराई एक लाख रूपैयाँ जरिबाना गर्न र इजाजतपत्र रद्द गर्न सक्नेछ । </div><div class="content-paragraph"> (२) उपदफा (१) बमोजिम रकम फिर्ता गराइएको वा क्षतिपूर्ति भराइएकोमा इजाजतपत्रवालाले दफा ११ बमोजिम राखेको नगद धरौटी रकमबाट सम्बन्धित कामदारलाई रकम फिर्ता गर्दा वा क्षतिपूर्ति भराउँदा नपुग भएमा विभागले त्यस्तो नपुग हुन गएको रकम बुझाउनको लागि इजाजतपत्रवालालाई साठी दिनको म्याद दिनेछ र सो म्यादभित्र रकम नबुझाएमा इजाजतपत्रवालाको जायजेथाबाट सो रकम असूलउपर गरिनेछ । </div><div class="content-paragraph"> ५२. <span class="bold">इजाजतपत्रवालाले व्यक्तिगत रूपमा कामदार पठाएमा हुने सजायः</span> कुनै इजाजतपत्रवालाले दफा २१ को उपदफा (३) विपरीत व्यक्तिगत रूपमा कामदार पठाएमा त्यस्तो इजाजतपत्रवालालाई एक लाख रूपैयाँदेखि तीन लाख रूपैयाँसम्म जरिबाना वा इजाजतपत्र रद्द वा दुवै सजाय हुनेछ । </div><div class="content-paragraph"> ५३. <span class="bold">प्रवेशाज्ञा शुल्क, सेवा शुल्क तथा प्रवर्धन खर्च बढी लिएमा हुने सजायः</span> कुनै इजाजतपत्रवालाले निःशुल्क प्रवेशाज्ञा प्राप्त भएकोमा सो बापतको शुल्क लिएमा वा तोकिएभन्दा बढी शुल्क वा खर्च लिएमा सो नलाग्ने वा बढी लिएको शुल्क वा खर्च विभागले सम्बन्धित व्यक्तिलाई फिर्ता गर्न लगाई त्यस्तो इजाजपत्रवालालाई एक लाख रूपैयाँ जरिबाना गर्नेछ । </div><div class="content-paragraph"> ५४. <span class="bold">आदेश वा निर्देशन पालना नगरेमा हुने सजायः</span> यस परिच्छेदमा लेखिएदेखि बाहेक यो ऐन र यस ऐन अन्तर्गत बनेको नियम, आदेश वा निर्देशन पालना नगर्ने इजाजतपत्रवालालाई विभागले पहिलो पटक सचेत गराउने, दोस्रो पटक पचास हजार रूपैयाँ जरिबाना र तेस्रो पटक पनि सोही कसूर दोहोऱ्याएमा एक लाख रूपैयाँ जरिबाना गरी इजाजतपत्र रद्द गर्न सक्नेछ । </div><div class="content-paragraph"> ५५. <span class="bold">करार विपरीत कार्य गरे गराएमा हुने सजायः</span> कुनै इजाजतपत्रवालाले कुनै कामदारसँग एउटा कम्पनीमा काम गर्ने भनी करार गरी सोभन्दा कम पारिश्रमिक र सुविधा पाउने गरी वा कामको प्रकृति नै फरक पारी अर्को कम्पनीमा काम लगाएमा वा जुन कामको लागि वैदेशिक रोजगारमा पठाएको हो सो काममा नलगाई अर्को काममा लगाएमा वा जति पारिश्रमिक र सुविधा दिने भनी लगेको हो सोभन्दा कम पारिश्रमिक र सुविधामा काम लगाएमा विभागले इजाजतपत्रवालालाई एक लाख रूपैयाँ जरिबाना गर्नेछ र जति पारिश्रमिक र सुविधा कम दिएको हो सो रकम विभागले इजाजतपत्रवालाबाट कामदारलाई भराइदिनु पर्नेछ । </div><div class="content-paragraph"> ५६. <span class="bold">मतियारलाई सजायः</span> यस ऐन बमोजिमको कसूरमा मतियार हुने वा त्यस्तो कसूर गर्न दुरूत्साहन गर्ने व्यक्तिलाई सोही कसूर गरे बापत हुने सजायको आधा सजाय हुनेछ । </div><div class="content-paragraph"> ५७. <span class="bold">प्रमुख भई काम गर्ने व्यक्तिलाई सजाय हुनेः</span> कुनै फर्म, कम्पनी, संस्था वा इजाजतपत्रवालाले यस परिच्छेद बमोजिम सजाय हुने कसूर गरेकोमा त्यस्तो कसूर गर्ने पदाधिकारी वा कर्मचारी पहिचान भएकोमा त्यस्तो पदाधिकारी वा कर्मचारीलाई र सो पदाधिकारी वा कर्मचारी पहिचान हुन नसकेकोमा कसूर हुँदाका बखत त्यस्तो फर्म, कम्पनी, संस्था प्रमुख भई काम गर्ने व्यक्तिलाई सजाय हुनेछ । </div><div class="content-paragraph"> ५८. <span class="bold">पुनः इजाजतपत्र जारी नगरिनेः</span> यस परिच्छेद बमोजिम कुनै इजाजतपत्रवालाको इजाजतपत्र रद्द गरिएपछि पुनः सोही संस्था र सोही सञ्चालकको नाममा इजाजतपत्र जारी गरिने छैन । </div><div class="content-paragraph"> ५९. <span class="bold">सफाई पेश गर्ने मौका दिइनेः</span> यस परिच्छेद बमोमिज इजाजतपत्र रद्द गर्नुअघि सम्बन्धित इजाजतपत्रवालालाई सफाई पेश गर्ने मौका दिइनेछ । </div><div class="document-subtitle"> परिच्छेद-१० </div><div class="document-subtitle"> अनुसन्धान र तहकिकात </div><div class="content-paragraph"> ६०. <span class="bold">उजुरी गर्ने हदम्यादः</span> दफा ४३,४४, ४५, ४६ र ४७ अन्तर्गत सजाय हुने कसूर गरेकोमा बाहेक यस ऐन बमोजिम सजाय हुने अन्य कुनै कसूरमा सो भए गरेको मितिले एक वर्षभित्र उजुर नदिएमा सोउपर कारबाही हुने छैन । </div><div class="content-paragraph"> तर वैदेशिक रोजगारमा गएको कामदार स्वदेश आइपुगेको मितिले एक वर्षभित्र उजुर दिन यस दफाले बाधा पुऱ्याएको मानिने छैन । </div><div class="content-paragraph"> ६१. <span class="bold">वैदेशिक रोजगार सम्बन्धी कसुरको अनुसन्धान र तहकिकातः</span> (१) यो ऐन वा यस ऐन अन्तर्गत बनेको नियम विपरीत कुनै कसूर भए गरेको वा हुन लागेको कुरा कसैको उजुरी परी वा अन्य कुनै तरिकाबाट प्रत्यक्ष वा अप्रत्यक्ष रूपमा विभागलाई जानकारी हुन आएमा विभागले कम्तीमा राजपत्राङ्कित तृतीय श्रेणीको अधिकृतलाई अनुसन्धान अधिकृत तोकी सो सम्बन्धी कसूरको अनुसन्धान र तहकीकात गराउन सक्नेछ । </div><div class="content-paragraph"> (२) उपदफा (१) बमोजिम कसूरको अनुसन्धान तथा तहकिकात गर्दा वा सबुद प्रमाण संकलन गर्दा कसूरमा संलग्न व्यक्तिलाई गिरफ्तार गर्ने, कसूरको सम्बन्धमा जुनसुकै स्थानको खानतलासी लिने, कसूरसँग सम्बन्धित कागजात वा अन्य चिजवस्तुहरू आफ्नो </div><div class="content-paragraph"> जिम्मामा लिने, बयान गराउने र मुचुल्का तयार गर्ने समेत प्रचलित कानून बमोजिम प्रहरीले पाए सरह सबै अधिकार अनुसन्धान अधिकृतलाई हुनेछ । </div><div class="content-paragraph"> (३) उपदफा (२) बमोजिम अनुसन्धान तथा तहकिकात गर्दा अनुसन्धान अधिकृतले अभियुक्तलाई बयान गराई तत्काल प्राप्त प्रमाणबाट कसूरदार देखिने पर्याप्त आधार भएमा कारण खोली तारेखमा राख्न, धरौट वा जमानत लिई छाड्न वा धरौट वा जमानत दिन नसकेमा मुद्दा हेर्ने अधिकारीको अनुमति लिई थुनामा राखी कारबाही गर्न वा एक पटकमा सात दिनमा नबढाई बढिमा तीस दिनसम्म मुद्दा हेर्ने अधिकारीको अनुमति राख्न सक्नेछ । </div><div class="content-paragraph"> (४) यस दफा बमोजिम अनुसन्धान तथा तहकिकात गरी आफ्नो नामबाट मुद्दा दायर गर्दा अनुसन्धान अधिकृतले सरकारी वकीलको राय लिनु पर्नेछ । </div><div class="content-paragraph"> (५) यस दफा बमोजिमको अनुसन्धान न तथा तहकिकात कार्यमा अनुसन्धान अधिकृतलाई आवश्यक सहयोग उपलब्ध गराउनु प्रहरी लगायत सम्बन्धित सबैको कर्तव्य हुनेछ । </div><div class="content-paragraph"> (६) यस दफा बमोजिम वैदेशिक रोजगार सम्बन्धी कसूरको अनुसन्धान र तहकिकात गर्ने अनुसन्धान अधिकृतले अनुसन्धानको क्रममा उचित र पर्याप्त कारण भएमा कुनै इजाजतपत्रवालाको इजाजतपत्र निलम्बन गर्ने उचित र पर्याप्त आधार देखाई विभाग समक्ष प्रतिवेदन पेश गर्न सक्नेछ सक्नेछ । । </div><div class="content-paragraph"> (७) उपदफा (६) बमोजिमको प्रतिवेदनको आधारमा विभागले त्यस्तो इजाजतपत्रवालाको इजाजतपत्र बढिमा छ महिनासम्म निलम्बन गर्न सक्नेछ । </div><div class="content-paragraph"> ६२. <span class="bold">पक्राउ गर्न सक्नेः</span> (१) कसैले यस ऐनको दफा ४३ बमोजिमको कसूर गरेको रहेछ र निजलाई तत्काल पक्राउ नगरेमा निज भागी जाने सम्भावना छ भन्ने लागेमा प्रहरी कर्मचारीले त्यस्तो त्यस्तो व्यक्तिलाई विना पूर्जी पक्राउ गर्न सक्नेछ । </div><div class="content-paragraph"> (२) उपदफा (१) बमोजिम पक्राउ गरिएको व्यक्तिलाई बाटोको म्याद बाहेक चौबीस घण्टाभित्र मुद्दा हेर्ने अधिकारी समक्ष पेश गर्नु पर्नेछ । </div><div class="document-subtitle"> परिच्छेद-११ </div><div class="document-subtitle"> मुद्दाको कारबाही र किनारा </div><div class="content-paragraph"> ६३. <span class="bold">नेपाल सरकार वादी हुनेः</span> यस ऐन अन्तर्गतको मुद्दा नेपाल सरकार वादी हुनेछ । </div><div class="content-paragraph"> ६४. <span class="bold">वैदेशिक रोजगार न्यायाधिकरण सम्बन्धी व्यवस्थाः</span> (१) यस ऐनमा विभागबाट सजाय हुने भनी लेखिएको बाहेक अन्य मुद्दाको शुरू कारबाही र किनारा गर्नको लागि नेपाल सरकारले नेपाल राजपत्रमा सूचना प्रकाशन गरी पुनरावेदन अदालतको न्यायाधीशको अध्यक्षतामा <span class="bold">↔</span>श्रम अदालतको अध्यक्षले तोकेको सोही अदालतको एक जना सदस्य र न्याय सेवा आयोगले सिफारिस गरेको न्याय सेवाको प्रथम श्रेणीको अधिकृत सदस्य रहेको तीन सदस्यीय वैदेशिक रोजगार न्यायाधिकरणको गठन गर्नेछ । </div><div class="content-paragraph"> (२) वैदेशिक रोजगार न्यायाधिकरणका अध्यक्ष र सदस्यको पदावधि चारवर्षको हुनेछ । </div><div class="content-paragraph"> (३) वैदेशिक रोजगार न्यायाधिकरणका अध्यक्ष र सदस्यको सेवाका शर्त र सुविधा तोकिए बमोजिम हुनेछ । </div><div class="content-paragraph"> (४) वैदेशिक रोजगार न्यायाधिकरणले आफ्नो अधिकार क्षेत्रको प्रयोग तोकिए बमोजिम गर्नेछ । </div><div class="content-paragraph"> (५) यस दफा बमोजिमको न्यायाधिकरण गठन नभएसम्म यस ऐन बमोजिम वैदेशिक रोजगार न्यायाधिकरणबाट हुने काम कारबाही सम्बन्धित जिल्ला अदालतबाट हुनेछ । </div><div class="content-paragraph"> (६) वैदेशिक रोजगार न्यायाधीकरणको लागि आवश्यक पर्ने कर्मचारी नेपाल सरकारले उपलब्ध गराउनेछ । </div><div class="content-paragraph"> ६५. <span class="bold">मुद्दाको कार्यविधिः</span> यस ऐन अन्तर्गत दायर हुने मुद्दाको कारबाही र किनारा संक्षिप्त कार्यविधि ऐन, २०२८ बमोजिम गरिनेछ । </div><div class="content-paragraph"> ६६. <span class="bold">पुनरावेदनः</span> (१) यस ऐन बमोजिम विभागले गरेको निर्णयउपर चित्त नबुझ्ने पक्षले निर्णय भएको मितिले पैंतीस दिनभित्र नेपाल सरकार समक्ष पुनरावेदन गर्न सक्नेछ । </div><div class="footnote"><span class="bold">↔</span> केही नेपाल ऐन संशोधन गर्ने ऐन, २०७५ द्वारा संशोधित । </div><div class="content-paragraph"> (२) यस ऐन बमोजिम वैदेशिक रोजगार न्यायाधिकरणले गरेको निर्णयमा चित्त नबुझ्ने पक्षले निर्णय भएको मितिले पैंतीस दिनभित्र सर्वोच्च अदालत समक्ष पुनरावेदन गर्न सक्नेछ । </div><div class="document-subtitle"> परिच्छेद-१२ </div><div class="document-subtitle"> विविध </div><div class="content-paragraph"> ६७. <span class="bold">वैदेशिक रोजगार विभागः</span> वैदेशिक रोजगार सम्बन्धी काम गर्नको लागि श्रम, रोजगार तथा सामाजिक सुरक्षा मन्त्रालय अन्तर्गत एक वैदेशिक रोजगार विभाग रहनेछ । </div><div class="content-paragraph"> ६८. <span class="bold">श्रम सहचारीको नियुक्तिः</span> (१) नेपाल सरकारले वैदेशिक रोजगारमा पाँच हजार वा सोभन्दा बढी कामदार पठाइएका मुलुकमा कम्तीमा राजपत्राङ्कित अधिकृतलाई श्रम सहचारी नियुक्त गर्नेछ । </div><div class="content-paragraph"> (२) श्रम सहचारीको काम, कर्तव्य रअधिकार देहाय बमोजिम हुनेछः- </div><div class="content-paragraph indent"> (क) नेपाली कामदार रहेका मुलुकको श्रम तथा रोजगारको स्थिति, अध्यागमन सम्बन्धी तथ्यगत जानकारी तथा त्यस देशले श्रम तथा अन्तर्राष्ट्रिय मानव अधिकार तथा कामदारको हित संरक्षणार्थ चालेका कदम बारे नेपाल सरकारलाई जानकारी गराउने, </div><div class="content-paragraph indent"> (ख) कामदार, रोजगारदाता संस्था वा इजाजतपत्रवालाबीच कुनै विवाद उत्पन्न भएमा समस्या समाधान गर्न सहयोग गर्ने, </div><div class="content-paragraph indent"> (ग) वैदेशिक रोजगारको क्रममा अलपत्र अवस्थामा परेका कामदारलाई स्वदेश फिर्ता गर्न गराउन आवश्यक व्यवस्था गर्ने, </div><div class="content-paragraph indent"> (ग१) वैदेशिक रोजगारको क्रममा लैङ्गिक हिंसाबाट पीडित कामदारलाई तत्काल उद्धार गरी आवश्यकतानुसार सम्बन्धित मुलुकको कानून बमोजिम कानूनी उपचार प्राप्त गर्न कारबाही चलाउने र अवस्था </div><div class="footnote"><span class="bold">*</span> लैङ्गिक समानता कायम गर्न तथा लैङ्गिक हिंसा अन्त्य गर्न केही नेपाल ऐनलाई संशोधन गर्ने ऐन, २०७२ द्वारा थप । </div><div class="content-paragraph"> अनुसार पीडितलाई सम्बन्धित वैदेशिक रोजगार व्यवसायी मार्फत नेपाल फर्काउने व्यवस्था गर्ने, </div><div class="content-paragraph indent"> (घ) सम्बन्धित देशमा नेपाली कामदारको सीप अनुसारको काम उपलब्ध हुने भएमा सो सम्बन्धी जानकारी नेपाल सरकारलाई उपलब्ध गराउने, </div><div class="content-paragraph indent"> (ङ) प्राकृतिक विपत्तिमा परेका वा कुनै कारणवश मृत्यु भएका कामदारको मृत शरीर सम्बन्धित मुलुक वा रोजगारदाता संस्थाको सहयोगमा स्वदेश फिर्ता पठाउन पहल गर्ने, </div><div class="content-paragraph indent"> (च) नेपालबाट कामदार आपूर्ति गर्नका लागि सरकारी स्तरमा द्विपक्षीय सम्झौता गर्न प्रयास गर्ने, </div><div class="content-paragraph indent"> (छ) कामदारलाई आवश्यक परामर्श प्रदान गर्ने र निजलाई सम्झौतामा उल्लिखित कार्य बाहेक अन्य कार्य गर्न निरूत्साहित गर्ने, </div><div class="content-paragraph indent"> (ज) कामदारको लागि असर पार्न सक्ने क्रियाकलापको सुपरिवेक्षण गर्ने, र </div><div class="content-paragraph indent"> (झ) नेपाल सरकारले समय–समयमा तोकेको अन्य कार्य गर्ने । </div><div class="content-paragraph"> (३) कुनै विदेशी मुलुकमा कुटनैतिक नियोग र श्रम सहचारी दुवै भएमा उपनियम (१) मा उल्लिखित काम र कर्तव्य पूरा गर्नु पर्ने दायित्व श्रम सहचारीमा निहित रहनेछ । </div><div class="content-paragraph"> ६९. <span class="bold">कामदारको आय फिर्ताः</span> (१) वैदेशिक रोजगारमा गएका नेपाली कामदारले आर्जन गरेको बचत रकम बैङ्क वा इजाजतप्राप्त बैङ्किङ्ग सेवा प्रदान गर्ने संस्था मार्फत स्वदेश फिर्ता पठाउनु पर्नेछ । </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि कुनै कामदार स्वदेश फिर्ता आउँदा निजले वैदेशिक रोजगारको सिलसिलामा आर्जन गरेको बचत रकम आफूसँगै लिएर आउन सक्नेछ । </div><div class="content-paragraph"> (३) कुनै नेपाली कामदारले सम्झौतामा उल्लिखित समयावधियभित्र विदेशमा रही कमाएको आर्जन बैङ्क वा बैङ्किङ्ग सेवा प्रदान गर्ने संस्था मार्फत स्वदेश फिर्ता पठाएमा त्यस्तो कामदारलाई तोकिए बमोजिमको सुविधा प्रदान गरिनेछ । </div><div class="content-paragraph"> ७०. <span class="bold">इजाजतपत्र नदिइनेः</span> यस ऐनमा अन्यत्र जुनसुकै कुरा लेखिएको भए तापनि यस ऐन अन्तर्गतको कुनै कसूरमा अदालतबाट सजाय पाई त्यस्तो सजाय भएको पाँच वर्ष भुक्तान नभएको व्यक्ति कुनै कम्पनीको प्रबन्धक वा सञ्चालक रहेछ भने त्यस्तो संस्थालाई इजाजतपत्र दिइने छैन । </div><div class="content-paragraph"> ७१. <span class="bold">नेपाल सरकारले पुरस्कृत गर्न सक्नेः</span> (१) नेपाल सरकारले प्रत्येक वर्ष एउटा उत्कृष्ट इजाजतपत्रवालालाई तोकिएको मापदण्डको आधारमा बोर्डको सिफारिसमा प्रशंसापत्र सहित पुरस्कृत गर्न सक्नेछ । </div><div class="content-paragraph"> (२) इजाजतपत्रवालालाई पुरस्कृत गर्ने सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"> ७२. <span class="bold">स्वास्थ्य परीक्षण गराउने सम्बन्धी व्यवस्थाः</span> (१) वैदेशिक रोजगारका लागि जाने कामदारले विदेश जानुअघि नेपाल सरकारबाट स्वीकृतिप्राप्त स्वास्थ्य संस्थाबाट स्वास्थ्य परीक्षण गराउनु पर्नेछ । </div><div class="content-paragraph"> (२) उपदफा (१) बमोजिम स्वास्थ्य परीक्षण गराई वैदेशिक रोजगारमा गएको व्यक्तिलाई जानी-जानी वा लापरवाहीपूर्वक वा बदनियतसाथ गलत स्वास्थ्य परीक्षण प्रतिवेदन दिएको कारण स्वदेश फिर्ता हुन परेमा वैदेशिक रोजगारमा जाँदा र फिर्ता हुँदा लागेको खर्च त्यसरी गलत स्वास्थ्य परीक्षण गर्ने संस्थाले व्यहोर्नु पर्नेछ । </div><div class="content-paragraph"> (३) उपदफा (२) वमोजिम गलत स्वास्थ्य परीक्षण प्रतिवेदन दिएको हो होइन भन्ने सम्बन्धमा निर्णय गर्न तोकिए बमोजिमको विशेषज्ञ समिति रहनेछ । </div><div class="content-paragraph"> ७३. <span class="bold">श्रम डेस्कको व्यवस्थाः</span> (१) वैदेशिक रोजगारमा जान लागेको कामदार यस ऐन बमोजिम जान लागेको हो होइन भन्ने सम्बन्धमा जाँच गर्न नेपाल सरकारले अन्तर्राष्ट्रिय विमानस्थलमा र आवश्यकता अनुसार अन्य स्थानमा श्रम डेस्क राख्नेछ । </div><div class="content-paragraph"> (२) उपदफा (१) बमोजिमको श्रम डेस्कले कामदारसँग श्रम स्वीकृति, अभिमुखीकरणको प्रमाणपत्र, पैसा तिरेको रसिद वा भौचर लगायतका आवश्यक कागजात भए नभएको जाँच गर्नेछ । </div><div class="content-paragraph"> (३) उपदफा (१) बमोजिमको श्रमडेस्कले वैदेशिक रोजगारमा गएका कामदारको अभिलेख सहितको प्रतिवेदन प्रत्येक हप्ता मन्त्रालयमा पठाउनु पर्नेछ । </div><div class="content-paragraph"> ७४. <span class="bold">शाखा खोल्ने र प्रतिनिधि (एजेण्ट) नियुक्ति सम्बन्धी व्यवस्थाः</span> (१) इजाजतपत्रवालाले जुन मुलुकमा कामदार पठाएको छ सो मुलुकमा विभागबाट तोकिए बमोजिम स्वीकृति लिई शाखा खोल्न वा आफ्नो प्रतिनिधि नियुक्त गर्न सक्नेछ । </div><div class="content-paragraph"> (२) इजाजतपत्रवालाले विभागबाट तोकिए बमोजिम स्वीकृति लिई नेपालभित्र शाखा खोल्न ® सक्नेछ । </div><div class="content-paragraph"> (३) उपदफा (१) वा (२) बमोजिम प्रतिनिधि नियुक्त गर्दा तोकिए बमोजिम धरौटी राख्नु पर्नेछ र त्यस्ता प्रतिनिधिले गरेका काम कारबाहीको जिम्मेवारी इजाजतपत्रवालामा नै रहनेछ । </div><div class="content-paragraph"> (४) विदेशी मुलुकमा शाखा खोल्ने र प्रतिनिधि नियुक्ति गर्ने सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"> ७५. <span class="bold">कामदारलाई स्वदेश फिर्ता गर्ने व्यवस्थाः</span> (१) करार बमोजिमको सुविधा नपाएको कारणबाट कामदार अलपत्र परी त्यस्तो कामदार स्वदेश फिर्ता हुनु पर्ने स्थिति आएमा सम्बन्धित इजाजतपत्रवालाले त्यस्तो कामदारलाई स्वदेश फिर्ता गराउनु पर्नेछ । </div><div class="content-paragraph"> (२) नेपाली कामदार रहेको मुलुकमा युद्ध, महामारी, प्राकृतिक विपत्ति परी कामदारलाई तत्काल फिर्ता गर्नु पर्ने भएमा नेपाल सरकारले कुटनैतिक नियोग वा श्रम सहचारी मार्फत कामदार फिर्ता गर्ने व्यवस्था मिलाउने छ । </div><div class="content-paragraph"> ७६. <span class="bold">प्रवेशाज्ञाको म्याद सकिएपछि स्वदेश फर्कनु पर्नेः</span> (१) यस ऐन बमोजिम वैदेशिक रोजगारीका लागि गएका कामदार सम्बन्धित देशको प्रवेशाज्ञाको म्याद सकिएपछि स्वदेश फर्कनु पर्नेछ । </div><div class="content-paragraph"> (२) उपदफा (१) बमोजिम स्वदेश नफर्कने कामदारलाई विभागको सहयोगमा स्वदेश फर्काउने दायित्व इजाजतपत्रवालाको हुनेछ । </div><div class="content-paragraph"> (३) उपदफा (३) बमोजिम कामदार स्वदेश फर्काइसकेपछि त्यसरी फर्काइएको व्यक्तिलाई तीन वर्षसम्म विदेश जान नपाउने गरी नेपाल सरकारले प्रतिबन्ध लगाउन सक्नेछ । </div><div class="footnote"><span class="bold">®</span> केही नेपाल ऐन संशोधन गर्ने ऐन, २०७५ द्वारा झिकिएको । </div><div class="footnote"><span class="bold">↔</span> केही नेपाल ऐन संशोधन गर्ने ऐन, २०७५ द्वारा संशोधित । </div><div class="content-paragraph"> ७७. <span class="bold">इजाजतपत्रवालालाई सुविधा दिनेः</span> इजाजतपत्रवालालाई वैदेशिक रोजगार व्यवसाय सञ्चालन गर्ने सिलसिलामा विदेशी मुद्राको कारोबार गर्दा तोकिए बमोजिम सुविधा दिइनेछ । </div><div class="content-paragraph"> ७८. <span class="bold">इजाजतपत्रप्राप्त संस्था सम्बन्धी विवरण सार्वजनिक गर्नेः</span> (१) विभागले समय–समयमा यस ऐन बमोजिम इजाजतपत्र प्राप्त गर्ने संस्थाको नाम, ठेगाना, टेलिफोन नम्बर, प्रतिनिधि (एजेण्ट) नियुक्ति गरेको वा शाखा खोलेको भए सोको विवरण र इजाजतपत्रको अवधि समेतका विवरण उल्लेख गरी विभिन्न पत्रपत्रिका वा आफ्नो वेबसाइट मार्फत सार्वजनिक गर्नु पर्नेछ । </div><div class="content-paragraph"> (२) उपदफा (१) बमोजिम विवरण सार्वजनिक गर्दा कुनै इजाजतपत्रवालाउपर यस ऐन बमोजिमको कसूरमा अनुसन्धान कारबाही भैरहेको वा कुनै इजाजतपत्रवालाको इजाजतपत्र रद्द गरिएको भए सो समेत अध्यावधिक गर्नु पर्नेछ । </div><div class="content-paragraph"> ७९. <span class="bold">विभागको काम कारबाही सम्बन्धीः</span> (१) विभागले यस ऐन बमोजिम आफूले गरेको काम कारबाहीको मासिक प्रतिवेदन नेपाल सरकार, श्रम, रोजगार तथा सामाजिक सुरक्षा मन्त्रालय समक्ष पेश गर्नेछ । </div><div class="content-paragraph"> (२) यस ऐन बमोजिम गरिने काम कारबाहीको सम्बन्धमा मन्त्रालयले विभागलाई समय-समयमा आवश्यक निर्देशन दिन सक्नेछ । </div><div class="content-paragraph"> ८०. <span class="bold">अभिलेख तथा प्रतिवेदनः</span> (१) इजाजतपत्रवालाले वैदेशिक रोजगारमा पठाइएका कामदारको अभिलेख तोकिए बमोजिम राख्नु पर्नेछ । यस्तो अभिलेख विभागले जुनसुकै बखत निरीक्षण गर्न, झिकाउन र जाँच्न सक्नेछ । </div><div class="content-paragraph"> (२) प्रत्येक इजाजतपत्रवालाले प्रत्येक आर्थिक वर्ष समाप्त भएको तीस दिनभित्र तोकिएको विवरण खुल्ने गरी विभाग समक्ष वार्षिक प्रतिवेदन पेश गर्नु पर्नेछ । </div><div class="content-paragraph"> ८१. <span class="bold">अधिकार प्रत्यायोजनः</span> (१) नेपाल सरकारले यस ऐन बमोजिम आफूलाई भएको केही अधिकार नेपाल राजपत्रमा सूचना प्रकाशन गरी कुनै सरकारी निकाय वा अधिकारीलाई प्रत्यायोजन गर्न सक्नेछ । </div><div class="content-paragraph"> (२) बोर्डले यस ऐन बमोजिम आफूलाई भएको केही अधिकार कार्यकारी निर्देशकलाई प्रत्यायोजन गर्न सक्नेछ । </div><div class="content-paragraph"> ८२. <span class="bold">बाधा अड्काउ फुकाउने अधिकारः</span> यस ऐनको उद्देश्य कार्यान्वयन गर्न कुनै बाधा अड्काउ परेमा नेपाल सरकारले सो बाधा अड्काउ फुकाउनको लागि नेपाल राजपत्रमा सूचना प्रकाशन गरी आवश्यक आदेश जारी गर्न सक्नेछ । </div><div class="content-paragraph"> ८३. <span class="bold">असल नियतले काम गरेकोमा बचाउः</span> यस ऐनले दिएको अधिकार प्रयोग असल नियतले गरेकोमा कुनै पनि सरकारी कर्मचारी व्यक्तिगत रूपले उत्तरदायी हुने छैन । </div><div class="content-paragraph"> ८४. <span class="bold">यस ऐन बमोजिम हुनेः</span> यस ऐनमा उल्लिखित कुरामा यसै ऐन बमोजिम र अन्यमा प्रचलित नेपाल कानून बमोजिम हुनेछ । </div><div class="content-paragraph"> ८५. <span class="bold">नियम बनाउने अधिकारः</span> यो ऐनको उद्देश्य कार्यान्वयन गर्न नेपाल सरकारले आवश्यक नियमहरू बनाउन सक्नेछ । </div><div class="content-paragraph"> ८६. <span class="bold">खारेजी र र बचाऊः</span> (१) वैदेशिक रोजगार ऐन, २०४२ खारेज गरिएको छ । </div><div class="content-paragraph"> (२) वैदेशिक रोजगार ऐन, २०४२ अन्तर्गत भए गरेका काम कारबाही यसै ऐन अन्तर्गत भए गरेको मानिनेछ । </div><div class="content-paragraph"> ८७. <span class="bold">मुद्दा सर्नेः</span> यो ऐन प्रारम्भ हुँदाका बखत वैदेशिक रोजगार ऐन, २०४२ अन्तर्गत विभागबाट अनुसन्धान र तहकिकात भई जिल्ला अदालतमा दायर भएका मुद्दा दफा ६४ बमोजिमको न्यायाधीकरण गठन भएपछि सो न्यायाधीकरणमा न्यायाधीकरणमा सर्नेछ । </div><div class="footnote"><span class="bold">द्रष्टव्यः</span> (१) केही नेपाल ऐन संशोधन गर्ने ऐन, २०७२ द्वारा रूपान्तर भएका शब्दहरुः– “कानून, न्याय, संविधानसभा तथा संसदीय मामिला मन्त्रालय” को सट्टा “कानून, न्याय तथा संसदीय मामिला मन्त्रालय” । </div><div class="footnote"> (२) न्याय प्रशासन ऐन, २०७३ द्वारा रूपान्तर भएका शब्दहरुः– “पुनरावेदन अदालत” को सट्टा “उच्च अदालत” । </div><div class="footnote"> (३) केही नेपाल ऐन संशोधन गर्ने ऐन, २०७५ द्वारा रूपान्तर भएका शब्दहरुः– "वैदेशिक रोजगार प्रवर्धन बोर्ड” को सट्टा “वैदेशिक रोजगार बोर्ड” । </div><div class="footnote"> (४) “श्रम तथा यातायात व्यवस्था मन्त्रालय” को सट्टा “श्रम, रोजगार तथा सामाजिक सुरक्षा मन्त्रालय” । </div></body></html>