<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .section-header { font-weight: 600; margin: 15px 0 5px 0; } .list-item { margin-left: 30px; text-align: justify; line-height: 1.7; text-indent: -30px; padding-left: 30px; } .list-item.sub-list { margin-left: 60px; text-indent: -30px; padding-left: 30px; } .list-item.deep-sub-list { margin-left: 90px; text-indent: -30px; padding-left: 30px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .amendment-list-item { display: flex; justify-content: space-between; margin-bottom: 5px; margin-left: 30px; line-height: 1.7; } .amendment-list-item .number { flex-shrink: 0; margin-right: 10px; } .amendment-list-item .text { flex-grow: 1; text-align: justify; } .amendment-list-item .date { flex-shrink: 0; margin-left: 10px; white-space: nowrap; } .footnote { font-size: 0.9em; line-height: 1.5; margin-left: 30px; margin-top: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="text-right bold">प्रमाणीकरण र प्रकाशित मिति</div><div class="text-right">२०६६।९।२२</div></div><div class="document-title"> संवैधानिक परिषद् (काम, कर्तव्य, अधिकार र कार्यविधि)<br>सम्बन्धी ऐन, २०६६ </div><div class="section-header text-left">संशोधन गर्ने ऐन</div><div class="amendment-list-item"><span class="number">१.</span><span class="text">संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को साविकको व्यवस्था जगाउने ऐन, २०७०</span><span class="date">२०७०।१२।१२</span></div><div class="amendment-list-item"><span class="number">२.</span><span class="text">केही नेपाल ऐन संशोधन गर्ने ऐन, २०७२</span><span class="date">२०७२।११।१३</span></div><div class="amendment-list-item"><span class="number">३.</span><span class="text">केही नेपाल ऐन संशोधन गर्ने ऐन, २०७५</span><span class="date">२०७५।११।१९</span></div><div class="amendment-list-item"><span class="number">४.</span><span class="text">केही अध्यादेश खारेज गरी नेपाल ऐनको साविकको व्यवस्था जगाउन बनेको अध्यादेशलाई प्रतिस्थापन गर्ने ऐन, २०७७</span><span class="date">२०७७।३।१५</span></div><div class="document-subtitle">संवत् २०६६ सालको ऐन नं. ८</div><div class="document-title"> संवैधानिक परिषद्‌को काम, कर्तव्य, अधिकार र कार्यविधि सम्बन्धमा व्यवस्था गर्न बनेको ऐन </div><div class="content-paragraph"><span class="bold">प्रस्तावना :</span> संवैधानिक निकायका पदाधिकारीको नियुक्ति सम्बन्धी कार्यविधि तथा संवैधानिक परिषद्‌को काम, कर्तव्य, अधिकार र कार्यविधि सम्बन्धमा कानूनी व्यवस्था गर्न वाञ्छनीय भएकोले, </div><div class="content-paragraph" style="text-indent: 30px;"> नेपालको अन्तरिम संविधान, २०६३ को धारा ८३ को उपधारा (१) बमोजिम संविधान सभाले यो ऐन बनाएको छ । </div><div class="section-header list-item">१. संक्षिप्त नाम र प्रारम्भ :</div><div class="list-item sub-list">(१) यस ऐनको नाम “संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६” रहेको छ ।</div><div class="list-item sub-list">(२) यो ऐन तुरुन्त प्रारम्भ हुनेछ ।</div><div style="page-break-before: always;"></div><div class="section-header list-item">२. परिभाषा :</div><div class="content-paragraph" style="margin-left: 30px;"> विषय वा प्रसङ्गले अर्को अर्थ नलागेमा यस ऐनमा,- </div><div class="list-item sub-list">(क) “अध्यक्ष” भन्नाले परिषद्‌को अध्यक्ष सम्झनु पर्छ ।</div><div class="list-item sub-list">(ख) “पदाधिकारी” भन्नाले परिषद्‌को सिफारिसमा नियुक्त हुने देहायका पदाधिकारी सम्झनु पर्छ :-</div><div class="list-item deep-sub-list">(१) सर्वोच्च अदालतका प्रधान न्यायाधीश,</div><div class="list-item deep-sub-list">(२) अख्तियार दुरुपयोग अनुसन्धान आयोगका प्रमुख आयुक्त तथा आयुक्तहरु,</div><div class="list-item deep-sub-list">(३) महालेखा परीक्षक,</div><div class="list-item deep-sub-list">(४) लोक सेवा आयोगका अध्यक्ष तथा सदस्यहरु,</div><div class="list-item deep-sub-list">(५) निर्वाचन आयोगका प्रमुख निर्वाचन आयुक्त तथा निर्वाचन आयुक्तहरु,</div><div class="list-item deep-sub-list">(६) राष्ट्रिय मानव अधिकार आयोगका अध्यक्ष तथा सदस्यहरु,</div><div class="list-item deep-sub-list">&#9650;(७) राष्ट्रिय प्राकृतिक श्रोत तथा वित्त आयोगका अध्यक्ष तथा सदस्यहरु,</div><div class="list-item deep-sub-list">&#9650;(८) राष्ट्रिय महिला आयोगका अध्यक्ष तथा सदस्यहरु,</div><div class="list-item deep-sub-list">&#9650;(९) राष्ट्रिय दलित आयोगका अध्यक्ष तथा सदस्यहरु,</div><div class="list-item deep-sub-list">&#9650;(१०) राष्ट्रिय समावेशी आयोगका अध्यक्ष तथा सदस्यहरु,</div><div class="list-item deep-sub-list">&#9650;(११) आदिवासी जनजाति आयोगका अध्यक्ष तथा सदस्यहरु,</div><div class="list-item deep-sub-list">&#9650;(१२) मधेशी आयोगका अध्यक्ष तथा सदस्यहरु,</div><div class="list-item deep-sub-list">&#9650;(१३) थारु आयोगका अध्यक्ष तथा सदस्यहरु,</div><div class="list-item deep-sub-list">&#9650;(१४) मुस्लिम आयोगका अध्यक्ष तथा सदस्यहरु ।</div><div class="footnote">&#9650; केही नेपाल ऐन संशोधन गर्ने ऐन, २०७२ द्वारा थप।</div><div style="page-break-before: always;"></div><div class="list-item sub-list">(ग) “परिषद्” भन्नाले संविधानको धारा २८४ बमोजिम गठन भएको संवैधानिक परिषद् सम्झनु पर्छ ।</div><div class="list-item sub-list">(घ) “संविधान” भन्नाले नेपालको संविधान सम्झनु पर्छ ।</div><div class="list-item sub-list">(ङ) “सचिव” भन्नाले परिषद्‌को सचिव सम्झनु पर्छ ।</div><div class="list-item sub-list">(च) “सचिवालय” भन्नाले दफा ८ बमोजिमको परिषद्‌को सचिवालय सम्झनु पर्छ ।</div><div class="list-item sub-list">(छ) “सदस्य” भन्नाले परिषद्‌को सदस्य सम्झनु पर्छ ।</div><div class="section-header list-item">३. परिषद्‌को काम, कर्तव्य र अधिकार :</div><div class="content-paragraph" style="margin-left: 30px;"> संविधानमा उल्लिखित काम कर्तव्य र अधिकारका अतिरिक्त परिषद्‌को अन्य काम, कर्तव्य र अधिकार देहाय बमोजिम हुनेछ :- </div><div class="list-item sub-list">(क) पदाधिकारीको नियुक्तिको लागि संविधानको धारा २९२ को उपधारा (१) को प्रयोजनको लागि संसदीय सुनुवाइको लागि सिफारिस गर्ने,</div><div class="list-item sub-list">(ख) खण्ड (क) बमोजिम सिफारिस गरिएका व्यक्तिहरुमध्ये “संघीय–संसद सचिवालयबाट नियुक्ति गर्न बाधा नपर्ने गरी लेखी आएको व्यक्तिलाई नियुक्तिको लागि राष्ट्रपति समक्ष सिफारिस गर्ने,</div><div class="list-item sub-list">(ग) खण्ड (क) बमोजिम सिफारिसको लागि योग्यता पुगेका व्यक्तिहरुको अभिलेख तयार गर्ने,</div><div class="list-item sub-list">(घ) पदाधिकारीको नियुक्ति, पदावधि, पद रिक्तता, पुनर्नियुक्ति लगायतका विषयको अभिलेख अद्यावधिक गरी राख्ने ।</div><div class="section-header list-item">४. अभिलेख तयार गर्नु पर्ने :</div><div class="list-item sub-list">(१) सचिवालयले संवैधानिक निकायका पदाधिकारीहरुको पदमा संविधान बमोजिम नियुक्त हुन योग्यता पुगेका व्यक्तिहरुको छुट्टाछुट्टै अभिलेख तयार गरी राख्नु पर्नेछ ।</div><div class="footnote">&bull; केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote">&bull; केही नेपाल ऐन संशोधन गर्ने ऐन, २०७५ द्वारा संशोधित ।</div><div style="page-break-before: always;"></div><div class="list-item sub-list">(२) उपदफा (१) बमोजिम तयार गरिएको अभिलेख गोप्य हुनेछ र सचिवको जिम्मामा रहनेछ ।</div><div class="list-item sub-list">(३) उपदफा (२) बमोजिमको अभिलेख सचिवले परिषद्‌को स्वीकृतिबिना कसैलाई दिन वा सार्वजनिक गर्न हु“दैन ।</div><div class="list-item sub-list">(४) यस दफामा अन्यत्र जुनसुकै कुरा लेखिएको भए तापनि सो अभिलेखमा नाम समावेश नभएको कारणले मात्र संविधान तथा कानून बमोजिम योग्यता पुगेको कुनै व्यक्तिलाई पदाधिकारीको पदमा सिफारिस गर्न बाधा पर्ने छैन ।</div><div class="section-header list-item">५. नियुक्तिको लागि सिफारिस गर्दा अपनाउनु पर्ने कार्यविधि :</div><div class="list-item sub-list">(१) परिषद्‌ले कुनै व्यक्तिलाई संवैधानिक निकायको कुनै पदाधिकारीको पदमा नियुक्तिको लागि सिफारिस गर्दा त्यस्तो पदमा नियुक्त हुन संविधान तथा प्रचलित कानूनमा उल्लेख भएको योग्यता तथा उपयुक्तताको कारण र आधार समेत स्पष्ट रुपमा उल्लेख गर्नु पर्नेछ ।</div><div class="list-item sub-list">(२) परिषद्‌ले उपदफा (१) बमोजिम कुनै व्यक्तिलाई नियुक्तिको लागि सिफारिस गर्दा निजको सामाजिक प्रतिष्ठा, उच्च नैतिक चरित्र, इमान्दारिता, निजप्रतिको जनभावना तथा निजले पहिले गरेको सेवा र पेशागत अनुभव समेतलाई विचार गर्नु पर्नेछ ।</div><div class="section-header list-item">६. परिषद्‌को बैठक सम्बन्धी कार्यविधि :</div><div class="list-item sub-list">(१) परिषद्‌को बैठक आवश्यकता अनुसार अध्यक्षले तोकेको मिति, समय र स्थानमा बस्नेछ ।</div><div class="list-item sub-list">(२) अध्यक्षको निर्देशानुसार सचिवले परिषद्‌को बैठक बस्ने मिति, समय र स्थान तथा छलफलको विषय सूची सहितको सूचना बैठक बस्नुभन्दा कम्तीमा अठ्चालीस घण्टा अगावै सदस्यहरुलाई पठाउनु पर्नेछ ।</div><div class="content-paragraph" style="margin-left: 60px;"> तर कार्यसूचीमा समावेश नभएको कुनै विषयमा छलफल हुन आवश्यक छ भन्ने कुनै सदस्यलाई लागेमा निजले अध्यक्षको अनुमति लिई बैठकमा प्रस्ताव राख्न सक्नेछ । </div><div style="page-break-before: always;"></div><div class="list-item sub-list">(३) अध्यक्ष र कम्तीमा चारजना अन्य सदस्यहरु उपस्थित भएमा परिषद्‌को बैठकको लागि गणपूरक सङ्ख्या पुगेको मानिनेछ ।</div><div class="list-item sub-list">(४) परिषद्‌को बैठकको अध्यक्षता अध्यक्षले गर्नेछ ।</div><div class="list-item sub-list">(५) बैठकमा पेश भएको प्रत्येक विषयको निर्णय सर्वसम्मतिको आधारमा हुनेछ ।</div><div class="list-item sub-list">x(६) उपदफा (५) बमोजिम सर्वसम्मति कायम हुन नसकेमा सो विषयमा निर्णय हुन सक्ने छैन ।</div><div class="list-item sub-list">x(७) उपदफा (६) बमोजिम निर्णय हुन नसकेको विषयमा निर्णय गर्न अध्यक्षले पुनः अर्का बैठक बोलाउन लगाउनेछ र त्यस्तो बैठकको सहमतिले सो विषयमा निर्णय गरिनेछ ।</div><div class="content-paragraph" style="margin-left: 60px;"> तर त्यस्तो बैठकमा पनि सहमतिबाट निर्णय हुन नसकेमा परिषद्‌का सम्पूर्ण सदस्यको बहुमतबाट निर्णय गरिनेछ । </div><div class="list-item sub-list">(८) परिषद्‌ले गरेको निर्णयको अभिलेख सचिवले तयार गरी अध्यक्ष तथा सदस्यहरुको हस्ताक्षर गराई राखेछ ।</div><div class="list-item sub-list">(९) परिषद्‌को बैठक सम्बन्धी अन्य कार्यविधि आवश्यकता अनुसार परिषद् आफैंले निर्धारण गर्नेछ ।</div><div class="footnote">&bull; संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०६९ द्वारा दफा ६ को उपदफा (३) संशोधन भएकोमा संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को साविकको व्यवस्था जगाउने ऐन, २०७० बमोजिम सो अध्यादेशद्वारा संशोधन हुनु अघिको व्यवस्था स्वत : जागेको ।</div><div class="footnote">&bull; केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote">&bull; संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७७ द्वारा दफा ६ को उपदफा (६) झिकिएको, उपदफा (७) संशोधन र उपदफा ७ (क) थप गरेकोमा केही अध्यादेश खारेज गरी नेपाल ऐनको साविकको व्यवस्था जगाउन बनेको अध्यादेशलाई प्रतिस्थापन गर्ने ऐन, २०७७ बाट मिति २०७७/१/१२ देखि लागू हुने गरी संशोधन हुनु अघिको व्यवस्था स्वत: जागेको ।</div><div class="footnote">&bull; संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) अध्यादेश, २०७८ द्वारा दफा ६ को उपदफा (६) र (७) झिकिएकोमा सो अध्यादेश मिति २०७८/४/३ मा नेपाल राजपत्रमा प्रकाशित सूचनाबाट खारेज गरिएको ।</div><div style="page-break-before: always;"></div><div class="section-header list-item">७. संसदीय सुनुवाइका लागि लेखी पठाउनु पर्ने :</div><div class="list-item sub-list">(१) परिषद्‌ले कुनै पदाधिकारीको नियुक्तिको लागि सिफारिस गरेमा सचिवले संसदीय सुनुवाइको लागि त्यस्तो सिफारिस &#8596;संघीय संसद सचिवालयमा लेखी पठाउनु पर्नेछ ।</div><div class="list-item sub-list">(२) उपदफा (१) बमोजिम लेखी पठाएकोमा संघीय संसद सचिवालयबाट नियुक्ति गर्न बाधा नपर्ने गरी लेखी आएको व्यक्तिलाई परिषद्‌को निर्णय बमोजिम सचिवले नियुक्तिको लागि राष्ट्रपति समक्ष पेश गर्न राष्ट्रपतिको कार्यालयमा लेखी पठाउनु पर्नेछ ।</div><div class="section-header list-item">८. परिषद्‌को सचिवालय :</div><div class="content-paragraph" style="margin-left: 30px;"> परिषद्‌को सचिवालयको काम प्रधानमन्त्री तथा मन्त्रिपरिषद्‌को कार्यालयले गर्नेछ । </div><div class="section-header list-item">९. पदाधिकारी पदमा नरहेको जानकारी दिनु पर्ने :</div><div class="list-item sub-list">(१) कुनै संवैधानिक निकायको कुनै पदाधिकारी कुनै तरिकाले आफ्नो पदमा नरहेमा निज सो पदमा नरहेको मितिले सात दिनभित्र सम्बन्धित संवैधानिक निकायले सो व्यहोरा सचिवालयमा लेखी पठाउनु पर्नेछ र सोको जानकारी सम्बन्धित मन्त्रालयलाई समेत दिनु पर्नेछ ।</div><div class="list-item sub-list">(२) उपदफा (१) बमोजिमको जानकारी सचिवालयमा प्राप्त भएपछि सचिवले सो सम्बन्धमा यथाशीघ्र अध्यक्षलाई अवगत गराउनु पर्नेछ ।</div><div class="section-header list-item">१०. सचिवको काम, कर्तव्य र अधिकार :</div><div class="list-item sub-list">(१) यस ऐनमा अन्यत्र उल्लिखित काम, कर्तव्य र अधिकारको अतिरिक्त सचिवको अन्य काम, कर्तव्य र अधिकार देहाय बमोजिम हुनेछ :-</div><div class="list-item deep-sub-list">(क) अध्यक्षको निर्देशन अनुसार परिषद्‌को बैठक बोलाउने,</div><div class="list-item deep-sub-list">(ख) परिषद्‌ले गरेका निर्णयहरु कार्यान्वयन गर्ने वा गराउने,</div><div class="list-item deep-sub-list">(ग) सचिवालयमा राखिने अभिलेखलाई अद्यावधिक गराई व्यवस्थित र सुरक्षित रुपमा राख्ने व्यवस्था मिलाउने,</div><div class="footnote">&#8596; केही नेपाल ऐन संशोधन गर्ने ऐन, २०७५ द्वारा संशोधित ।</div><div style="page-break-before: always;"></div><div class="list-item deep-sub-list">(घ) सचिवालयले गर्नु पर्ने काम कारबाहीको अनुगमन, नियन्त्रण, सुपरिवेक्षण र समन्वय गर्ने तथा सचिवालयका कर्मचारीको कार्यविभाजन गरी काममा लगाउने,</div><div class="list-item deep-sub-list">(ङ) परिषद्‌मा रहेका अभिलेख प्रमाणित गर्ने,</div><div class="list-item deep-sub-list">(च) नेपाल सरकारका विभिन्न निकायका साथै आवश्यकता अनुसार अन्य निकायसँग सम्पर्क र समन्वय गर्ने ।</div><div class="list-item sub-list">(२) उपदफा (१) मा लेखिएदेखि बाहेक सचिवको अन्य काम, कर्तव्य र अधिकार परिषद्‌ले तोके बमोजिम हुनेछ ।</div><div class="section-header list-item">११. सचिवालयको लागि बजेट र कर्मचारीको व्यवस्था :</div><div class="list-item sub-list">(१) सचिवालयको लागि आवश्यक बजेट अर्थ मन्त्रालयले प्रधानमन्त्री तथा मन्त्रिपरिषद्‌को कार्यालयको नाममा निकाशा दिनेछ ।</div><div class="list-item sub-list">(२) सचिवालयको लागि आवश्यक कर्मचारीको व्यवस्था प्रधानमन्त्री तथा मन्त्रिपरिषद्‌को कार्यालयबाट हुनेछ ।</div><div class="section-header list-item">१२. नेपाल सरकारसँगको सम्पर्क :</div><div class="content-paragraph" style="margin-left: 30px;"> परिषद्‌ले नेपाल सरकारसँग सम्पर्क राख्नु पर्दा प्रधानमन्त्री तथा मन्त्रिपरिषद्‌को कार्यालय मार्फत राख्नु पर्नेछ । </div><div class="section-header list-item">१३. नियम बनाउने अधिकार :</div><div class="content-paragraph" style="margin-left: 30px;"> यस ऐनको उद्देश्य कार्यान्वयन गर्न परिषद्‌ले आवश्यक नियम बनाउन सक्नेछ । </div><div class="section-header list-item">१४. खारेजी :</div><div class="list-item sub-list">(१) संवैधानिक अङ्गका पदाधिकारीको नियुक्ति सम्बन्धी कार्यविधि तथा संवैधानिक परिषद्‌को काम, कर्तव्य, अधिकार तथा कार्यविधि सम्बन्धी नियमावली, २०६५ खारेज गरिएको छ ।</div><div class="list-item sub-list">(२) संवैधानिक अङ्गका पदाधिकारीको नियुक्ति सम्बन्धी कार्यविधि तथा संवैधानिक परिषद्‌को काम, कर्तव्य, अधिकार तथा कार्यविधि सम्बन्धी नियमावली, २०६५ बमोजिम भए गरेको काम कारबाही यसै ऐन बमोजिम भए गरेको मानिनेछ ।</div></body></html>