<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>राजस्व चुहावट (अनुसन्धान तथा नियन्त्रण) ऐन, २०५२.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .revision-list { display: grid; grid-template-columns: 3fr 1fr; /* Adjust ratios as needed */ gap: 10px 20px; /* row-gap column-gap */ margin: 20px 0; } .revision-item-left { text-align: left; padding-left: 10px; /* Indent for list numbers */ } .revision-item-right { text-align: right; } .footnote-section { margin-top: 40px; font-size: 12px; line-height: 1.5; } .footnote-item { margin-bottom: 5px; display: flex; align-items: baseline; } .footnote-marker { width: 15px; flex-shrink: 0; } sup { font-size: 0.7em; vertical-align: super; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- www.lawcommission.gov.np - IGNORED --><div class="document-title">राजस्व चुहावट (अनुसन्धान तथा नियन्त्रण) ऐन, २०५२</div></div><div class="content-paragraph text-right" style="margin-top: 50px;"> लालमोहर र प्रकाशन मिति </div><div class="content-paragraph text-right" style="margin-top: -10px;"> २०५२।१०।१७ </div><div class="content-paragraph" style="margin-bottom: 5px; margin-top: 30px;"> संशोधन गर्ने ऐन </div><div class="revision-list"><div class="revision-item-left">१.&nbsp;&nbsp;&nbsp;&nbsp;भ्रष्टाचार निवारण ऐन, २०५९</div><div class="revision-item-right">२०५९।३।५</div><div class="revision-item-left">२.&nbsp;&nbsp;&nbsp;&nbsp;गणतन्त्र सुदृढीकरण तथा केही नेपाल कानून संशोधन गर्ने ऐन, २०६६<sup>७</sup></div><div class="revision-item-right">२०६६। १०। ०७</div><div class="revision-item-left">३.&nbsp;&nbsp;&nbsp;&nbsp;केही नेपाल ऐन संशोधन गर्ने ऐन, २०७२</div><div class="revision-item-right">२०७२।११।१३६</div><div class="revision-item-left">४.&nbsp;&nbsp;&nbsp;&nbsp;केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४</div><div class="revision-item-right">२०७४।६।३०</div><div class="revision-item-left">५.&nbsp;&nbsp;&nbsp;&nbsp;आर्थिक ऐन, २०७५</div><div class="revision-item-right">२०७५। ३। ३२</div><div class="revision-item-left">६.&nbsp;&nbsp;&nbsp;&nbsp;केही नेपाल ऐन संशोधन गर्ने ऐन, २०७५</div><div class="revision-item-right">२०७५।११।१९</div><div class="revision-item-left">७.&nbsp;&nbsp;&nbsp;&nbsp;आर्थिक ऐन, २०७६</div><div class="revision-item-right">२०७६। ३। ३०</div><div class="revision-item-left">८.&nbsp;&nbsp;&nbsp;&nbsp;राजस्व चुहावट (अनुसन्धान तथा नियन्त्रण) (पहिलो संशोधन) ऐन, २०७६</div><div class="revision-item-right">२०७६।१०।२८</div></div><div class="content-paragraph text-right" style="margin-top: 20px;"><sup>x</sup> २०५२ सालको ऐन नं. ८ </div><div class="content-paragraph text-center" style="margin-top: 30px;"><span class="bold underline">राजस्व चुहावट नियन्त्रण तथा रोकथाम गर्ने व्यवस्था गर्न बनेको ऐन</span></div><div class="footnote-section"><div class="footnote-item"><span class="footnote-marker"><sup>Ο</sup></span><span>यो ऐन संवत् २०६५ साल जेठ १५ गतेदेखि लागू भएको ।</span></div><div class="footnote-item"><span class="footnote-marker"><sup>६</sup></span><span>यो ऐनको दफा ११४ प्रारम्भ नभएको ।</span></div><div class="footnote-item"><span class="footnote-marker"><sup>•</sup></span><span>यो ऐन संवत् २०७५ साल भाद्र १ गतेदेखि लागू हुने ।</span></div><div class="footnote-item"><span class="footnote-marker"><sup>*</sup></span><span>गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</span></div><!-- Page number 1 - IGNORED --></div><!-- Page 2 Content --><div class="content-paragraph"> प्रस्तावना : सर्वसाधारण जनताको सुविधा र आर्थिक हित कायम राख्न र देशको आर्थिक विकास द्रुततर गतिले गर्नको निमित्त अधिक से अधिक राजस्व परिचालन गर्न भन्सार, अन्तःशुल्क तथा कर प्रशासन क्षेत्रमा हुने राजस्व चुहावटलाई प्रभावकारी रुपमा नियन्त्रण तथा रोकथाम गरी राजस्व सङ्कलनमा वृद्धि गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासनकालको चौबीसौं वर्षमा संसदले यो ऐन बनाएको छ । </div><div class="document-subtitle">परिच्छेद-१</div><div class="text-center">प्रारम्भिक</div><div class="content-paragraph"> १. संक्षिप्त नाम र प्रारम्भः (१) यस ऐनको नाम “राजस्व चुहावट (अनुसन्धान तथा नियन्त्रण) ऐन, २०५२” रहेको छ । </div><div class="content-paragraph"> (२) यो ऐन नेपाल <sup>×</sup> भर लागू हुनेछ र नेपाल <sup>×</sup> बाहिर जहाँसुकै बसेको भएपनि सबै नेपाली नागरिकलाई र नेपालमा राजस्व चुहावट गरी विदेशमा बस्ने गैर नेपाली नागरिक वा संस्थालाई समेत लागू हुनेछ । </div><div class="content-paragraph"> (३) यो ऐन नेपाल सरकारले नेपाल राजपत्रमा सूचना प्रकाशन गरी तोकेको मितिदेखि प्रारम्भ हुनेछ ।<sup>∑</sup></div><div class="content-paragraph"> २. परिभाषा : विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph" style="text-indent: 2em;"> (क) “राजस्व” भन्नाले देहायका कर तथा गैरकर सम्झनु पर्छः- </div><div class="content-paragraph" style="text-indent: 4em;"> (१) प्रचलित कानून बमोजिम नेपाल सरकारलाई तिर्नु वा बुझाउनु पर्ने भन्सार महसुल, अन्तःशुल्क, आयकर, मूल्य अभिवृद्धि कर वा अन्य कुनै कर, </div><div class="footnote-section"><div class="footnote-item"><span class="footnote-marker"><sup>*</sup></span><span>गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</span></div><div class="footnote-item"><span class="footnote-marker"><sup>∑</sup></span><span>यो ऐन मिति २०५३ वैशाख १ गतेदेखि प्रारम्भ हुने गरी तोकिएको (नेपाल राजपत्र मिति २०५२।१२।१६) ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 3 Content --><div class="content-paragraph" style="text-indent: 4em;"> (२) प्रचलित कानून बमोजिम प्रदेश सरकारलाई तिर्नु वा बुझाउनु पर्ने कर, </div><div class="content-paragraph" style="text-indent: 4em;"> (३) प्रचलित कानून बमोजिम स्थानीय तहलाई तिर्नु वा बुझाउनु पर्ने कर </div><div class="content-paragraph" style="text-indent: 4em;"> (४) प्रचलित कानून बमोजिम नेपाल सरकार, प्रदेश सरकार वा स्थानीय तहलाई तिर्नु वा बुझाउनु पर्ने गैरकर । </div><div class="content-paragraph" style="text-indent: 2em;"><sup>*</sup>(क१) “गैरकर” भन्नाले प्रचलित कानून बमोजिम लाग्ने शुल्क, दस्तुर, सेवा शुल्क, रोयल्टी, लाभांश, जरिबाना वा साँवा फिर्ता रकम सम्झनु पर्छ र सो शब्दले त्यस्तो रकममा लाग्ने ब्याज रकमलाई समेत जनाउँछ । </div><div class="content-paragraph" style="text-indent: 2em;"> (ख) “राजस्व चुहावट” भन्नाले दफा ४ मा उल्लेख भए बमोजिमको कसूर सम्झनु पर्छ । </div><div class="content-paragraph" style="text-indent: 2em;"><sup>≥</sup>(ख१) “व्यक्ति” भन्नाले प्राकृतिक व्यक्ति, फर्म, कम्पनी, सङ्घ, संस्था, साझेदारी संस्था, सहकारी, संयुक्त व्यवसाय वा उपक्रम, गुठी वा कोष सम्झनु पर्छ र सो शब्दले नाफाको उद्देश्य लिई वा नलिई कर लाग्ने कारोबारमा संलग्न रहेको सरकारी निकाय, धार्मिक सङ्गठन, परोपकारी संस्था वा त्यस्तै अन्य प्रकृतिका निकाय र तिनका शाखा वा उपशाखालाई समेत जनाउँछ । </div><div class="content-paragraph" style="text-indent: 2em;"> (ग) <sup>!</sup>&hellip; </div><div class="content-paragraph" style="text-indent: 2em;"> (घ) “अनुसन्धान अधिकृत” भन्नाले राजस्व चुहावट <sup>!</sup>&hellip;&hellip;&hellip;को अनुसन्धान तथा तहकिकात गर्न यस ऐन बमोजिम तोकिएको कर्मचारी सम्झनु पर्छ र सो शब्दले महानिर्देशक आफैले त्यस्तो </div><div class="footnote-section"><div class="footnote-item"><span class="footnote-marker"><sup>&gt;</sup></span><span>पहिलो संशोधनद्वारा संशोधित ।</span></div><div class="footnote-item"><span class="footnote-marker"><sup>Π</sup></span><span>आर्थिक ऐन, २०७५ द्वारा थप ।</span></div><div class="footnote-item"><span class="footnote-marker"><sup>!</sup></span><span>भ्रष्टाचार निवारण ऐन, २०५९ द्वारा झिकिएको ।</span></div></div><!-- Page 4 Content --><div class="content-paragraph"> कसूरको अनुसन्धान तथा तहकिकात गरेकोमा निजलाई समेत जनाउँछ । </div><div class="content-paragraph"><sup>⇒</sup> (ङ) “कर्मचारी” भन्नाले विभाग वा अन्तर्गत कार्यालयमा कार्यरत निजामती सेवाको कर्मचारी सम्झनु पर्छ र सो शब्दले विभाग वा अन्तर्गत कार्यालयमा कार्यरत नेपाल प्रहरीका प्रहरी कर्मचारी वा सशस्त्र प्रहरी बल, नेपालका सशस्त्र प्रहरी समेतलाई जनाउँछ । </div><div class="content-paragraph"> (ङ१) </div><div class="content-paragraph"> (च) “विभाग” भन्नाले राजस्व अनुसन्धान विभाग सम्झनु पर्छ । </div><div class="content-paragraph"> (छ) “महानिर्देशक” भन्नाले विभागको महानिर्देशक सम्झनु पर्छ । </div><div class="content-paragraph"><sup>◇</sup>(छ१) “बिगो" भन्नाले देहाय बमोजिमका रकम सम्झनु पर्छः– </div><div class="content-paragraph" style="text-indent: 2em;"> (क) प्रचलित आयकरसँग सम्बन्धित कानून बमोजिम लाग्ने आयकर, शुल्क, ब्याज, जरिबाना, अग्रिम करकट्टी रकम, किस्ता कर रकम, </div><div class="content-paragraph" style="text-indent: 2em;"> (ख) प्रचलित मूल्य अभिवृद्धि करसँग सम्बन्धित कानून बमोजिम लाग्ने मूल्य अभिवृद्धि कर रकम, थप दस्तुर, ब्याज, जरिबाना रकम, </div><div class="content-paragraph" style="text-indent: 2em;"> (ग) प्रचलित अन्तःशुल्कसँग सम्बन्धित कानून बमोजिम लाग्ने अन्तःशुल्क, दस्तुर, विलम्ब शुल्क, ब्याज, जरिबाना रकम, </div><div class="content-paragraph" style="text-indent: 2em;"> (घ) प्रचलित घर बहालसँग सम्बन्धित कानून बमोजिम लाग्ने घरजग्गा बहाल कर, शुल्क, ब्याज, जरिबाना रकम, </div><div class="content-paragraph" style="text-indent: 2em;"> (ङ) भन्सारको हकमा भन्सार चोरी निकासी पैठारी भएको वा हुन लागेको मालवस्तुको थोक बजारमूल्य, मालवस्तु फेला </div><div class="footnote-section"><div class="footnote-item"><span class="footnote-marker"><sup>⇒</sup></span><span>आर्थिक ऐन, २०७५ द्वारा संशोधित ।</span></div><div class="footnote-item"><span class="footnote-marker"><sup>*</sup></span><span>पहिलो संशोधनद्वारा झिकिएको ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 5 Content --><div class="content-paragraph"> नपरी कागजात मात्र फेला परेकोमा त्यस्तो मालवस्तु निकासी पैठारी गर्दा भन्सार बिन्दुमा भन्सार प्रयोजनको लागि कायम हुने मूल्य र सोमा लाग्ने महसुल समेतलाई जोडी हुन आउने मूल्य वा कारोबार मूल्य न्यून घोषणा भएकोमा न्यून घोषित फरक मूल्य र सोमा लाग्ने महसुल, </div><div class="content-paragraph" style="text-indent: 2em;"> (च) प्रचलित सङ्घीय कानून, प्रदेश कानून वा स्थानीय तहको कानून बमोजिम लाग्ने अन्य कर, गैरकर, ब्याज वा जरिबाना समेतका रकम । </div><div class="content-paragraph"><sup>≥</sup>(छ२) “ढुवानीका साधन” भन्नाले यान्त्रिक शक्तिबाट चल्ने यात्रुवाहक साधन मालसामान ओसारपसार गर्ने काममा प्रयोग हुने लरी, ट्रक, मिनी ट्रक, कन्टेनर, बुलेट, ट्याङ्कर, पिकअप, भ्यान, ट्रयाक्टर जस्ता ढुवानीका साधन सम्झनु पर्छ । </div><div class="content-paragraph"><sup>*</sup> (छ३) “कम्प्यूटर सूचना प्रणाली" भन्नाले विभागले कार्यान्वयनमा ल्याउने कम्प्यूटर सूचना प्रणाली सम्झनु पर्छ र सो शब्दले वेबमा आधारित अनलाईन प्रणालीलाई समेत जनाउँछ । </div><div class="content-paragraph"> (ज) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="document-subtitle">परिच्छेद-२</div><div class="text-center">राजस्व चुहावट नियन्त्रण सम्बन्धी व्यवस्था</div><div class="content-paragraph"> ३. राजस्व चुहावट गर्न नहुनेः कुनै पनि व्यक्तिले राजस्व चुहावट गर्न, गराउन वा गर्ने उद्योग गर्न वा त्यस्तो कार्य गर्न कुनै पनि कर्मचारीलाई कुनै पनि प्रकारले मद्दत गर्ने वा त्यस्तो कार्यमा मतियार हुनु हुँदैन । </div><div class="footnote-section"><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 6 Content --><div class="content-paragraph"> ४. राजस्व चुहावट गरेको मानिनेः कुनै पनि व्यक्तिले देहायको कुनै कार्य गरेमा राजस्व चुहावटको कसूर गरेको मानिनेछः– </div><div class="content-paragraph" style="text-indent: 2em;"> (क) कम राजस्व तिर्ने वा राजस्व नतिर्ने उद्देश्यले गलत वा झुट्टा लेखा, विवरण वा कागजात प्रस्तुत गरी वा नगरी प्रचलित कानून बमोजिम तिर्नु वा बुझाउनु पर्ने राजस्व नतिरे वा नबुझाएमा वा तिर्नु वा बुझाउनु पर्ने राजस्वभन्दा घटी राजस्व तिरेमा वा बुझाएमा, </div><div class="content-paragraph" style="text-indent: 2em;"> (ख) कुनै पनि मालवस्तुको निकासी पैठारी गर्दा सम्बन्धित भन्सार कार्यालयमा प्रचलित कानून बमोजिम तिर्नु वा बुझाउनु पर्ने राजस्व नतिरी वा नबुझाई राजस्व छलेमा वा छल्ने प्रयत्न गरेमा, </div><div class="content-paragraph" style="text-indent: 2em;"> (ग) कुनै व्यक्तिले अन्य कुनै व्यक्तिको नामबाट कुनै उद्योग, व्यापार वा व्यवसाय गरी कुनै वस्तु निकासी वा पैठारी गरेमा वा कुनै विदेशी कम्पनी वा संस्थाको एजेन्ट भएमा सो कुरा नदेखाई प्रचलित कानून बमोजिम तिर्नु वा बुझाउनु पर्ने राजस्व नतिरी वा नबुझाई राजस्व छलेमा, </div><div class="content-paragraph" style="text-indent: 2em;"> (घ) राजस्व तिर्नु, बुझाउनु वा दाखिला गर्नु पर्ने कार्यालय वा सो कार्यालयको कर्मचारीको कार्यमा अनाधिकार बाधा उत्पन्न गरेमा वा त्यस्तो कार्यालय वा कर्मचारीलाई अनुचित प्रभावमा पारी आफूले तिर्नु बुझाउनु पर्ने राजस्व नतिरेमा वा जति तिर्नु पर्ने हो सोभन्दा कम रकम तिरेमा वा त्यस्तो कुनै कार्य गर्ने गराउने प्रयत्न गरेमा, </div><div class="content-paragraph" style="text-indent: 2em;"> (ङ) राजस्व बुझाउनु पर्ने कार्यालयको कर्मचारीसँग मिलेमतो गरी वा नगरी कानून बमोजिम तिर्नु बुझाउनु पर्ने राजस्व रकममा हेरफेर वा परिवर्तन गरेमा वा राजस्व बुझाएको देखिने गलत वा झुट्टा लिखत तथा कागजात तयार गरेमा वा पेश गरेमा, </div><div class="footnote-section"><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 7 Content --><div class="content-paragraph" style="text-indent: 2em;"> (च) राजस्व बुझाउने प्रयोजनको लागि घोषणा गरिनु पर्ने वा देखाउनु पर्ने कुनै आय, घर जग्गा वा अन्य सम्पत्ति वा सामानको वास्तविक मूल्यभन्दा घटी वा बढी हुने गरी हिसाब वा कागजात तयार गरी पेश गरेमा, </div><div class="content-paragraph" style="text-indent: 2em;"> (छ) कसैले कुनै मालवस्तु चोरी निकासी वा चोरी पैठारी गरेमा, पैठारीकर्ता वा भन्सार एजेण्टले एउटा मालवस्तुलाई अर्कै मालवस्तु भनी वा एक प्रकारको पदार्थबाट निर्मित मालवस्तुलाई अर्कै प्रकारको पदार्थबाट निर्मित मालवस्तु भनी वा मालवस्तुको प्रकृति, भौतिक विशेषता, चारित्रिक गुण, नाप, आकार, गुणस्तर र मूल्य फरक पारी घोषणा गरेमा वा कुनै मालवस्तु घोषणा नै नगरेमा, </div><div class="content-paragraph" style="text-indent: 2em;"> (ज) कुनै व्यक्तिले आय लुकाई निजको आयभन्दा खर्च र सम्पत्ति बढी भएको देखिएमा, </div><div class="content-paragraph" style="text-indent: 2em;"> (झ) प्रचलित कानून बमोजिम तिर्नु वा बुझाउनु पर्ने राजस्व नतिर्ने वा कम तिर्ने नियतले अन्य कुनै काम गरे वा गराएमा, </div><div class="content-paragraph" style="text-indent: 2em;"> (ञ) खण्ड (क) देखि (झ) सम्म उल्लिखित कुनै कामकारबाही गर्न वा गराउन गलत वा झुट्टा परामर्श दिएमा । </div><div class="content-paragraph"> ५. x </div><div class="content-paragraph"> ६. विभागको अधिकार क्षेत्र : (१) कुनै व्यक्तिबाट भएको राजस्व चुहावट सम्बन्धी कसूरको अनुसन्धान तथा तहकिकात र तत्सम्बन्धी अन्य कारबाही विभागले गर्नेछ । </div><div class="content-paragraph" style="text-indent: 2em;"> (२) <sup>'</sup>&hellip;&hellip;&hellip; </div><div class="footnote-section"><div class="footnote-item"><span class="footnote-marker"><sup>x</sup></span><span>भ्रष्टाचार निवारण ऐन, २०५९ द्वारा खारेज ।</span></div><div class="footnote-item"><span class="footnote-marker"><sup>!</sup></span><span>भ्रष्टाचार निवारण ऐन, २०५९ द्वारा झिकिएको ।</span></div></div><!-- Page 8 Content --><div class="content-paragraph"> ७. राजस्व चुहावट <span class="form-field medium"></span>को सूचना : कसैले राजस्व चुहावट <sup>!</sup>&hellip;&hellip;&hellip; गरेको छ वा गर्न लागेको छ भन्ने कुरा थाहा पाउने व्यक्तिले तत्सम्बन्धी विवरण वा सबुत प्रमाण खुलाई सो कुराको सूचना लिखित वा मौखिक रुपमा विभाग समक्ष दिन सक्नेछ । त्यस्तो सूचना कुनै व्यक्तिले आफ्नो नाम नखुलाई वा आफ्नो नाम गोप्य राख्ने शर्तमा दिन सक्नेछ । </div><div class="content-paragraph"><sup>2</sup>७क. आकस्मिक जाँच परीक्षण गर्न सक्ने : (१) कसैले राजस्व चुहावट गरेको मानिने कुनै कार्य गरेको छ भन्ने विश्वास लाग्ने मनासिब कारण भएमा महानिर्देशक वा निजले खटाएको अधिकृतस्तरको कर्मचारीले आकस्मिक रुपमा जुनसुकै व्यक्ति, यात्रु वा ढुवानीका साधनलाई नियन्त्रणमा लिई खानतलासी लिन, कुनै घर, पसल, गोदाम लगायतका स्थानमा प्रवेश गर्न, यातायातका साधनलाई रोकी आवश्यक कागजात माग गर्न वा तलासी लिन वा कुनै भवन, गोदाम, पसल, कारोबारस्थल, जग्गा र स्थान विशेषमा उपस्थित भई खानतलासी लिन, सिलबन्दी गर्न वा कुनै मालवस्तु वा कागजात नियन्त्रणमा लिन सक्नेछ । </div><div class="content-paragraph" style="text-indent: 2em;"> (२) उपदफा (१) बमोजिम कुनै स्थानमा खानतलासी लिँदा वा आकस्मिक जाँच गर्नु पर्दा सम्बन्धित व्यक्तिलाई खानतलासी लिनु वा जाँच गर्नु परेको कारण खुलाई लिखित जनाउ दिनु पर्नेछ । </div><div class="document-subtitle">परिच्छेद-३</div><div class="text-center">अनुसन्धान तथा तहकिकात</div><div class="content-paragraph"><sup>⇒</sup>८. अनुसन्धान तथा तहकिकात गर्ने : (१) राजस्व चुहावटको सम्बन्धमा विभागलाई दफा ७ बमोजिम कुनै सूचना प्राप्त भएमा वा कुनै स्रोतबाट जानकारी हुन आएमा विभागले त्यस्तो सूचना वा जानकारी सम्बन्धमा गोप्य रुपमा <sup>*</sup>प्रमाण सङ्कलन </div><div class="footnote-section"><div class="footnote-item"><span class="footnote-marker"><sup>!</sup></span><span>भ्रष्टाचार निवारण ऐन, २०५९ द्वारा झिकिएको ।</span></div><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div><div class="footnote-item"><span class="footnote-marker"><sup>⇒</sup></span><span>आर्थिक ऐन, २०७५ द्वारा संशोधित ।</span></div></div><!-- Page 9 Content --><div class="content-paragraph"> गर्न वा प्रमाण नष्ट हुन नदिनको लागि आवश्यक व्यवस्था गरी तत्काल प्रारम्भिक अनुसन्धान गर्नु पर्नेछ । </div><div class="content-paragraph" style="text-indent: 2em;"> (२) उपदफा (१) बमोजिमको प्रारम्भिक अनुसन्धानबाट वा दफा ७क. बमोजिम आकस्मिक जाँच परीषण गर्दा कसैले राजस्व चुहावट गरेको देखिएमा वा चुहावट गरेको शङ्का गर्ने मनासिब आधार भएमा अनुसन्धानका लागि दफा १० बमोजिम अनुसान्धान अधिकृत तोक्नु पर्नेछ । </div><div class="content-paragraph" style="text-indent: 2em;"> (३) उपदफा (२) बमोजिम तोकिएका अनुसन्धान अधिकृतले अनुसन्धान तथा तहकिकात प्रारम्भ भएको मितिले छ महिनाभित्र कार्य सम्पन्न गर्नु पर्नेछ । </div><div class="content-paragraph" style="text-indent: 2em;"> (४) उपदफा (३) मा जुनसुकै कुरा लेखिएको भए तापनि उक्त अवधिभित्र अनुसन्धान तथा तहकिकातको काम सम्पन्न हुन नसकेमा महानिर्देशकले आवश्यकता अनुसार एकैपटक वा पटकपटक गरी तीन महिनासम्म म्याद थप गर्न सक्नेछ । </div><div class="content-paragraph"> ९. अनुसन्धान तथा तहकिकात सम्बन्धी विभागको अधिकारः (१) यस ऐन बमोजिम विभागले राजस्व चुहावट <sup>3</sup>&hellip;&hellip; को सम्बन्धमा अनुसन्धान तथा तहकिकात गर्दा देहायको अधिकार प्रयोग गर्न सक्नेछ :- </div><div class="content-paragraph" style="text-indent: 2em;"> (क) सम्बन्धित कार्यालय वा कुनै व्यक्तिको साथमा रहेको सम्बद्ध कागजात वा प्रमाणको लिखत वा अन्य कुनै कुरा विभागमा पठाउन वा निश्चित समयभित्र विभाग समक्ष पेश गर्न आदेश दिने, वा </div><div class="content-paragraph" style="text-indent: 2em;"> (ख) राजस्व चुहावट <sup>!</sup>&hellip;&hellip;&hellip;को कसूरको आरोप लागेको व्यक्ति वा सम्बद्ध तथ्यहरुको जानकारी भएको भन्ने विभागले सम्झेको व्यक्तिलाई उपस्थित गराई निजलाई सोधपुछ गर्ने र निजको बयान लिने । </div><div class="footnote-section"><div class="footnote-item"><span class="footnote-marker"><sup>!</sup></span><span>भ्रष्टाचार निवारण ऐन, २०५९ द्वारा झिकिएको ।</span></div></div><!-- Page 10 Content --><div class="content-paragraph" style="text-indent: 2em;"> (२) राजस्व चुहावट <sup>!</sup>&hellip;&hellip;&hellip;को कसूरको आरोप लागेको व्यक्तिसित विभागले बयान लिई सकेपछि त्यस्तो व्यक्तिलाई आवश्यकतानुसार थुनामा राख्न, धरौटी माग गर्न वा खोजेको बखत हाजिर हुने कागज गराई छाड्न वा तारिखमा राख्न सक्नेछ । </div><div class="content-paragraph" style="text-indent: 2em;"><sup>*</sup>(३) राजस्व चुहावटको कसूरको आरोपमा अनुसन्धान तथा तहकिकात भइरहेको कुनै राष्ट्रसेवक कर्मचारी पदमा रही रहँदा आफ्नो विरुद्धको प्रमाण लोप वा नष्ट गर्न सक्ने वा अनुसन्धान तथा तहकिकातमा बाधा व्यवधान वा प्रतिकूल प्रभाव पार्न सक्ने पर्याप्त कारण विद्यमान भएमा विभागले त्यस्ता कर्मचारीलाई आधार र कारण खुलाई निलम्बन गर्नको लागि प्रधानमन्त्री तथा मन्त्रिपरिषद्‌को कार्यालय मार्फत् अधिकारप्राप्त अधिकारी समक्ष लेखी पठाउन सक्नेछ। यसरी लेखी आएमा अधिकारप्राप्त अधिकारीले त्यस्तो कर्मचारीलाई निलम्बन गर्नु पर्नेछ । </div><div class="content-paragraph" style="text-indent: 2em;"> (४) राजस्व चुहावट <sup>♦</sup>&hellip;&hellip;&hellip;को कसूरको आरोपमा कारबाही चलाइएको व्यक्ति <sup>!</sup>&hellip; फरार भै बेपत्ता हुन सक्तछ भनी सम्झनु पर्ने कुनै मनासिब कारण भएमा वा बिगो हानि नोक्सानी भएको देखिएमा विभागले निजसँग बिगो र निजलाई हुन सक्ने जरिवानाको रकम बराबर धरौटी वा जमानत मागी तारेखमा छोड्न सक्नेछ र त्यस्तो धरौटी वा जमानत नदिएमा निजको कारोबार रोक्का राखी निजलाई थुनामा राख्न सक्नेछ । </div><div class="content-paragraph" style="text-indent: 2em;"> (५) विभागले समय तोकी कुनै लिखत वा अन्य कुनै वस्तु पेश गर्न वा कुनै कुराको जानकारी दिन सम्बन्धित कार्यालय वा सम्बन्धित कर्मचारीलाई लेखी पठाएको वा कुनै व्यक्तिलाई विभाग समक्ष उपस्थित हुन आदेश दिएकोमा,- </div><div class="content-paragraph" style="text-indent: 4em;"> (क) सो बमोजिम तोकिएको समयभित्र सो कार्यालयले त्यस्तो लिखत वा वस्तु पेश नगरेमा वा जानकारी नदिएमा </div><div class="footnote-section"><div class="footnote-item"><span class="footnote-marker"><sup>!</sup></span><span>भ्रष्टाचार निवारण ऐन, २०५९ द्वारा झिकिएको ।</span></div><div class="footnote-item"><span class="footnote-marker"><sup>⇒</sup></span><span>आर्थिक ऐन, २०७५ द्वारा संशोधित ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div><div class="footnote-item"><span class="footnote-marker"><sup>□</sup></span><span>पहिलो संशोधनद्वारा थप ।</span></div></div><!-- Page 11 Content --><div class="content-paragraph"> विभागले सम्बन्धित कार्यालय प्रमुख उपर विभागीय कारबाही चलाउन <sup>®</sup>प्रधानमन्त्री तथा मन्त्रिपरिषद्‌को कार्यालयमा लेखी पठाउनु पर्नेछ र यसरी लेखी आएमा अर्थ मन्त्रालयले तत्काल कारबाही चलाउनु पर्नेछ । </div><div class="content-paragraph" style="text-indent: 2em;"> (ख) सो बमोजिम तोकिएको समयभित्र त्यस्तो कर्मचारीले लिखत वा वस्तु पेश नगरेमा वा जानकारी नदिएमा वा त्यस्तो व्यक्ति विभागमा उपस्थित नभएमा निजलाई विभागले एक हजार रुपैयाँसम्म जरिवाना गर्न सक्नेछ । </div><div class="content-paragraph" style="text-indent: 2em;"> (६) उपदफा (५) बमोजिम विभागीय कारबाही वा जरिवाना भएपछि पनि कुनै कार्यालय, कर्मचारी वा व्यक्तिले विभागको आदेशको पालना नगरेमा सो कार्यालयको प्रमुख, कर्मचारी वा त्यस्तो व्यक्तिलाई पक्राउ गरी उपस्थित गराउन विभागले तोकिए बमोजिम पक्राउ पूर्जी जारी गरी निजबाट त्यस्तो लिखत वा वस्तु पेश गर्न, गराउन वा निजबाट आवश्यक जानकारी लिन सक्नेछ । त्यसरी पक्राउ भएको कार्यालय प्रमुख, कर्मचारी वा व्यक्तिले विभाग समक्ष त्यस्तो लिखत वा वस्तु पेश नगरेमा वा तत्सम्बन्धी जानकारी नदिएमा निजलाई विभागले बढीमा सात दिनसम्म थुनामा राख्ने आदेश दिन सक्नेछ । </div><div class="content-paragraph" style="text-indent: 2em;"> (७) आवश्यकता अनुसार प्रचलित कानून बमोजिम कुनै ठाउँको तलासी लिने वा लिन लगाउने र त्यसरी तलासी लिँदा आवश्यक देखिएको कुनै वस्तु वा कागजपत्र विभागले आफ्नो कब्जामा लिन वा त्यस्तो कागजपत्रको प्रतिलिपि उतार्न सक्नेछ । विभागले यसरी कब्जामा लिएको वस्तु वा कागजपत्रको भरपाई दिनु पर्नेछ । </div><div class="content-paragraph"><sup>≥</sup>(८) अनुसन्धान तथा तहकिकातको क्रममा रहेको कुनै व्यक्ति कारबाहीबाट भाग्ने उद्देश्यले विदेश जान सक्ने सम्भावना रहेको विश्वास हुने पर्याप्त कारण भएमा विभागले निजलाई विदेश जानबाट रोक लगाउन, त्यस्तो </div><div class="footnote-section"><div class="footnote-item"><span class="footnote-marker"><sup>®</sup></span><span>केही नेपाल ऐन संशोधन गर्ने ऐन, २०७५ द्वारा संशोधित ।</span></div><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div></div><!-- Page 12 Content --><div class="content-paragraph"> व्यक्तिको राहदानी कब्जामा लिन वा रोक्का गर्न सम्बन्धित निकायलाई लेखी पठाउन सक्नेछ । </div><div class="content-paragraph"><sup>≥</sup>(९) यस ऐन बमोजिम अनुसन्धान तथा तहकिकातको क्रममा रहेको व्यक्तिको सम्बन्धित कार्यालय, संघ, संस्था वा कुनै बैङ्क वा वित्तीय संस्था वा सहकारी संस्था वा संघमा रहेको कारोबारको विवरण वा धितोपत्र बजारमा भएको आर्थिक कारोबारको विवरण विभागले अनुसन्धानको प्रयोजनको लागि सम्बन्धित कार्यालय, संघ, संस्था, बैङ्क, वित्तीय संस्था, सहकारी संस्था वा संघसँग माग गर्न सक्नेछ । त्यसरी माग गरेको विवरण <sup>♦</sup>विभागले निर्धारण गरेको समयभित्र उपलब्ध गराउनु त्यस्ता निकायको कर्तव्य हुनेछ । </div><div class="content-paragraph"><sup>≥</sup>(१०) यस ऐन बमोजिम राजस्व चुहावट सम्बन्धी कसूरको अनुसन्धान तहकिकात गर्दा सङ्कलित प्रमाणका आधारमा आरोप प्रमाणित हुन नसक्ने भएमा विभागले तत्सम्बन्धी उजुरीलाई कारण सहितको पर्चा खडा गरी तामेलीमा राख्न सक्नेछ । </div><div class="content-paragraph"> तर पछि कुनै नयाँ प्रमाण फेला परेमा त्यस्तो उजुरीमा पुनः अनुसन्धान तथा तहकिकातको कारबाही अगाडि बढाउन यस दफाले कुनै बाधा पुऱ्याएको मानिने छैन । </div><div class="content-paragraph"><sup>≥</sup>(११) उपदफा (१०) बमोजिम उजुरी तामेलीमा राख्ने निर्णय भएकोमा त्यसको जानकारी <sup>♦</sup>प्रधानमन्त्री तथा मन्त्रिपरिषद्को कार्यालयलाई दिनुपर्नेछ । </div><div class="content-paragraph"> १०. अनुसन्धान अधिकृत तोक्न सक्नेः (१) यस ऐन बमोजिम राजस्व चुहावट <sup>!</sup>&hellip;&hellip; सम्बन्धी कसुरको अनुसन्धान तथा तहकिकात महानिर्देशकले आवश्यकता </div><div class="footnote-section"><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div><div class="footnote-item"><span class="footnote-marker"><sup>!</sup></span><span>भ्रष्टाचार निवारण ऐन, २०५९ द्वारा झिकिएको ।</span></div></div><!-- Page 13 Content --><div class="content-paragraph"> अनुसार आफै गर्न वा विभाग वा मातहत कार्यालयको कुनै अधिकृत कर्मचारीलाई अनुसन्धान अधिकृत भई काम गर्न तोक्न सक्नेछ । </div><div class="content-paragraph" style="text-indent: 2em;"> (२) उपदफा (१) मा जुनसुकै कुरा लेखिएको भए तापनि नेपाल सरकारले आवश्यकता अनुसार अन्य सरकारी निकाय वा सरकारी कर्मचारीलाई यस ऐन बमोजिम राजस्व चुहावट <sup>!</sup>&hellip;&hellip; सम्बन्धी कसूरको सम्बन्धमा अनुसन्धान तथा तहकिकात गर्ने काम तोक्न सक्नेछ । </div><div class="content-paragraph"><sup>≥</sup>(३) यस ऐन बमोजिम कारबाही शुरु गरिएको कुनै कसुरको अनुसन्धान तथा तहकिकात गर्दै जाँदा प्रचलित अन्य कानून बमोजिमको कसुर गरेको देखिएमा विभागले सोही कानून बमोजिम कारबाही अगाडि बढाउन सम्बन्धित निकाय वा अख्तियार प्राप्त अधिकारी समक्ष लेखी पठाउन सक्नेछ । </div><div class="content-paragraph"> ११. अनुसन्धान अधिकृतको काम, कर्तव्य र अधिकार : (१) यस ऐन बमोजिम गरिने अनुसन्धान तथा तहकिकातको सम्बन्धमा अनुसन्धान अधिकृतको काम, कर्तव्य र अधिकार देहाय बमोजिम हुनेछः </div><div class="content-paragraph" style="text-indent: 2em;"> (क) राजस्व चुहावट <sup>!</sup>&hellip;&hellip; को कसूर अनुसन्धान अधिकृतको उपस्थितिमा भएमा कसूरदारलाई पक्राउ गरी कारबाही चलाउने । </div><div class="content-paragraph" style="text-indent: 2em;"> (ख) राजस्व चुहावट <sup>♦</sup>&hellip;&hellip; को कसूरको सम्बन्धमा अनुसन्धान तथा तहकिकात गर्दा वा सबुत प्रमाण सङ्कलन गर्दा कसूरमा मुछिएका व्यक्तिलाई पक्राउ गर्ने, कुनै सरकारी, अर्ध सरकारी वा गैर सरकारी कार्यालय, गोदाम वा आवश्यकता अनुसार अन्य कुनै स्थानको खानतलासी लिने, त्यस्तो गोदाम वा स्थानलाई सील गर्ने, सम्बन्धित कागजपत्र वा मालवस्तु आफ्नो कब्जामा लिने, अभियुक्तको बयान लिने, सरजमीन मुचुल्का तयार गर्ने समेत </div><div class="footnote-section"><div class="footnote-item"><span class="footnote-marker"><sup>!</sup></span><span>आर्थिक ऐन, २०७५ द्वारा संशोधित ।</span></div><div class="footnote-item"><span class="footnote-marker"><sup>&gt;</sup></span><span>भ्रष्टाचार निवारण ऐन, २०५९ द्वारा झिकिएको ।</span></div><div class="footnote-item"><span class="footnote-marker"><sup>⇒</sup></span><span>आर्थिक ऐन, २०७५ द्वारा थप ।</span></div></div><!-- Page 14 Content --><div class="content-paragraph"> प्रचलित कानून बमोजिम प्रहरीले पाएको सबै अधिकार निजले प्रयोग गर्न सक्ने । </div><div class="content-paragraph" style="text-indent: 2em;"> (ग) अनुसन्धान तथा तहकिकात गर्दा अभियुक्तलाई तारेखमा राख्ने, धरौटी वा जमानी लिई छाड्ने र धरौटी राख्न वा जमानी दिन नसकेमा थुनामा राख्ने बारे प्रचलित कानून बमोजिम मुद्दा हेर्ने अधिकारीलाई भए सरहको अधिकार पनि अनुसन्धान अधिकृतले प्रयोग गर्न सक्ने । </div><div class="content-paragraph" style="text-indent: 2em;"> (घ) यस ऐन अन्तर्गतको काम कारबाही गर्दा आफ्नो ओहदाको हैसियतले ज्ञात हुन आएको कुनै कुरा वा दाखिल भएको कागजपत्रको गोप्यता प्रचलित कानूनले बाध्य गरेको अवस्थामा बाहेक अन्य अवस्थामा भङ्ग नगर्ने । </div><div class="content-paragraph"> तर त्यस्तो कुरा वा कागजपत्र अन्य मुद्दा मामिलाको निमित्त आवश्यक प्रमाण लाग्ने किसिमको छ भन्ने कुरा मुद्दा हेर्ने अधिकारीलाई लागेमा निजको आदेशबाट कानूनद्वारा अधिकृत व्यक्तिका समक्ष त्यस्तो कुरा वा कागजपत्रको गोप्यता सम्बन्धी कुरा व्यक्त गरेमा गोप्यता भङ्ग गरेको मानिने छैन । </div><div class="content-paragraph" style="text-indent: 2em;"> (ङ) यस ऐन बमोजिम अनुसन्धान अधिकृतले अनुसन्धान तथा तहकिकातको सिलसिलामा कुनै मालवस्तु वा कागजपत्र कब्जा गर्न पर्दा सोको निस्सा सम्बन्धित कार्यालय वा व्यक्तिलाई दिई त्यस्तो मालवस्तु वा कागजपत्र सुरक्षित रुपमा राख्ने । </div><div class="content-paragraph" style="text-indent: 2em;"> (च) यस ऐन बमोजिम अनुसन्धान तथा तहकिकातको सिलसिलामा अनुसन्धान अधिकृतले गरेको प्रत्येक काम कारबाहीको प्रतिवेदन महानिर्देशकलाई दिनु पर्ने । </div><div class="content-paragraph"><sup>≥</sup>(छ) राजस्व चुहावट सम्बन्धी कसुरको अनुसन्धानमा रहेको व्यक्ति वा संस्थाको चल अचल सम्पत्ति रोक्का गर्नु पर्ने मनासिब कारण </div><div class="footnote-section"><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div></div><!-- Page 15 Content --><div class="content-paragraph"> भएमा अनुसन्धान अधिकृतले त्यस्तो सम्पत्ति रोक्का राख्न सम्बन्धित निकायमा लेखी पठाउन सक्नेछ । </div><div class="content-paragraph" style="text-indent: 2em;"> (२) महानिर्देशक आफैंले यस ऐन बमोजिमको कसूरको अनुसन्धान तथा तहकिकात गरेमा उपदफा (१) बमोजिम अनुसन्धान अधिकृतलाई प्राप्त कुनै वा सबै अधिकार निजले समेत प्रयोग गर्न सक्नेछ । </div><div class="content-paragraph"><sup>≥</sup>११क. सूचनाको तामेलीः (१) महानिर्देशक वा कुनै अनुसन्धान अधिकृतले यस ऐन बमोजिम जारी गरेको सूचना, आदेश वा कागजात सम्बन्धित व्यक्ति वा कार्यालयको कर्मचारीलाई बुझाई तामेल गर्नु पर्नेछ । </div><div class="content-paragraph" style="text-indent: 2em;"> (२) उपदफा (१) बमोजिम सूचना तामेल हुन नसकेमा त्यस्तो व्यक्ति वा कार्यालय रहेको स्थानको स्थानीय व्यक्तिहरूको रोहवरमा सम्बन्धित व्यक्तिको घर ठेगाना वा कार्यालयमा टाँस गर्नु पर्नेछ । </div><div class="content-paragraph" style="text-indent: 2em;"> (३) उपदफा (१) वा (२) बमोजिम सूचना तामेल हुन नसकेमा त्यस्तो व्यक्ति वा कार्यालयको ठेगानामा हुलाक रजिष्ट्री, कुरियर, फ्याक्स वा अन्य विद्युतीय माध्यमद्वारा पठाई सूचना तामेल गर्न सकिनेछ । </div><div class="content-paragraph" style="text-indent: 2em;"> (४) उपदफा (1), (२) वा (३) बमोजिम सूचना तामेल हुन नसकेमा सम्बन्धित व्यक्ति वा कार्यालयको नाममा रेडियो, टेलिभिजन वा राष्ट्रियस्तरको कुनै पत्रपत्रिकामा सूचना प्रशारण वा प्रकाशन गरी सूचना तामेल गर्न सकिनेछ । </div><div class="content-paragraph" style="text-indent: 2em;"> (५) प्रचलित कानूनमा जुनसुकै कुरा लेखिएको भए तापनि यस दफा बमोजिम तामेल भएको सूचना रीतपूर्वक तामेल भएको मानिनेछ । </div><div class="content-paragraph"> १२. पक्राउ गर्नेः (१) यस ऐन बमोजिमको कुनै कसूरको अनुसन्धानको सिलसिलामा कुनै व्यक्तिलाई पक्राउ गर्नु पर्ने भएमा अनुसन्धान गर्ने अधिकारीले सोको कारण </div><div class="footnote-section"><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा थप ।</span></div><div class="footnote-item"><span class="footnote-marker"><sup>□</sup></span><span>केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</span></div></div><!-- Page 16 Content --><div class="content-paragraph"> र त्यस्तो व्यक्तिको पहिचान खुल्ने विवरण सहित मुद्दा हेर्ने अधिकारी समक्ष पक्राउ गर्ने अनुमतिको लागि निवेदन दिनु पर्नेछ । </div><div class="content-paragraph" style="text-indent: 2em;"> (२) उपदफा (१) बमोजिमको निवेदनबाट पक्राउ गर्नु पर्ने कारण मनासिब देखिएमा मुद्दा हेर्ने अधिकारीले पक्राउ पूर्जी जारी गर्ने अनुमति दिन सक्नेछ । </div><div class="content-paragraph" style="text-indent: 2em;"> (३) उपदफा (२) बमोजिम पक्राउ पूर्जी जारी गरिएको व्यक्तिलाई प्रहरीले गिरफ्तार गरी बाटोको म्याद बाहेक चौबीस घण्टाभित्र मुद्दा हेर्ने अधिकारी समक्ष उपस्थित गराउनु पर्नेछ । </div><div class="content-paragraph" style="text-indent: 2em;"> (४) उपदफा (१) मा जुनसुकै कुरा लेखिएको भए तापनि कसूर गर्ने व्यक्ति तत्काल पक्राउ नगरिएमा त्यस्तो व्यक्ति भाग्ने उम्कने वा निजले प्रमाण दसी वा सबुत नष्ट गर्ने मनासिब कारण भएमा वा कसूरसँग सम्बन्धित फरार रहेको व्यक्ति फेला परेमा वा कसूर गरिरहेको अवस्थामा फेला परेमा अनुसन्धान अधिकारीले त्यस्तो व्यक्तिलाई तत्कालै जरुरी पक्राउ पूर्जी जारी गरी त्यस्तो व्यक्तिलाई जुनसुकै ठाउँमा पक्राउ गरी मुद्दा हेर्ने अधिकारी समक्ष स्वीकृतिको लागि पक्राउ परेको व्यक्ति सहित उपस्थित गराउनु पर्नेछ । </div><div class="content-paragraph"> १३. थुनामा राख्न सकिनेः यस ऐन अन्तर्गत पक्राउ परेको व्यक्तिलाई अनुसन्धानको सिलसिलामा मुद्दा हेर्ने अधिकारीको स्वीकृति लिई एकपटकमा पन्ध्र दिनमा नबढाई बढीमा <sup>♦</sup>नब्बे दिनसम्म थुनामा राख्न सकिनेछ । </div><div class="content-paragraph"> १३क. सम्बन्धित निकायलाई लेखी पठाउन सक्नेः (१) अनुसन्धान अधिकृतले राजस्व चुहावट सम्बन्धी कसूरको अनुसन्धान गर्दा प्रचलित कानून बमोजिम निर्धारण गर्नु पर्ने आयकर, मूल्य अभिवृद्धि कर, अन्तःशुल्क, भन्सार महसुल, अन्य कर वा गैरकर थप निर्धारण गरी असुल गर्नु पर्ने वा थप राजस्व असुल गर्नु पर्ने देखिएमा सो कुरा उल्लेख गरी विभाग समक्ष प्रतिवेदन पेश गर्नु पर्नेछ । </div><div class="footnote-section"><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 17 Content --><div class="content-paragraph" style="text-indent: 2em;"> (२) उपदफा (१) बमोजिमको प्रतिवेदन प्राप्त भएपछि विभागले पचास लाख रुपैयाँसम्मको राजस्व चुहावट भएको देखिएमा त्यस्तो आयकर, मूल्य अभिवृद्धि कर, अन्तःशुल्क, भन्सार महसुल वा अन्य कर वा गैरकर निर्धारण गरी असुल गर्न सम्बन्धित संस्था वा निकायमा लेखी पठाउन सक्नेछ । </div><div class="content-paragraph"> तर जानाजान वा बदनियतपूर्वक राजस्व छल्ने नियतले कुनै कार्य गरेमा यस ऐन बमोजिम मुद्दा चलाउनु पर्नेछ । </div><div class="content-paragraph" style="text-indent: 2em;"> (३) उपदफा (२) बमोजिम लेखी आएमा सम्बन्धित संस्था वा राजस्व निर्धारण गरी सोको जानकारी विभागलाई दिनु पर्नेछ । </div><div class="content-paragraph" style="text-indent: 2em;"> (४) अनुसन्धान तथा तहकिकात गर्दा राजस्व सङ्कलन गर्ने निकायले राजस्व सङ्कलनको लागि अपनाएका प्रक्रिया र कार्य प्रणालीमा त्रुटि देखिएमा त्यस्ता त्रुटि हुन नदिन वा त्यस्ता त्रुटि सच्याउन विभागले प्रधानमन्त्री तथा मन्त्रिपरिषद्को कार्यालयमार्फत् सम्बन्धित संस्था वा निकायलाई लेखी पठाउन सक्नेछ । </div><div class="content-paragraph" style="text-indent: 2em;"> (५) उपदफा (४) बमोजिम लेखी आएमा त्यस्तो संस्था वा निकायले यथाशीघ्र उक्त त्रुटि सच्याई सोको जानकारी विभागलाई दिनु पर्नेछ । </div><div class="content-paragraph" style="text-indent: 2em;"> (६) उपदफा (२) मा जुनसुकै कुरा लेखिएको भए तापनि पचास लाख रुपैयाँभन्दा बढीको राजस्व चुहावट भएकोमा यस ऐन बमोजिम मुद्दा दायर गर्नु पर्नेछ । </div><div class="content-paragraph"><sup>≥</sup>१३ख.कम्प्युटरबाट प्रशोधित अभिलेख प्रमाणको रूपमा लिन सक्नेः (१) प्रचलित कानूनमा जुनसुकै कुरा लेखिएको भए तापनि अन्यथा प्रमाणित भएकोमा बाहेक विद्युतीय माध्यमबाट प्रशोधित वा विकास गरिएको विभागले तोकेको अभिलेखलाई प्रमाणको रूपमा लिन सकिनेछ । </div><div class="footnote-section"><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div></div><!-- Page 18 Content --><div class="content-paragraph" style="text-indent: 2em;"> (२) उपदफा (१) बमोजिमको अभिलेखको विवरण तथा तथ्याङ्क प्राप्त गर्ने, विश्लेषण गर्ने वा प्रशोधन गर्ने सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"><sup>≥</sup>१३ग.वेबमा आधारित अनलाइन ढुवानी साधन अनुगमन प्रणाली लागू गर्नेः (१) कानून बमोजिम दर्ता भएको ढुवानीको साधनबाट एक स्थानबाट अर्को स्थानमा व्यावसायिक प्रयोजनका लागि मालसामानको विवरण वेबमा आधारित केन्द्रीय सूचना प्रणालीमा प्रविष्ट गरेर मात्र ओसारपसार गर्नु पर्नेछ । </div><div class="content-paragraph" style="text-indent: 2em;"> (२) उपदफा (१) बमोजिमका ढुवानीको साधन प्रयोगकर्ताले मालसामान घोषणाको मुद्रण प्रति र विभागबाट तोकिएका कागजात ढुवानी अवधिभर आफ्नो साथमा राख्नु पर्नेछ । </div><div class="content-paragraph" style="text-indent: 2em;"> (३) नेपालभित्र दर्ता भएको वा दर्ता हुने ढुवानीको साधन धनीले विभागले तोकेको मापदण्ड अनुसारको भू–अवस्थिति देखाउने चालु हालतको यन्त्र (जिपिएस डिभाइस) को सिलसिलेवार नम्बर विभागमा दर्ता गरी अनिवार्य रूपमा आफ्नो ढुवानीको साधनमा जडान गरी राख्खु पर्नेछ । </div><div class="content-paragraph" style="text-indent: 2em;"> (४) उपदफा (३) मा जुनसुकै कुरा लेखिएको भए तापनि कुनै किसिमको ढुवानीको साधन वा कुनै स्थानमा चल्ने साधनमा जिपिएस डिभाइस अनिवार्य रूपमा जडान गर्नु नपर्ने गरी विभागले तोक्न सक्नेछ । </div><div class="content-paragraph" style="text-indent: 2em;"> (४क) उपदफा (१), (२) वा (३) मा उल्लिखित व्यवस्थाको विपरीत कार्य गर्ने सम्बन्धित ढुवानीका साधनको धनी वा त्यसको प्रयोगकर्तालाई महानिर्देशकले प्रथम पटकको लागि पचास हजार रुपैयाँसम्म र त्यसपछि पटकैपिच्छे एक लाख रुपैयाँसम्म जरिबाना गर्न सक्नेछ । </div><div class="footnote-section"><div class="footnote-item"><span class="footnote-marker"><sup>&gt;</sup></span><span>आर्थिक ऐन, २०७५ द्वारा थप ।</span></div><div class="footnote-item"><span class="footnote-marker"><sup>Π</sup></span><span>आर्थिक ऐन, २०७६ द्वारा संशोधित ।</span></div><div class="footnote-item"><span class="footnote-marker"><sup>Π</sup></span><span>पहिलो संशोधनद्वारा थप ।</span></div></div><!-- Page 19 Content --><div class="content-paragraph" style="text-indent: 2em;"> (५) यस दफा बमोजिमको व्यवस्था नेपाल सरकारले नेपाल राजपत्रमा सूचना प्रकाशन गरी तोकेको मितिदेखि लागू हुनेछ । </div><div class="document-subtitle">परिच्छेद-४</div><div class="content-paragraph text-center"> X<sup>Π</sup></div><div class="document-subtitle">परिच्छेद-५</div><div class="text-center">मुद्दा सम्बन्धी कारबाही र कसुर सम्बन्धी व्यवस्था</div><div class="content-paragraph"><sup>*</sup>१८. मुद्दा हेर्न अधिकारीः (१) यस ऐन अन्तर्गतको राजस्व चुहावट कसूर सम्बन्धी मुद्दाको शुरु कारबाही र किनारा सम्बन्धित उच्च अदालतबाट हुनेछ । </div><div class="content-paragraph" style="text-indent: 2em;"> (२) यो दफा प्रारम्भ हुँदाका बखत सम्बन्धित जिल्ला अदालतमा विचाराधीन मुद्दा, प्रतिवेदन, निवेदन र सोसँग सम्बन्धित मिसिलहरु सम्बन्धित उच्च अदालतमा सर्नेछन् । </div><div class="content-paragraph"> १९. नेपाल सरकार वादी हुनेः यस ऐन अन्तर्गतको मुद्दा नेपाल सरकार वादी हुनेछ । </div><div class="content-paragraph"><sup>*</sup>२०. मुद्दा दायर सम्बन्धी व्यवस्थाः (१) यस ऐन बमोजिमको कसूरको अनुसन्धान तथा तहकिकातको कार्य सम्पन्न भई मुद्दा दायर गर्नु पर्ने देखिएमा अनुसन्धान अधिकृतले आफ्नो राय सहित अनुसन्धानसँग सम्बन्धित सबुत र प्रमाण संलग्न मिसिल मुद्दा चल्ने वा नचल्ने निर्णयको लागि सम्बन्धित सरकारी वकील कार्यालय समक्ष पेश गर्नु पर्नेछ । </div><div class="content-paragraph" style="text-indent: 2em;"> (२) उपदफा (१) बमोजिमको मिसिल प्राप्त भएकोमा सम्बन्धित सरकारी वकील कार्यालयले उक्त विषयमा मुद्दा नचल्ने भए सोही व्यहोरा उल्लेख गरी र मुद्दा चलाउनु पर्ने भए मुद्दा चलाउनु पर्ने व्यक्ति तथा निज उपरको अभियोग, </div><div class="footnote-section"><div class="footnote-item"><span class="footnote-marker"><sup>x</sup></span><span>भ्रष्टाचार निवारण ऐन, २०५९ द्वारा परिच्छेद – ४ खारेज ।</span></div><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 20 Content --><div class="content-paragraph"> सजाय र अभियोगपत्रमा लिनु पर्ने दाबी, दफा २३क. बमोजिम छुट दिनु पर्ने भए सो समेत उल्लेख गरी अनुसन्धान अधिकृत समक्ष मिसिल फिर्ता पठाउनु पर्नेछ । </div><div class="content-paragraph" style="text-indent: 2em;"> (३) उपदफा (२) मा जुनसुकै कुरा लेखिएको भए तापनि सरकारी वकीलको कार्यालयले प्राप्त मिसिल अध्ययन गर्दा सो विषयमा थप अनुसन्धान गर्नु पर्ने देखिएमा थप अनुसन्धान गर्नु पर्ने विषयवस्तु यकीन गरी सोको आधार र कारण सहित अनुसन्धान अधिकृत समक्ष मिसिल फिर्ता पठाउनु पर्नेछ । </div><div class="content-paragraph" style="text-indent: 2em;"> (४) उपदफा (३) बमोजिम कुनै विषयमा थप अनुसन्धान गर्ने गरी मिसिल प्राप्त भएकोमा अनुसन्धान अधिकृतले सो विषयमा थप अनुसन्धान गरी मुद्दा दायर गर्न प्रस्तावित अभियोगको मागदाबी सहितको मिसिल पुनः सरकारी वकीलको कार्यालयमा पेश गर्नु पर्नेछ । </div><div class="content-paragraph" style="text-indent: 2em;"> (५) उपदफा (४) बमोजिम मिसिल प्राप्त भएपछि सम्बन्धित सरकारी वकील कार्यालयले उपदफा (२) बमोजिम मुद्दा चल्ने वा नचल्ने निर्णय गरी अनुसन्धान अधिकृत समक्ष मिसिल फिर्ता पठाउनु पर्नेछ । </div><div class="content-paragraph" style="text-indent: 2em;"> (६) उपदफा (२) वा (५) बमोजिम सरकारी वकील कार्यालयबाट मुद्दा चल्ने निर्णय भई मिसिल प्राप्त भए पछि अनुसन्धान अधिकृतले तीस दिनभित्र नेपाल सरकारको नामबाट मुद्दा हेर्ने अधिकारी समक्ष मुद्दा दायर गर्नु पर्नेछ । </div><div class="content-paragraph" style="text-indent: 2em;"> (७) यस ऐन बमोजिम मुद्दा दायर गर्दा बरामद भएको मालवस्तु वा दशीको नमूना (स्याम्पल) मात्र पेश गर्नु पर्नेछ । </div><div class="content-paragraph"> तर कृषि उपज, सडिगली जाने मालवस्तु वा लिलाम भइसकेको मालवस्तुको नमूना (स्याम्पल) पेश गर्नु पर्ने छैन । </div><div class="content-paragraph"><sup>□</sup>२०क. स्वतः निलम्बन हुनेः यस ऐन अन्तर्गतको कसूरको अनुसन्धान तथा तहकिकातको क्रममा कुनै राष्ट्रसेवक कर्मचारीलाई थुनामा राखिएकोमा त्यसरी थुनामा रहेको अवधिभर र निजउपर दफा २० बमोजिम मुद्दा दायर भएकोमा </div><div class="footnote-section"><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा थप ।</span></div></div><!-- Page 21 Content --><div class="content-paragraph"> त्यस्तो राष्ट्रसेवक कर्मचारी सो मुद्दाको किनारा नभएसम्म स्वतः निलम्बनमा रहनेछ । </div><div class="content-paragraph"><sup>*</sup>२१. पुनरावेदनः (१) यस ऐन बमोजिम मुद्दा हेर्ने अधिकारीबाट भएको निर्णय वा आदेशमा चित्त नबुझ्ने वा मर्का पर्ने पक्षले सो निर्णय भएको मितिले पैंतीस दिनभित्र सर्वोच्च अदालतमा पुनरावेदन गर्न सक्नेछ । </div><div class="content-paragraph" style="text-indent: 2em;"> (२) यस ऐन बमोजिम विभाग वा महानिर्देशकबाट भएको निर्णय वा आदेशमा चित्त नबुझ्ने वा मर्का पर्ने पक्षले सो निर्णय भएको मितिले पैंतीस दिनभित्र सम्बन्धित उच्च अदालतमा पुनरावेदन गर्न सक्नेछ। </div><div class="content-paragraph"> २२. मुद्दाको कार्यविधिः यस ऐन बमोजिमको कसूरमा मुद्दा हेर्ने अधिकारीबाट मुद्दाको कारबाही गर्दा विशेष अदालत ऐन, २०५९ को कार्यविधि अपनाउनु पर्नेछ । </div><div class="content-paragraph"><sup>*</sup>२३. दण्ड सजायः (१) राजस्व चुहावटको कसूर गर्ने व्यक्तिबाट बिगो असुल वा जफत गरी त्यस्तो व्यक्तिलाई बिगोको शत प्रतिशत जरिबाना तथा कसूरको मात्रा अनुसार देहाय बमोजिमको कैद हुनेछः– </div><div class="content-paragraph" style="text-indent: 2em;"> (क) एक करोड रुपैयाँसम्मको बिगोमा एक महिनादेखि छ महिनासम्म कैद, </div><div class="content-paragraph" style="text-indent: 2em;"> (ख) एक करोड रुपैयाँदेखि पाँच करोड रुपैयाँसम्मको बिगोमा छ महिनादेखि एक वर्षसम्म कैद, </div><div class="content-paragraph" style="text-indent: 2em;"> (ग) पाँच करोड रुपैयाँदेखि दश करोड रुपैयाँसम्मको बिगोमा एक वर्षदेखि तीन वर्षसम्म कैद, </div><div class="content-paragraph" style="text-indent: 2em;"> (घ) दश करोड रुपैयाँदेखि माथि जतिसुकै बिगो भए पनि तीन वर्षदेखि पाँच वर्षसम्म कैद । </div><div class="footnote-section"><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा संशोधित ।</span></div></div><!-- Page 22 Content --><div class="content-paragraph" style="text-indent: 2em;"> (२) उपदफा (१) को प्रयोजनको लागि बिगो कायम गर्नु पर्ने वस्तु तथा सेवा बिक्री भइसकेको वा फेला नपरेको अवस्थामा त्यस्तो वस्तु तथा सेवाको बिगो बराबरको रकम असुल गरिनेछ । </div><div class="content-paragraph" style="text-indent: 2em;"> (३) यस ऐनमा उल्लेख भए बमोजिमको राजस्व चुहावटको कसूरको मतियारलाई मुख्य अभियुक्तलाई हुने सजायको आधा सजाय हुनेछ । </div><div class="content-paragraph" style="text-indent: 2em;"> (४) उपदफा (१) बमोजिम बुझाउनु पर्ने राजस्व रकममा राजस्व सम्बन्धी प्रचलित कानूनमा उल्लेख भए बमोजिमको ब्याज समेत लाग्नेछ । </div><div class="content-paragraph" style="text-indent: 2em;"> (५) कुनै फर्म, कम्पनी वा सङ्गठित संस्था वा निकायले यस ऐन बमोजिम कसूर मानिने कुनै काम गरेमा त्यस्तो फर्म वा निकायको हकमा त्यस्तो काम गर्दाको बखत संलग्न हिस्सेदारहरू र कम्पनी वा सङ्गठित संस्थाको हकमा कम्पनी वा त्यस्तो संस्थाको मुख्य भई काम गर्ने अधिकारीले त्यस्तो कसूर गरेको मानिनेछ । </div><div class="content-paragraph"> तर मुख्य भई कामकाज गर्ने अधिकारी नियुक्ति हुनुभन्दा अगाडि नै त्यस्तो काम भए गरेको प्रमाणित भएमा जसले त्यस्तो काम गरेको हो सोही व्यक्तिले कसूर गरेको मानिनेछ । </div><div class="content-paragraph"> स्पष्टीकरणः यस दफाको प्रयोजनको लागी “मुख्य भई कामकाज गर्ने अधिकारी” भन्नाले कम्पनी वा सङ्गठित संस्थाको अध्यक्ष, सञ्चालक समितिका सदस्य, महाप्रबन्धक वा सोही हैसियतमा कामकाज गर्ने पदाधिकारी सम्झनु पर्छ । </div><div class="content-paragraph"><sup>□</sup>२३क. सजायको मागदाबीमा छुट हुन सक्नेः यस ऐन बमोजिमको अनुसन्धानको काम कारबाहीमा सहयोग गर्ने अभियुक्तलाई अनुसन्धान अधिकृतले आफ्नो साक्षीको रुपमा प्रस्तुत गरी प्रचलित कानून बमोजिम निजलाई सजायको मागदाबीमा पूर्ण वा आंशिक छुट दिन सक्नेछ । </div><div class="content-paragraph"> तर निजले गरेको सहयोग अन्य सबुद वा प्रमाणबाट प्रमाणित नभएमा वा निजले मुद्दा हेर्ने अधिकारी समक्ष अनुसन्धान अधिकारीलाई गरेको सहयोग </div><div class="footnote-section"><div class="footnote-item"><span class="footnote-marker"><sup>♦</sup></span><span>पहिलो संशोधनद्वारा थप ।</span></div></div><!-- Page 23 Content --><div class="content-paragraph"> प्रतिकूल हुने गरी बयान दिएमा यस ऐन वा प्रचलित कानूनमा जुनसुकै कुरा लेखिएको भए तापनि निज उपर यस ऐन बमोजिमको मागदाबी लिई पुनः मुद्दा दायर गर्न बाधा पर्ने छैन । </div><div class="content-paragraph"> २४. बाधा विरोध गर्नेलाई सजायः यस ऐन अन्तर्गत अनुसन्धान तथा तहकिकात सम्बन्धी काम कारबाहीमा कसैले बाधा विरोध गरेमा विभागले निजलाई <sup>*</sup>पचास हजार रुपैयाँसम्म जरिवाना गर्न सक्नेछ । </div><div class="content-paragraph"><sup>*</sup>२५.&hellip;&hellip;&hellip; </div><div class="content-paragraph"><sup>□</sup>२५क. प्रदेश वा स्थानीय तहको राजस्व चुहावट सम्बन्धी व्यवस्थाः (१) यस ऐनमा अन्यत्र जुनसुकै कुरा लेखिएको भए तापनि प्रदेश वा स्थानीय तहको राजस्व चुहावटको कसूरको अनुसन्धान तथा तहकिकात सम्बन्धित प्रदेश कानून बमोजिम तोकिएको निकाय वा अधिकारीले गर्नेछ । </div><div class="content-paragraph" style="text-indent: 2em;"> (२) उपदफा (१) बमोजिमको अनुसन्धान तथा तहकिकातबाट मुद्दा दायर गर्नु पर्ने देखिएमा दफा २० बमोजिमको प्रक्रिया अवलम्बन गरी यस ऐन बमोजिम मुद्दा दायर गर्नु पर्नेछ । </div><div class="content-paragraph" style="text-indent: 2em;"> (३) उपदफा (१) बमोजिम सम्बन्धित प्रदेशमा राजस्व चुहावट सम्बन्धी अनुसन्धान गर्ने निकायको गठन नभएसम्म विभागले यस ऐन बमोजिम अनुसन्धान तथा तहकिकात गर्नेछ । </div><div class="content-paragraph" style="text-indent: 2em;"> (४) प्रदेश वा स्थानीय तहको राजस्व चुहावट भएको कसूर ठहर भएमा दफा २३ बमोजिमको सजाय हुनेछ । </div><div class="footnote-section"><div class="footnote-