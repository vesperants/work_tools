<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>सडक बोर्ड ऐन, २०५८.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; text-indent: 0; } .numbered-section { margin-top: 15px; margin-bottom: 0; line-height: 1.7; text-align: justify; } .sub-numbered-list { padding-left: 2em; /* Indent for (1), (2) items */ text-align: justify; line-height: 1.7; margin-bottom: 0; margin-top: 0; } .alpha-list { padding-left: 3.5em; /* Indent for (क), (ख) items */ text-align: justify; line-height: 1.7; margin-bottom: 0; margin-top: 0; } .inline-list-item { padding-left: 1.5em; /* For cases like `तर` subpoint */ text-align: justify; line-height: 1.7; margin-bottom: 0; margin-top: 0; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .metadata-section { display: flex; justify-content: space-between; align-items: flex-start; margin-bottom: 20px; } .metadata-column-left { text-align: left; width: 48%; } .metadata-column-right { text-align: right; width: 48%; } .footnote-section { font-size: 12px; line-height: 1.5; margin-top: 20px; border-top: 1px solid #eee; padding-top: 10px; } .footnote-item { margin-bottom: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">सडक बोर्ड ऐन, २०५८</div><div class="metadata-section"><div class="metadata-column-left"><div class="bold" style="margin-bottom: 10px;">संशोधन गर्ने ऐन</div><div class="content-paragraph" style="margin: 5px 0;"><span style="display: inline-block; width: 1.5em; text-align: right;">१.</span> गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६ ◆ </div><div class="content-paragraph" style="margin: 5px 0;"><span style="display: inline-block; width: 1.5em; text-align: right;">२.</span> केही नेपाल ऐन संशोधन गर्ने ऐन, २०७२ </div></div><div class="metadata-column-right"><div class="bold" style="margin-bottom: 10px;">लालमोहर र प्रकाशन मिति</div><div class="content-paragraph" style="margin: 5px 0;">२०५९। ३। २४</div><div class="bold" style="margin-bottom: 10px;">प्रमाणीकरण र प्रकाशन मिति</div><div class="content-paragraph" style="margin: 5px 0;">२०६६।१०।७</div><div class="content-paragraph" style="margin: 5px 0;">२०७२।११।१३</div></div></div><div class="content-paragraph" style="margin-top: 20px;"><span class="form-field large"></span> २०५९ सालको ऐन नं. २९ </div><div class="document-subtitle">सडक बोर्डको सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> सडकको मर्मत सम्भार गराउने, सडकको मर्मत सम्भार गर्दा लाग्ने खर्चमा न्यूनीकरण गर्ने तथा सडकको मर्मत सम्भार कार्यलाई पारदर्शी एवं प्रभावकारी बनाउने सम्बन्धमा आवश्यक व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज ज्ञानेन्द्र वीर विक्रम शाहदेवको शासनकालको पहिलो वर्षमा संसदले यो ऐन बनाएको छ । </div><div class="text-center bold" style="margin-top: 25px;">परिच्छेद-१</div><div class="text-center bold" style="margin-bottom: 20px;">प्रारम्भिक</div><div class="numbered-section"><span style="display: inline-block; width: 1.5em; text-align: right;">१.</span><span class="bold">संक्षिप्त नाम र प्रारम्भः</span> (१) यस ऐनको नाम “सडक बोर्ड ऐन, २०५८” रहेको छ । </div><div class="sub-numbered-list"> (२) यो ऐन नेपाल सरकारले नेपाल राजपत्रमा सूचना प्रकाशन गरी तोकेको मितिदेखि प्रारम्भ हुनेछ । * </div><div class="numbered-section"><span style="display: inline-block; width: 1.5em; text-align: right;">२.</span><span class="bold">परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="alpha-list"> (क) “सडक” भन्नाले सार्वजनिक सडक ऐन, २०३१ बमोजिमको सार्वजनिक सडक सम्झनु पर्छ । </div><div class="alpha-list"> (ख) “बोर्ड” भन्नाले दफा ३ बमोजिम स्थापना भएको सडक बोर्ड सम्झनु पर्छ । </div><div class="alpha-list"> (ग) “दस्तुर” भन्नाले दफा ६ बमोजिम लगाइएको दस्तुर सम्झनु पर्छ । </div><div class="alpha-list"> (घ) “सवारी साधन” भन्नाले यान्त्रिक शक्तिबाट सडकमा चल्ने सवारी साधन सम्झनु पर्छ । </div><div class="alpha-list"> (ङ) “मर्मत सम्भार” भन्नाले सडकलाई बोर्डले तोकेको स्तर अनुरुप गरिने सडकको मर्मत सम्भार कार्य सम्झनु पर्छ । </div><div class="alpha-list"> (च) “सडक सम्बन्धी निकाय” भन्नाले सडकको मर्मत सम्भार कार्य गर्ने निकाय सम्झनु पर्छ र सो शब्दले स्थानीय निकाय समेतलाई जनाउँछ । </div><div class="alpha-list"> (छ) “इन्धन” भन्नाले सवारी साधनमा प्रयोग हुने पेट्रोल र डिजेल सम्झनु पर्छ र सो शब्दले ग्यास वा अन्य इन्धन समेतलाई जनाउँछ । </div><div class="alpha-list"> (ज) “समिति” भन्नाले दफा ८ बमोजिम गठित कार्यकारी समिति सम्झनु पर्छ । </div><div class="alpha-list"> (झ) “कार्यकारी निर्देशक” भन्नाले दफा २१ बमोजिम नियुक्त बोर्डको कार्यकारी निर्देशक सम्झनु पर्छ । </div><div class="alpha-list"> (ञ) “मन्त्रालय” भन्नाले नेपाल सरकार, भौतिक पूर्वाधार तथा यातायात मन्त्रालयसम्झनु पर्छ । </div><div class="alpha-list"> (ट) “कोष” भन्नाले दफा २४ बमोजिमको बोर्डको कोष सम्झनु पर्छ । </div><div class="alpha-list" style="margin-bottom: 20px;"> (ठ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियम वा विनियममा तोकिएको वा तोकिए बमोजिम सम्झनु पर्छ । </div><div class="text-center bold" style="margin-top: 25px;">परिच्छेद-२</div><div class="text-center bold" style="margin-bottom: 20px;">बोर्डको स्थापना र काम, कर्तव्य र अधिकार</div><div class="numbered-section"><span style="display: inline-block; width: 1.5em; text-align: right;">३.</span><span class="bold">बोर्डको स्थापनाः</span> (१) सडकको नियमित, पटके, आवधिक तथा आकस्मिक मर्मत सम्भार गर्न तथा सडकमा चल्ने सवारी साधनहरुमा दस्तुर लगाई उठाउने व्यवस्था गर्न सडक बोर्डको स्थापना गरिएको छ । </div><div class="sub-numbered-list"> (२) बोर्डको केन्द्रीय कार्यालय काठमाडौं उपत्यकामा रहनेछ र बोर्डले आवश्यकता अनुसार नेपाल <span class="form-field medium"></span> भित्र शाखा कार्यालय वा सम्पर्क कार्यालय खोल्न सक्नेछ । </div><div class="numbered-section"><span style="display: inline-block; width: 1.5em; text-align: right;">४.</span><span class="bold">बोर्ड स्वशासित संस्था हुनेः</span> (१) बोर्ड अविच्छिन्न उत्तराधिकारवाला एक स्वशासित र सँगठित संस्था हुनेछ । </div><div class="sub-numbered-list"> (२) बोर्डको काम कारवाहीको निमित्त आफ्नो एउटा छुट्टै छाप हुनेछ । </div><div class="sub-numbered-list"> (३) बोर्डले व्यक्ति सरह चल अचल सम्पत्ति प्राप्त गर्न, उपभोग गर्न, बेचबिखन गर्न वा अन्य कुनै किसिमले व्यवस्था गर्न सक्नेछ । </div><div class="sub-numbered-list"> (४) बोर्डले व्यक्ति सरह आफनो नामबाट नालिस उजुर गर्न र बोर्ड उपर पनि सोही नामबाट नालिस उजुर लाग्ने सक्नेछ । </div><div class="numbered-section"><span style="display: inline-block; width: 1.5em; text-align: right;">५.</span><span class="bold">बोर्डको काम, कर्तव्य र अधिकारः</span> बोर्डको काम, कर्तव्य र अधिकार देहाय बमोजिम हुनेछः- </div><div class="alpha-list"> (क) सडकको मर्मत सम्भार गराउने, </div><div class="alpha-list"> (ख) यस ऐन बमोजिम सडक उपभोग गरे बापत लाग्ने दस्तुर वा अन्य थप दस्तुर लिने तथा जरिबाना असुल उपर गर्ने, </div><div class="alpha-list"> (ग) यस ऐन बमोजिम लिइने सडक वा इन्धन दस्तुर, निर्धारित मापदण्ड विपरित सवारी साधन चलाए वापत लिइने थप दस्तुर र जरिबाना निर्धारण गर्ने विषयमा नेपाल सरकारसमक्ष सिफारिस पेश गर्ने, </div><div class="alpha-list" style="margin-bottom: 20px;"> (घ) दस्तुर निर्धारण गर्ने सम्बन्धमा नेपाल सरकारलाई सुझाव दिने, </div><div class="alpha-list"> (ङ) सडक मर्मत सम्भार सम्बन्धी एकीकृत वार्षिक कार्यक्रम बनाउने, </div><div class="alpha-list"> (च) सडक सम्बन्धी निकायलाई सडकको मर्मत सम्भार गर्नको लागि रकम उपलब्ध गराउने, </div><div class="alpha-list"> (छ) यस ऐन बमोजिम उठाइएको दस्तुर जुन सडकबाट उठाइएको हो सो दस्तुरको तोकिएको प्रतिशतले हुने रकम सोही सडकको मर्मत सम्भारमा खर्च गर्ने, </div><div class="alpha-list"> (ज) तोकिए बमोजिम सडकको पुनर्निर्माण, पुनर्स्थापना तथा स्तरवृद्धि गराउने, </div><div class="alpha-list"> (झ) सडक मर्मत सम्भार गर्दा लाग्ने खर्चमा न्यूनिकरण गर्न तत्सम्बन्धी कार्य योजना बनाउने, </div><div class="alpha-list"> (ञ) तोकिएको आधारमा सडकको चयन गरी सुरक्षा गराउने, </div><div class="alpha-list"> (ट) सडकको मर्मत सम्भारको लागि लाग्ने रकम कुनै निकाय वा संस्था र नेपाल सरकारले व्यहोर्ने गरी नेपाल सरकार र त्यस्तो निकाय वा संस्थाकाबीच सम्झौता भएकोमा नेपाल सरकारको तर्फबाट खर्च गर्नुपर्ने रकम बोर्डले व्यहोर्ने, </div><div class="alpha-list"> (ठ) सडक मर्मत सम्भार कार्यलाई प्रभावकारी बनाउने, </div><div class="alpha-list"> (ड) बोर्डको वार्षिक बजेट तथा कार्यक्रम स्वीकृत गर्ने, </div><div class="alpha-list" style="margin-bottom: 20px;"> (ढ) तोकिए बमोजिमका अन्य काम गर्ने गराउने । </div><div class="numbered-section"><span style="display: inline-block; width: 1.5em; text-align: right;">६.</span><span class="bold">दस्तुर लगाउनेः</span> (१) नेपाल सरकारले नेपाल राजपत्रमा सूचना प्रकाशन गरी सोही सूचनामा तोकिएको सडक उपभोग गर्ने सवारी साधनलाई सो सूचनामा तोकिए बमोजिमको दस्तुर लगाउन सक्नेछ । </div><div class="sub-numbered-list"> (२) नेपाल सरकारले नेपाल राजपत्रमा सूचना प्रकाशन गरी तोकिदिएको देहाय बमोजिमको दस्तुर बोर्डले असुलउपर गर्ने वा गराउनेछः- </div><div class="alpha-list"> (क) सडक उपभोग गरे बापतको दस्तुर, </div><div class="alpha-list"> (ख) सवारी साधनमा प्रयोग हुने इन्धनमा लगाइएको दस्तुर, </div><div class="alpha-list"> (ग) सवारी दर्ता प्रमाणपत्रमा लगाएको दस्तुर, </div><div class="alpha-list" style="margin-bottom: 20px;"> (घ) विदेशमा दर्ता भएका नेपाल <span class="form-field large"></span> भित्र प्रवेश गर्ने सवारी साधनमा लगाएको दस्तुर । </div><div class="numbered-section"><span style="display: inline-block; width: 1.5em; text-align: right;">७.</span><span class="bold">दस्तुर उठाउनेः</span> (१) दफा ६ बमोजिम लगाएको दस्तुर बोर्डले उठाउनेछ । </div><div class="sub-numbered-list"> (२) उपदफा (१) बमोजिम दस्तुर उठाउने सम्बन्धी कार्यविधि तोकिए बमोजिम हुनेछ । </div><div class="sub-numbered-list" style="margin-bottom: 20px;"> (३) उपदफा (१) मा जुनसुकै कुरा लेखिएको भए तापनि दफा ६ को उपदफा (१) र उपदफा (२) को खण्ड (ख) र (घ) बमोजिमको दस्तुर बोर्डले उचित देखेमा तोकिएको प्रक्रिया अपनाई कुनै व्यक्ति वा संस्था मार्फत उठाउन सक्नेछ । </div><div class="text-center bold" style="margin-top: 25px;">परिच्छेद-३</div><div class="text-center bold" style="margin-bottom: 20px;">कार्यकारी समितिको गठन तथा बैठक सम्बन्धी</div><div class="numbered-section"><span style="display: inline-block; width: 1.5em; text-align: right;">८.</span><span class="bold">कार्यकारी समितिको गठनः</span> (१) यस ऐन बमोजिम बोर्डले गर्ने काम कारबाही सुचारु रुपले गर्नको लागि एक कार्यकारी समितिको गठन हुनेछ । </div><div class="sub-numbered-list"> (२) समितिमा देहायका सदस्यहरु रहनेछन्ः– </div><div class="alpha-list"> (क) सचिव, भौतिक पूर्वाधार तथा यातायात मन्त्रालय – अध्यक्ष </div><div class="alpha-list"> (ख) प्रतिनिधि, (राजपत्रांकित प्रथम श्रेणी), अर्थ मन्त्रालय – सदस्य </div><div class="alpha-list"> (ग) प्रतिनिधि. (राजपत्रांकित प्रथम श्रेणी), स्थानीय विकास मन्त्रालय – सदस्य </div><div class="alpha-list"> (घ) प्रतिनिधि, (राजपत्रांकित प्रथम श्रेणी), उद्योग, वाणिज्य तथा आपूर्ति मन्त्रालय – सदस्य </div><div class="alpha-list"> (ङ) महानिर्देशक, सडक विभाग – सदस्य </div><div class="alpha-list"> (च) <span class="form-field large"></span> – सदस्य </div><div class="alpha-list"> (छ) प्रतिनिधि, नगरपालिका सङ्घ – सदस्य </div><div class="alpha-list"> (ज) प्रतिनिधि, नेपाल उद्योग वाणिज्य महासङ्घ – सदस्य </div><div class="alpha-list"> (झ) प्रतिनिधि, नेपाल इन्जिनियर्स एशोसियसन – सदस्य </div><div class="alpha-list"> (ञ) यातायात व्यवसायसँग सम्बन्धित सङ्घ संस्थाको प्रतिनिधित्व हुने गरी बोर्डले मनोनयन गरेको एकजना – सदस्य </div><div class="alpha-list"> (ट) उपभोक्ता सम्बन्धी सङ्घ संस्थाको प्रतिनिधित्व हुने गरी बोर्डले मनोनयन गरेको एकजना – सदस्य </div><div class="alpha-list"> (ठ) सडक यातायात क्षेत्रमा विशिष्ट अनुभव हासिल गरेका व्यक्तिहरुमध्येबाट बोर्डले मनोनयन गरेको एकजना – सदस्य </div><div class="alpha-list" style="margin-bottom: 20px;"> (ड) व्यावसायिक कृषकहरुमध्येबाट बोर्डले मनोनयन गरेको एकजना – सदस्य </div><div class="sub-numbered-list"> (३) समितिका मनोनीत सदस्यहरुको पदावधि तीन वर्षको हुनेछ । </div><div class="sub-numbered-list"> (४) समितिले सडक वा यातायात सम्बन्धी क्षेत्रमा काम गरेको कुनै विशेषज्ञ र सडक सम्बन्धी निकायको कुनै पदाधिकारी वा कर्मचारीलाई समितिको बैठकमा पर्यवेक्षकको रुपमा भाग लिन आमन्त्रण गर्न सक्नेछ । </div><div class="sub-numbered-list"> (५) कार्यकारी निर्देशकले समितिको सचिव भई काम गर्नेछ । </div><div class="sub-numbered-list" style="margin-bottom: 20px;"> (६) समितिको अध्यक्ष र सदस्यले समितिको बैठकमा भाग लिए बापत तोकिए बमोजिम बैठक भत्ता पाउनेछ । </div><div class="numbered-section"><span style="display: inline-block; width: 1.5em; text-align: right;">९.</span><span class="bold">सदस्यको पद रिक्त हुने अवस्थाः</span> समितिमा मनोनीत सदस्यको पद देहायका अवस्थामा रिक्त भएको मानिनेछः– </div><div class="alpha-list"> (क) निजले मनोनयन गर्ने निकाय समक्ष आफ्नो पदबाट राजीनामा दिएमा, </div><div class="alpha-list"> (ख) निजको पदावधि सामप्त भएमा, </div><div class="alpha-list"> (ग) निज साहूको दामासाहीमा परेमा, </div><div class="alpha-list"> (घ) निज कुनै फौज्दारी अभियोगमा अदालतबाट कसुरदार ठहरिएमा, </div><div class="alpha-list"> (ङ) बिना सूचना उचित र पर्याप्त कारण नभई निज लगातार तीन पटकसम्म समितिको बैठकमा अनुपस्थित भएमा, </div><div class="alpha-list" style="margin-bottom: 20px;"> (च) निजको मृत्यु भएमा । </div><div class="numbered-section"><span style="display: inline-block; width: 1.5em; text-align: right;">१०.</span><span class="bold">रिक्त स्थानको पूर्तिः</span> समितिको मनोनीत सदस्यको पद कुनै कारणबाट रिक्त हुन आएमा बाँकी अवधिको लागि निज पहिले जुन तरिकाले मनोनयन भएको हो सोही तरिकाबाट मनोनयन गरी रिक्त स्थानको पूर्ति गरिनेछ । </div><div class="numbered-section"><span style="display: inline-block; width: 1.5em; text-align: right;">११.</span><span class="bold">समितिको बैठक र निर्णयः</span> (१) समितिको बैठक समितिको अध्यक्षले तोकेको मिति, समय र स्थानमा बस्नेछ । </div><div class="sub-numbered-list"> (२) समितिको बैठक तीन महिनामा कम्तीमा एक पटक बस्नेछ । </div><div class="sub-numbered-list"> (३) उपदफा (२) मा जुनसकै कुरा लेखिएको भए तापनि समितिका कम्तीमा एक तिहाई सदस्यले समितिको बैठक बोलाउनको लागि लिखित रुपमा अनुरोध गरेमा समितिको अध्यक्षले पन्ध्र दिनभित्र समितिको बैठक बोलाउनु पर्नेछ । </div><div class="sub-numbered-list"> (४) समितिको सचिवले समितिको बैठकमा छलफल हुने विषयको सूची बैठक बस्नु भन्दा कम्तीमा तीन दिन अगावै सदस्यहरुलाई उपलब्ध गराउनु पर्नेछ । </div><div class="sub-numbered-list"> (५) समितिको कुल सदस्य संख्याको पचास प्रतिशत भन्दा बढी सदस्यहरु उपस्थित भएमा समितिको बैठकको लागि गणपूरक संख्या पुगेको मानिनेछ । </div><div class="sub-numbered-list"> (६) समितिको बैठकको अध्यक्षता समितिको अध्यक्षले गर्नेछ र निजको अनुपस्थितिमा समितिका सदस्यहरुले आफूहरुमध्येबाट छानेको सदस्यले बैठकको अध्यक्षता गर्नेछ । </div><div class="sub-numbered-list"> (७) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ । </div><div class="sub-numbered-list"> (८) समितिको निर्णय समितिको सचिवले प्रमाणित गरी राख्नेछ । </div><div class="sub-numbered-list" style="margin-bottom: 20px;"> (९) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ । </div><div class="numbered-section"><span style="display: inline-block; width: 1.5em; text-align: right;">१२.</span><span class="bold">समितिको बैठकमा भाग लिन नपाउनेः</span> समितिको कुनै सदस्य समितिको बैठकमा छलफल हुने कुनै विषयसँग प्रत्यक्ष वा परोक्ष रुपमा संलग्न रहेमा त्यस्तो सदस्यले सो विषयमा हुने समितिको बैठकमा भाग लिन पाउने छैन । </div><div class="numbered-section"><span style="display: inline-block; width: 1.5em; text-align: right;">१३.</span><span class="bold">उपसमिति गठन गर्न सक्नेः</span> (१) समितिले यस ऐन बमोजिम आफ्नो कार्य सञ्चालन गर्नको लागि आवश्यकता अनुसार उपसमिति गठन गर्न सक्नेछ । </div><div class="sub-numbered-list" style="margin-bottom: 20px;"> (२) उपदफा (१) बमोजिम गठित उपसमितिको काम, कर्तव्य, अधिकार तथा कार्यविधि समितिले तोकिदिए बमोजिम हुनेछ । </div><div class="text-center bold" style="margin-top: 25px;">परिच्छेद-४</div><div class="text-center bold" style="margin-bottom: 20px;">सडकको मर्मत सम्भार</div><div class="numbered-section"><span style="display: inline-block; width: 1.5em; text-align: right;">१४.</span><span class="bold">सडक मर्मत सम्भार सम्बन्धी वार्षिक कार्यक्रम पेश गर्नुपर्नेः</span> सडक सम्बन्धी निकायले प्रत्येक वर्ष आफूले मर्मत सम्भार गर्न चाहेको सडक, त्यसको लागि आवश्यक पर्ने रकम लगायत तोकिए बमोजिमका अन्य विवरण खुलाई तोकिएको म्यादभित्र सडक मर्मत सम्भार सम्बन्धी वार्षिक कार्यक्रम बोर्ड समक्ष पेश गर्नु पर्नेछ । </div><div class="numbered-section"><span style="display: inline-block; width: 1.5em; text-align: right;">१५.</span><span class="bold">एकीकृत वार्षिक कार्यक्रम बनाउनेः</span> दफा १४ बमोजिम प्राप्त भएको वार्षिक कार्यक्रम बोर्डले आवश्यकता अनुसार पुनरावलोकन गरी सडक मर्मत सम्भार सम्बन्धी एकीकृत वार्षिक कार्यक्रम बनाउनेछ र त्यस्तो कार्यक्रमको जानकारी मन्त्रालयमा पठाउनु पर्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">१६.</span><span class="bold">सडक मर्मत सम्भार गर्न रकम उपलब्ध गराउनेः</span> बोर्डले दफा १५ बमोजिमको एकीकृत वार्षिक कार्यक्रममा परेको सडकको मर्मत सम्भार गर्न सडक सम्बन्धी निकायलाई रकम उपलब्ध गराउनेछ । </div><div class="numbered-section"><span style="display: inline-block; width: 1.5em; text-align: right;">१७.</span><span class="bold">सडकको मर्मत सम्भार सम्बन्धी गुणस्तर तोक्नेः</span> बोर्डले सडकलाई तोकिएको आधारमा वर्गीकरण गरी सडकको मर्मत सम्भार गर्दा कायम गर्नु पर्ने गुणस्तर तोक्नेछ । </div><div class="numbered-section"><span style="display: inline-block; width: 1.5em; text-align: right;">१८.</span><span class="bold">सुपरीवेक्षण गर्न सक्नेः</span> (१) सडक सम्बन्धी निकायले दफा १७ बमोजिम तोकिएको गुणस्तर अनुरुप सडकको मर्मत सम्भार गरे नगरेको सम्बन्धमा बोर्डले सुपरिवेक्षण गर्नेछ । </div><div class="sub-numbered-list"> (२) उपदफा (१) बमोजिम सुपरीवेक्षण गर्दा सडक सम्बन्धी निकायले दफा १७ बमोजिम तोकिएको गुणस्तर अनुरुप सडक मर्मत सम्भार गरेको नदेखिएमा बोर्डले त्यस्तो निकायलाई गुणस्तर अनुरुप सडकको मर्मत सम्भार गराउन लेखी पठाउनु पर्नेछ र सडक सम्बन्धी निकायले बोर्डबाट लेखी आए बमोजिम सडकको मर्मत सम्भार गर्नु पर्नेछ । </div><div class="sub-numbered-list" style="margin-bottom: 20px;"> (३) उपदफा (२) बमोजिम सडक सम्बन्धी निकायले सडकको मर्मत सम्भार नगरेमा बोर्डले त्यस्तो निकायलाई निकासा गर्न बाँकी रकम रोक्का गर्न सक्नेछ । </div><div class="numbered-section"><span style="display: inline-block; width: 1.5em; text-align: right;">१९.</span><span class="bold">विवरण माग गर्न सक्नेः</span> बोर्डले सडक सम्बन्धी निकायसँग सडकको मर्मत सम्भार सम्बन्धमा भए गरेको काम कारबाही र मर्मत सम्भारमा भएको खर्चको विवरण जुनसुकै बखत माग गर्न सक्नेछ र त्यस्तो विवरण उपलब्ध गराउनु सम्बन्धित सडक सम्बन्धी निकायको कर्तव्य हुनेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">२०.</span><span class="bold">कार्य सम्पन्न भएको विवरण पेश गर्नुपर्नेः</span> सडक सम्बन्धी निकायले सडकको मर्मत सम्भार गरिसकेपछि तत्सम्बन्धी सम्पूर्ण विवरण तोकिएको ढाँचामा तयार गरी बोर्डसमक्ष पेश गर्नु पर्नेछ । </div><div class="text-center bold" style="margin-top: 25px;">परिच्छेद-५</div><div class="text-center bold" style="margin-bottom: 20px;">कार्यकारी निर्देशक तथा कर्मचारी सम्बन्धी व्यवस्था</div><div class="numbered-section"><span style="display: inline-block; width: 1.5em; text-align: right;">२१.</span><span class="bold">कार्यकारी निर्देशकः</span> (१) बोर्डको प्रशासकीय प्रमुखको रुपमा दैनिक कार्य गर्नको लागि समितिले हाइवे इन्जिनियरिङ्ग वा व्यवस्थापनमा स्नातकोत्तर उपाधि हासिल गरी सम्बन्धित क्षेत्रमा कम्तीमा दश वर्षको अनुभव हासिल गरेको व्यक्तिलाई खुल्ला प्रतिस्पर्धाद्वारा कार्यकारी निर्देशकको पदमा नियुक्ति गर्नेछ । </div><div class="sub-numbered-list"> (२) कार्यकारी निर्देशकको पदावधि चार वर्षको हुनेछ र निज अर्को एक अवधिका लागि कार्यकारी निर्देशकको पदमा पुनः नियुक्ति हुन सक्नेछ । </div><div class="sub-numbered-list"> (३) उपदफा (२) मा जुनसुकै कुरा लेखिएको भए तापनि कार्यकारी निर्देशकले बोर्डको हित विपरित कुनै काम कारबाही गरेमा वा समितिको नीति निर्देशन अनुरुप काम नगरेमा समितिले तोकिएको प्रक्रिया अपनाई निजलाई जुनसुकै बखत कार्यकारी निर्देशकको पदबाट हटाउन सक्नेछ । </div><div class="inline-list-item"> तर त्यसरी पदबाट हटाउनु अघि निजलाई सफाई पेश गर्ने मौकाबाट वञ्चित गरिने छैन । </div><div class="sub-numbered-list" style="margin-bottom: 20px;"> (४) कार्यकारी निर्देशकको पारिश्रमिक, सुविधा र सेवाका अन्य शर्तहरु तोकिए बमोजिम हुनेछन् । </div><div class="numbered-section"><span style="display: inline-block; width: 1.5em; text-align: right;">२२.</span><span class="bold">कार्यकारी निर्देशकको काम, कर्तव्य र अधिकारः</span> कार्यकारी निर्देशकको काम, कर्तव्य र अधिकार देहाय बमोजिम हुनेछः- </div><div class="alpha-list"> (क) समितिको निर्णय तथा निर्देशन कार्यान्वयन गर्ने गराउने, </div><div class="alpha-list"> (ख) बोर्डको अल्पकालीन तथा दीर्घकालीन योजना, वार्षिक कार्यक्रम र बजेट तयार गर्ने गराउने, </div><div class="alpha-list"> (ग) समितिबाट स्वीकृत योजना तथा कार्यक्रम कार्यान्वयन गर्ने गराउने, </div><div class="alpha-list"> (घ) बोर्डको लागि आवश्यक कर्मचारी नियुक्ति गर्ने, </div><div class="alpha-list"> (ङ) समितिबाट स्वीकृत हुनु पर्ने प्रस्तावहरु बोर्ड समक्ष पेश गर्ने, </div><div class="alpha-list" style="margin-bottom: 20px;"> (च) तोकिए बमोजिमको अन्य काम गर्ने । </div><div class="numbered-section"><span style="display: inline-block; width: 1.5em; text-align: right;">२३.</span><span class="bold">कर्मचारी सम्बन्धी व्यवस्थाः</span> (१) बोर्डमा आवश्यक संख्यामा कर्मचारीहरु रहनेछन् । </div><div class="sub-numbered-list" style="margin-bottom: 20px;"> (२) उपदफा (१) बमोजिम नियुक्त कर्मचारीहरुको नियुक्ति, पारिश्रमिक, सुविधा तथा सेवाका शर्तहरु तोकिए बमोजिम हुनेछन् । </div><div class="text-center bold" style="margin-top: 25px;">परिच्छेद-६</div><div class="text-center bold" style="margin-bottom: 20px;">कोष तथा लेखापरीक्षण</div><div class="numbered-section"><span style="display: inline-block; width: 1.5em; text-align: right;">२४.</span><span class="bold">कोषः</span> (१) बोर्डको आफ्नो एउटा छुट्टै कोष हुनेछ । </div><div class="sub-numbered-list"> (२) उपदफा (१) बमोजिमको कोषमा देहायका रकमहरु रहने छन्ः- </div><div class="alpha-list"> (क) नेपाल सरकारबाट अनुदान स्वरुप प्राप्त रकम, </div><div class="alpha-list"> (ख) दफा ६ बमोजिम प्राप्त रकम, </div><div class="alpha-list"> (ग) विदेशी सरकार वा अन्तर्राष्ट्रिय सङ्घ संस्थाबाट प्राप्त अनुदान वा ऋण स्वरुप प्राप्त रकम, </div><div class="alpha-list" style="margin-bottom: 20px;"> (घ) अन्य स्रोतबाट प्राप्त रकम । </div><div class="sub-numbered-list"> (३) उपदफा (२) को खण्ड (ग) बमोजिमको रकम प्राप्त गर्नु अघि बोर्डले नेपाल सरकारसँग पूर्व स्वीकृति लिनु पर्नेछ । </div><div class="sub-numbered-list"> (४) बोर्डको तर्फबाट गरिने सम्पूर्ण खर्च कोषमा जम्मा भएको रकमबाट व्यहोरिनेछ । </div><div class="sub-numbered-list"> (५) कोषमा जम्मा भएको रकम समितिले तोकेको कुनै वाणिज्य बैङ्कमा खाता खोली जम्मा गरिनेछ । </div><div class="sub-numbered-list" style="margin-bottom: 20px;"> (६) कोषको खाताको सञ्चालन तोकिए बमोजिम हुनेछ । </div><div class="numbered-section"><span style="display: inline-block; width: 1.5em; text-align: right;">२५.</span><span class="bold">कोषमा प्राप्त रकमको प्रयोगः</span> (१) कोषमा प्राप्त रकम देहायका काममा खर्च गरिनेछः- </div><div class="alpha-list"> (क) सडकको मर्मत सम्भार गर्न, </div><div class="alpha-list"> (ख) बोर्डले निर्धारण गरे बमोजिम लागत मूल्यमा हिस्सेदारी हुने गरी जिल्ला तथा शहरी सडकको मर्मत सम्भार गर्न, </div><div class="alpha-list"> (ग) दातृ संस्थाद्वारा सहयोग प्राप्त सडकको मर्मत सम्भार आयोजनामा नेपाल सरकारको तर्फबाट व्यहोरिने रकममा हिस्सेदार हुन, </div><div class="alpha-list" style="margin-bottom: 20px;"> (घ) बोर्डले निर्धारण गरे बमोजिम छानिएका सडक सुरक्षा आयोजनामा खर्च गर्न, </div><div class="alpha-list"> (ङ) सवारी साधनको भारवहन क्षमता तथा प्रति एक्सल वजन सम्बन्धमा निर्धारित मापदण्ड कार्यान्वयन गर्न, </div><div class="alpha-list"> (च) सडक मर्मत सम्भार तथा पुनर्निर्माण सम्बन्धमा अनुसन्धान गर्न, </div><div class="alpha-list"> (छ) बोर्डको काम, कर्तव्यको कार्यान्वयन तथा कोष व्यवस्थापन सम्बन्धी प्रशासकीय खर्च गर्न, </div><div class="inline-list-item" style="padding-left: 3.5em;"> तर त्यस्तो प्रशासकीय खर्च प्रत्येक आर्थिक वर्षको कुल आय वा अनुमानित कुल आयको चार प्रतिशतभन्दा बढी हुने छैन । </div><div class="sub-numbered-list" style="margin-bottom: 20px;"> (२) उपदफा (१) मा लेखिएको कार्यको लागि छुट्याई बढी भएको रकम कुल आय वा अनुमानित कुल आयको पन्ध्र प्रतिशतमा नबढ्ने गरी सडक सम्बन्धी निकायको सिफारिसमा बोर्डले निर्धारण गरे बमोजिम मौजुदा सडकको स्तर वृद्धि गर्न वा सडक सम्बन्धी सानातिना कार्यमा खर्च गर्न सकिनेछ । </div><div class="numbered-section"><span style="display: inline-block; width: 1.5em; text-align: right;">२६.</span><span class="bold">ऋणपत्र वा धितोपत्रमा लगानी गर्न सक्नेः</span> कोषमा मौज्दात रहेको रकम बोर्डको काममा तत्काल खर्च नहुने भएमा बोर्डले त्यस्तो रकम नेपाल सरकारको पूर्व स्वीकृति लिई नेपाल सरकार वा नेपाल राष्ट्र बैंकबाट जारी भएको ऋणपत्र वा धितोपत्रमा लगानी गर्न सक्नेछ । </div><div class="numbered-section"><span style="display: inline-block; width: 1.5em; text-align: right;">२७.</span><span class="bold">लेखा तथा लेखापरीक्षणः</span> (१) बोर्डको आय व्ययको लेखा प्रचलित कानून बमोजिम राखिनेछ । </div><div class="sub-numbered-list" style="margin-bottom: 20px;"> (२) बोर्डको आय व्ययको लेखापरीक्षण महालेखा परीक्षकबाट हुनेछ । </div><div class="text-center bold" style="margin-top: 25px;">परिच्छेद-७</div><div class="text-center bold" style="margin-bottom: 20px;">सजाय, पुनरावेदन तथा अन्य व्यवस्था</div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">२८.</span><span class="bold">सजायः</span> कुनै व्यक्तिले दस्तुर नबुझाई सवारी साधन चलाएमा बोर्डले निजलाई एकहजार रुपैयाँसम्म जरिबाना गर्न सक्नेछ । दस्तुर नबुझाई पुनः सवारी साधन चलाएमा निजलाई बोर्डले पटकै पिच्छे पाँचहजार रुपैयाँसम्म जरिबाना गर्न सक्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">२९.</span><span class="bold">सवारी साधनको प्रयोगमा रोक लगाउन सक्नेः</span> कुनै व्यक्तिले यस ऐन बमोजिम बुझाउनु पर्ने दस्तुर तथा दफा २८ बमोजिमको जरिबाना तोकिएको म्यादभित्र नबुझाएमा बोर्डले त्यस्तो दस्तुर वा जरिबाना नबुझाएसम्म निजले दस्तुर वा जरिबाना नतिरेको सवारी साधन निजले प्रयोग गर्न नपाउने गरी रोक लगाउन सम्बन्धित निकायमा लेखी पठाउन सक्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">३०.</span><span class="bold">दर्ता प्रमाणपत्र, इजाजतपत्र वा चालक अनुमतिपत्र निलम्बन वा स्थगित गर्न लेखी पठाउन सक्नेः</span> कुनै व्यक्तिले दफा २८ बमोजिम लागेको जरिबाना नबुझाएमा त्यस्तो जरिबाना नबुझाएसम्मको लागि बोर्डले त्यस्तो सवारी साधनको दर्ता प्रमाणपत्र वा इजाजतपत्र स्थगित गर्न वा चालक अनुमतिपत्र निलम्बन गर्न सम्बन्धित निकायमा लेखी पठाउन सक्नेछ र त्यसरी लेखी आएमा सम्बन्धित निकायले पनि सम्बन्धित सवारीको दर्ता प्रमाणपत्र वा इजाजतपत्र स्थगित गर्न वा चालक अनुमतिपत्र निलम्बन गरी दिन पर्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">३१.</span><span class="bold">सवारी साधन लिलाम बिक्री गर्न सक्नेः</span> कुनै व्यक्तिले यस ऐन बमोजिम बुझाउनु पर्ने दस्तुर वा जरिबाना म्यादभित्र नबुझाएमा बोर्डले तोकिए बमोजिम निजको सवारी साधन लिलाम बिक्री गरी निजले तिर्नु पर्ने दस्तुर वा जरिबाना असूल गर्न सक्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">३२.</span><span class="bold">पुनरावेदनः</span> दफा २८ वा २९ बमोजिम बोर्डले गरेको निर्णय उपर चित्त नबुझ्ने व्यक्तिले त्यस्तो निर्णय भएको मितिले पैंतीस दिनभित्र मन्त्रालय समक्ष पुनरावेदन दिन सक्नेछ । </div><div class="text-center bold" style="margin-top: 25px;">परिच्छेद-८</div><div class="text-center bold" style="margin-bottom: 20px;">विविध</div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">३३.</span><span class="bold">सहयोग गर्नु पर्नेः</span> बोर्डको कार्य सञ्चालकको सिलसिलामा बोर्डबाट सहयोग माग भएमा सम्बन्धित निकायले बोर्डलाई आवश्यक सहयोग गर्नु पर्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">३४.</span><span class="bold">बोर्डको विशेष अधिकारः</span> बोर्डले सडक मर्मत सम्भारको लागि रकम उपलब्ध गराएका सडक सम्बन्धी निकायसँग आफूले निकासा दिएको रकमको खर्च सम्बन्धी आवश्यक विवरण माग गर्न सक्नेछ । </div><div class="numbered-section"><span style="display: inline-block; width: 1.5em; text-align: right;">३५.</span><span class="bold">काम कारबाही पारदर्शी हुनु पर्नेः</span> (१) बोर्डको काम कारबाही, लेखा तथा आर्थिक प्रशासनसँग सम्बन्धित कुरा पारदर्शी हुनु पर्नेछ । </div><div class="sub-numbered-list"> (२) बोर्डबाट हुने खरिद-बिक्री वा ठेक्का पट्टा सम्बन्धी कुराहरु सार्वजनिक बोलपत्रद्वारा खुला प्रतिस्पर्धात्मक प्रक्रिया अपनाई गर्नु पर्नेछ । </div><div class="sub-numbered-list" style="margin-bottom: 20px;"> (३) बोर्डको आय-व्यय विवरण, वासलात तथा वार्षिक प्रतिवेदन कुनै व्यक्तिले लिन चाहेमा बोर्डले तोके बमोजिमको दस्तुर तिरी त्यसको प्रतिलिपि प्राप्त गर्न सक्नेछ । </div><div class="numbered-section"><span style="display: inline-block; width: 1.5em; text-align: right;">३६.</span><span class="bold">स्वीकृति लिनुपर्नेः</span> बोर्डले आफनो नाममा रहेको कुनै अचल सम्पत्ति बिक्री गर्नु पूर्व नेपाल सरकारको स्वीकृति लिनु पर्नेछ । </div><div class="numbered-section"><span style="display: inline-block; width: 1.5em; text-align: right;">३७.</span><span class="bold">वार्षिक प्रतिवेदन पेश गर्नुपर्नेः</span> (१) बोर्डले वर्षभरिमा आफूद्वारा भए गरेका काम कारबाहीको वार्षिक प्रतिवेदन तयार गरी आर्थिक वर्ष समाप्त भएको मितिले तीन महिनाभित्र मन्त्रालय समक्ष पेश गर्नु पर्नेछ । </div><div class="sub-numbered-list" style="margin-bottom: 20px;"> (२) उपदफा (१) बमोजिम तयार गरिएको वार्षिक प्रतिवेदनलाई बोर्डले सर्वसाधारणको जानकारीको लागि राष्ट्रिय स्तरको पत्रपत्रिकामा समेत प्रकाशन गर्नु पर्नेछ । </div><div class="numbered-section"><span style="display: inline-block; width: 1.5em; text-align: right;">३८.</span><span class="bold">अधिकार प्रत्यायोजनः</span> (१) समितिले यस ऐन बमोजिम आफूलाई प्राप्त अधिकारमध्ये आवश्यकता अनुसार केही अधिकार समितिको अध्यक्ष, कार्यकारी निर्देशक वा बोर्डको कुनै अधिकृत कर्मचारीलाई प्रत्यायोजन गर्न सक्नेछ । </div><div class="sub-numbered-list" style="margin-bottom: 20px;"> (२) कार्यकारी निर्देशकले आफूलाई प्राप्त अधिकारमध्ये आवश्यकता अनुसार केही अधिकार अन्तर्गतका कुनै अधिकृत कर्मचारीलाई प्रत्यायोजन गर्न सक्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">३९.</span><span class="bold">नेपाल सरकारले निर्देशन दिन सक्नेः</span> सडक मर्मत सम्भार सम्बन्धी कार्यलाई प्रभावकारी बनाउनको लागि नेपाल सरकारले बोर्डलाई आवश्यक निर्देशन दिन सक्नेछ र त्यस्तो निर्देशनको पालना गर्नु बोर्डको कर्तव्य हुनेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">४०.</span><span class="bold">नेपाल सरकारसँग सम्पर्कः</span> बोर्डले नेपाल सरकारसँग सम्पर्क राख्दा भौतिक पूर्वाधार तथा यातायात मन्त्रालयमार्फत राख्नु पर्नेछ । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">४१.</span><span class="bold">निर्देशिका बनाउन सक्नेः</span> बोर्डको काम कारवाहीलाई नियमित तथा व्यवस्थित गर्न समितिले यो ऐन र यस ऐन अन्तर्गत बनेका नियम तथा विनियमको अधीनमा रही आवश्यक निर्देशिका बनाउन सक्नेछ र त्यस्तो निर्देशिकाको पालना गर्नु सम्बन्धित सबैको कर्तव्य हुनेछ । </div><div class="numbered-section"><span style="display: inline-block; width: 1.5em; text-align: right;">४२.</span><span class="bold">नियम बनाउने अधिकारः</span> (१) यस ऐनको उद्देश्य कार्यान्वयन गर्न बोर्डले आवशयक नियम बनाउन सक्नेछ र त्यस्तो नियम नेपाल सरकारबाट स्वीकृत भएपछि लागू हुनेछ । </div><div class="sub-numbered-list"> (२) उपदफा (१) को सर्वसामान्यतामा प्रतिकूल प्रभाव नपर्ने गरी बोर्डले देहायका विषयमा नियम बनाउन सक्नेछः- </div><div class="alpha-list"> (क) बोर्डको कार्यकारी निर्देशक र कर्मचारीको नियुक्ति पारिश्रमिक, सुविधा तथा सेवाका शर्तका सम्बन्धमा, </div><div class="alpha-list"> (ख) कोषको रकमको प्रयोग र सञ्चालन सम्बन्धमा, </div><div class="alpha-list"> (ग) सडक मर्मत सम्भारको लागि रकम निकासा दिने तथा कोषको आर्थिक कार्यविधि सम्बन्धमा, </div><div class="alpha-list"> (घ) बोर्डको काम कारबाही, लेखा तथा आर्थिक प्रशासन तथा सडक मर्मत सम्भार तथा अन्य काम गर्दा अपनाउनु पर्ने तरिकाको सम्बन्धमा, </div><div class="alpha-list" style="margin-bottom: 20px;"> (ङ) अन्य आवश्यक कुराहरुका सम्बन्धमा । </div><div class="numbered-section" style="margin-bottom: 20px;"><span style="display: inline-block; width: 1.5em; text-align: right;">४३.</span><span class="bold">विनियम बनाउने अधिकारः</span> यो ऐन र यस ऐन अन्तर्गत बनेका नियमको अधीनमा रही बोर्डले आवश्यक विनियम बनाउन सक्नेछ । </div><div class="numbered-section"><span style="display: inline-block; width: 1.5em; text-align: right;">४४.</span><span class="bold">खारेजी र बचाउः</span> (१) सार्वजनिक सडक सुधार दस्तुर कोष ऐन, २०५२ खारेज गरिएको छ । </div><div class="sub-numbered-list" style="margin-bottom: 20px;"> (२) सार्वजनिक सडक सुधार दस्तुर कोष ऐन, २०५२ बमोजिम भए गरेका कामहरु यसै ऐन बमोजिम भए गरेको मानिनेछन् । </div><div class="footnote-section"><div class="footnote-item"> द्रष्टव्यः </div><div class="footnote-item"><span style="display: inline-block; width: 1.5em; text-align: right;">१.</span> केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः– </div><div class="alpha-list"> “श्री ५ को सरकार” को सट्टा “नेपाल सरकार” । </div><div class="footnote-item"><span style="display: inline-block; width: 1.5em; text-align: right;">२.</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा रूपान्तर भएका शब्दहरूः- </div><div class="alpha-list"> “भौतिक योजना तथा निर्माण मन्त्रालय” को सट्टा “भौतिक पूर्वाधार तथा यातायात मन्त्रालय” | </div><div class="footnote-item"> यो ऐन संवत् २०६५ साल जेठ १५ गते देखि लागू भएको । </div><div class="footnote-item"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="footnote-item"> * यो ऐन मिति २०५९।९।१५ देखि प्रारम्भ हुने गरी तोकिएको । (नेपाल राजपत्र मिति २०५९। ९। १५) </div></div></body></html>