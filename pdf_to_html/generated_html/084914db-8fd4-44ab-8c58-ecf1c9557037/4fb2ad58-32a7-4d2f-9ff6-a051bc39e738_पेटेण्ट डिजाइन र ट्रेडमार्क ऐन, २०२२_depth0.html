<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>पेटेण्ट डिजाइन र ट्रेडमार्क ऐन, २०२२.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 600px; } /* Adjusted for very long lines in forms */ table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent { text-indent: 2em; } .numbered-list { list-style: none; counter-reset: item; margin-left: 1em; } .numbered-list li { counter-increment: item; display: flex; margin-bottom: 0.5em; } .numbered-list li::before { content: counter(item) "."; display: inline-block; width: 2em; flex-shrink: 0; margin-right: 0.5em; text-align: right; } .sub-list { list-style: none; counter-reset: sub-item; margin-left: 2em; } .sub-list li { counter-increment: sub-item; display: flex; margin-bottom: 0.5em; } .sub-list li::before { content: "(" counter(sub-item) ")"; display: inline-block; width: 2em; flex-shrink: 0; margin-right: 0.5em; text-align: right; } .sub-list-devanagari { list-style: none; counter-reset: devanagari-item; margin-left: 2em; } .sub-list-devanagari li { counter-increment: devanagari-item; display: flex; margin-bottom: 0.5em; } .sub-list-devanagari li::before { content: counter(devanagari-item, cjk-ideographic) ")"; display: inline-block; width: 2em; flex-shrink: 0; margin-right: 0.5em; text-align: right; } .sub-list-devanagari-roman { list-style: none; counter-reset: devanagari-roman-item; margin-left: 2em; } .sub-list-devanagari-roman li { counter-increment: devanagari-roman-item; display: flex; margin-bottom: 0.5em; } .sub-list-devanagari-roman li::before { content: "(" counter(devanagari-roman-item, lower-roman) ")"; display: inline-block; width: 2em; flex-shrink: 0; margin-right: 0.5em; text-align: right; } .signature-line { border-bottom: 1px dotted #000; margin-top: 50px; width: 100%; display: inline-block; } .footnote { font-size: 11px; line-height: 1.5; margin-top: 10px; text-align: left; display: block; } .footnote-symbol { margin-right: 5px; vertical-align: top; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">पेटेण्ट डिजायन र ट्रेडमार्क ऐन, २०२२</div><div class="document-subtitle">लालमोहर र प्रकाशन मिति</div><div class="text-center">२०२२। ५। १४</div></div><ul class="numbered-list"><li><span class="bold">संशोधन गर्ने ऐन</span></li><li><div style="display: flex; justify-content: space-between; align-items: baseline;"><span>१. पेटेण्ट, डिजायन र ट्रेडमार्क (पहिलो संशोधन) ऐन, २०४४</span><span>२०४४।७।१</span></div></li><li><div style="display: flex; justify-content: space-between; align-items: baseline;"><span>२. न्याय प्रशासन ऐन, २०४८</span><span>२०४८।२।१६</span></div></li></ul><div class="header-section"><div class="document-subtitle">प्रमाणीकरण र प्रकाशन मिति</div></div><ul class="numbered-list"><li><div style="display: flex; justify-content: space-between; align-items: baseline;"><span>३. निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३<span class="footnote-symbol">*</span></span><span>२०६३/८/८</span></div></li><li><div style="display: flex; justify-content: space-between; align-items: baseline;"><span>४. गणतन्त्र सुदृढीकरण तथा केही नेपाल कानून संशोधन गर्ने ऐन, २०६६<span class="footnote-symbol">◆</span></span><span>२०६६।१०।७</span></div></li><li><div style="display: flex; justify-content: space-between; align-items: baseline;"><span>५. केही नेपाल ऐन संशोधन गर्ने ऐन, २०७२</span><span>२०७२।११।१३</span></div></li></ul><div class="content-paragraph text-right"><span class="form-field large"></span></div><div class="content-paragraph text-center"> २०२२ सालको ऐन नं. १५ </div><div class="content-paragraph text-center bold"> पेटेण्ट डिजायन र ट्रेडमार्कको दर्ता गर्न व्यवस्था गर्न बनेको ऐन </div><div class="content-paragraph"><span class="bold">प्रस्तावनाः</span> सर्वसाधारण जनताको सुविधा तथा आर्थिक हितको निमित्त पेटेण्ट डिजायन र ट्रेडमार्कका सम्बन्धमा समयोचित कानूनी व्यवस्था गर्न वाञ्छनीय भएकोले, </div><div class="content-paragraph indent"> श्री ५ महाराजाधिराज महेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाईबक्सेको छ । </div><div class="footnote"><span class="footnote-symbol">ॐ</span> यो ऐन संवत् २०६३ साल असोज ५ गते देखि लागू भएको ।<br><span class="footnote-symbol">◆</span> यो ऐन संवत् २०६५ साल जेठ १५ गते देखि लागू भएको ।<br><span class="footnote-symbol">*</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div style="page-break-before: always;"></div><div class="header-section"><div class="document-title">परिच्छेद–१</div><div class="document-subtitle">प्रारम्भिक कथन</div></div><ul class="numbered-list"><li> संक्षिप्त नाम, विस्तार र प्रारम्भः (१) यस ऐनको नाम “पेटेण्ट डिजायन र ट्रेडमार्क ऐन, २०२२” रहेकोछ । <ul class="sub-list"><li>यो ऐन नेपाल <span class="form-field large"></span> भर लागू हुनेछ ।</li><li>यो ऐन तुरून्त प्रारम्भ हुनेछ ।</li></ul></li><li> परिभाषाः विषय वा प्रसङ्गले अर्को अर्थ नलागेमा यस ऐनमा,- <ul class="sub-list-devanagari"><li>“पेटेण्ट” भन्नाले कुनै पदार्थ वा पदार्थ समूहको बनावट, सञ्चालन वा प्रसारको नयाँ उपाय वा तरीका सम्बन्धी वा कुनै नयाँ सिद्धान्त वा फर्मुलाद्वारा पत्ता लगाइएको कुनै उपयोगी आविष्कार सम्झनु पर्छ ।</li><li>“डिजायन” भन्नाले कुनै प्रकारले तयार गरी बनाइएको वस्तुको छाँट रूप वा आकार सम्झनु पर्छ ।</li><li>“ट्रेडमार्क” भन्नाले कुनै फर्म, कम्पनी वा व्यक्तिले आफ्नो उत्पादित मालसामान वा आफूले प्रदान गर्ने सेवालाई अरूको मालसामान वा सेवाबाट फरक देखाउन प्रयोग गरिने शब्द, चिन्ह वा चित्र वा शब्द, चिन्ह र चित्र तिनै कुराको संयोग सम्झनु पर्छ ।</li><li>“विभाग” भन्नाले नेपाल सरकारले नेपाल राजपत्रमा सूचना प्रकाशित गरी तोकिदिएको विभाग सम्झनु पर्छ र त्यस्तो नतोकिएसम्म उद्योग विभागलाई सम्झनु पर्छ ।</li><li>“अनुसूची” भन्नाले यस ऐनको अनुसूची सम्झनु पर्छ ।</li></ul></li></ul><div class="footnote"><span class="footnote-symbol">*</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।<br><span class="footnote-symbol">•</span> पहिलो संशोधाद्वारा संशोधित । </div><div style="page-break-before: always;"></div><div class="header-section"><div class="document-title">परिच्छेद–२</div><div class="document-subtitle">पेटेण्ट</div></div><ul class="numbered-list"><li> पेटेण्ट उपर अधिकार प्राप्त गर्नेः (१) कुनै पेटेण्ट उपर अधिकार प्राप्त गर्न चाहने व्यक्तिले सो पेटेण्ट यस ऐन बमोजिम आफ्नो नाममा दर्ता गराउनु पर्छ । <ul class="sub-list"><li><span class="footnote-symbol">▽</span>(२) यस ऐन बमोजिम कुनै व्यक्तिको नाममा दर्ता भएको पेटेण्ट अरु कसैले नक्कल गर्न वा दफा २१घ. बमोजिम आफ्नो नाममा नामसारी नगराई वा प्रयोगको निमित्त लिखित रुपमा अनुमति नलिई आफ्नो वा अरुको नामबाट प्रयोग गर्न गराउन हुँदैन ।</li><li>(३) <span class="footnote-symbol">X</span><span class="form-field medium"></span></li></ul></li><li> पेटेण्ट उपर अधिकार प्राप्त गर्न दरखास्त दिनु पर्नेः (१) कुनै पेटेण्ट आफ्नो नाममा दर्ता गराउन चाहने व्यक्तिले आफ्नो भएसम्मको सबुत प्रमाण सहित निम्नलिखित कुराहरू खुलाई अनुसूचि–१(क) बमोजिमको ढाँचामा विभागमा दरखास्त दिनु पर्छः- <ul class="sub-list-devanagari"><li>सो पेटेण्ट आविष्कार गर्ने व्यक्तिको नाम, ठेगाना र पेशा,</li><li>दरखास्तवाला आफैले सो पेटेण्ट आविष्कार गरेको नभएमा सो आविष्कार गर्ने व्यक्तिबाट दरखास्तवालाले के कुन किसिमबाट कस्तो हक प्राप्त गरेको हो,</li><li>सो पेटेण्ट बनाउने सञ्चालन वा उपयोग गर्ने तरिका,</li><li>सो पेटेण्ट कुनै खास सिद्धान्त वा फर्मुलामा आधारित भए सो सिद्धान्त वा फर्मुला ।</li></ul></li></ul><div class="footnote"><span class="footnote-symbol">⊕</span> पहिलो संशोधनद्वारा थप ।<br><span class="footnote-symbol">✓</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित ।<br><span class="footnote-symbol">*</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा खारेज । </div><div style="page-break-before: always;"></div><ul class="numbered-list" start="4"><li> (२) उपदफा (१) बमोजिमको दरखास्तका साथ दरखास्तवालाले सो पेटेण्टको <span class="footnote-symbol">*</span>विवरण सहितको नक्सा तथा रेखाङ्कन र अनुसूची–३(१) को (क) मा तोकिएको दरखास्त दस्तुर समेत दाखिल गर्नुपर्छ । </li></ul><ul class="numbered-list" start="5"><li> विभागबाट जाँचबुझः (१) दफा ४ बमोजिमको दरखास्त दाखिल भएपछि विभागले आवश्यक देखेमा विशेषज्ञहरूको सल्लाह समेत लिई दरखास्तमा लेखिएको पेटेण्ट नयाँ आविष्कार भएको हो होइन र सर्वसाधारणलाई उपयोगी छ छैन भन्ने कुराको जाँचबुझ र अध्ययन गरी सो पेटेण्ट दर्ता गर्न हुने वा नहुने कुराको यकीन गर्नेछ । <ul class="sub-list"><li>(२) दफा ६ बमोजिम कुनै पेटेण्ट दर्ता गर्न नहुने देखेमा विभागले दरखास्तवालालाई निजको दरखास्त बमोजिम पेटेण्ट दर्ता हुन नसक्ने कुराको सूचना दिनुपर्छ ।</li><li>(३) <span class="footnote-symbol">x</span><span class="form-field medium"></span></li></ul></li><li> पेटेण्ट दर्ता हुन नसक्नेः (१) देहायका अवस्थामा विभागले यस ऐन बमोजिम पेटेण्ट दर्ता गर्न हुँदैनः- <ul class="sub-list-devanagari"><li>कसैको नाममा दर्ता भइसकेको रहेछ, वा</li><li>दरखास्तवालाले दर्ता गराउन चाहेको पेटेण्ट आफैले आविष्कार नगरेको र आविष्कार गर्ने व्यक्तिबाट हक पनि प्राप्त नगरेको रहेछ, वा</li><li>दर्ता गराउन चाहेको पेटेण्टबाट सर्वसाधारण जनताको स्वास्थ्य, सदाचार वा नैतिकता वा राष्ट्रिय हितमा कुनै प्रतिकूल असर पर्ने रहेछ, वा</li><li>कुनै प्रचलित नेपाल कानूनको बर्खिलाप हुने रहेछ भने ।</li></ul></li></ul><div class="content-paragraph indent"> तर खण्ड (क) मा लेखिएको कुनै कुराले दफा ९ बमोजिम पेटेण्टको दर्ता दाखिल खारिज गर्न बाधा पुऱ्याएको मानिने छैन । </div><ul class="numbered-list" start="6"><li> (२) उपदफा (१) मा लेखिएको अवस्थामा विभागले दर्ता भइसकेको कुनै पेटेण्टको दर्ता बदर गर्न सक्नेछ । </li></ul><div class="content-paragraph indent"> तर सो बमोजिम कुनै पेटेण्टको दर्ता बदर गर्नु भन्दा अगावै पेटेण्टवालालाई सो पेटण्टको दर्ता बदर हुन नपर्ने कुनै कारण भए देखाउन मनासिव माफिकको मौका दिनुपर्छ । </div><div class="footnote"><span class="footnote-symbol">+</span> पहिलो संशोधाद्वारा संशोधित ।<br><span class="footnote-symbol">x</span> पहिलो संशोधाद्वारा झिकिएको । </div><div style="page-break-before: always;"></div><ul class="numbered-list" start="7"><li> पेटेण्टको दर्ताः (१) दफा ६ बमोजिम दर्ता गर्न नहुने अवस्थामा बाहेक पेटेण्ट दर्ता गराउन दफा ४ बमोजिम दरखास्त दाखिल भएपछि विभागले दफा ५ बमोजिम आवश्यक जाँचबुझ गरी दरखास्तवालालाई अनुसूची–२ (क) बमोजिमको ढाँचामा दर्ताको प्रमाणपत्र दिनुपर्छ । <ul class="sub-list"><li>(२) उपदफा (१) बमोजिमको प्रमाणपत्र प्राप्त गर्नको निमित्त दरखास्तवालाले विभागलाई अनुसूची–३(१) को (ख) मा तोकिए बमोजिमको दर्ता दस्तुर बुझाउनु पर्छ ।</li></ul></li><li><span class="footnote-symbol">●</span>७क. दर्ता भएको पेटेण्ट प्रकाशन गर्नेः (१) यस ऐन बमोजिम दर्ता भएको पेटेण्टमध्ये राष्ट्रिय हितको लागि गोप्य राख्नु पर्ने बाहेक अन्य पेटेण्टहरू विभागले सर्वसाधारणको जानकारीको लागि नेपाल राजपत्रमा प्रकाशित गर्नेछ । <ul class="sub-list"><li>(२) उपदफा (१) बमोजिम प्रकाशित पेटेण्टको विवरण, नक्सा वा रेखाङ्कन कसैले हेर्न वा त्यसको नक्कल लिन चाहेमा विभागबाट तोकिएको दस्तुर बुझाई त्यस्तो पेटेण्ट हेर्न वा त्यसको नक्कल लिन सक्नेछ ।</li><li>(३) उपदफा (२) बमोजिम पेटेण्ट हेरेको वा त्यसको नक्कल लिएको मितिले पैंतीस दिनभित्र त्यस्तो पेटेण्ट उपर कसैको कुनै विरोध भएमा विभागमा उजुर गर्न सक्नेछ ।</li></ul></li></ul><div class="footnote"><span class="footnote-symbol">⊕</span> पहिलो संशोधनद्वारा थप । </div><div style="page-break-before: always;"></div><ul class="numbered-list" start="7"><li> (४) उपदफा (३) बमोजिम उजुर पर्न आएमा विभागले जाँचबुझ गरी आवश्यक कारबाही गर्नु पर्नेछ । </li><li><span class="footnote-symbol">**</span>८. पेटेण्टको अवधिः (१) दफा २३ख. बमोजिम नवीकरण गराएको अवस्थामा बाहेक दफा ७ बमोजिम दर्ता भएको पेटेण्टमा दर्ता भएको मितिले सात वर्षसम्म मात्र पेटेण्टवालाको हक कायम हुनेछ । <ul class="sub-list"><li>(२) उपदफा (१) मा जुनसुकै कुरा लेखिएको भए तापनि यो दफा प्रारम्भ हुनुभन्दा अघि दर्ता भएको पेटेण्टको अवधिको हकमा सो पेटेण्ट दर्ता हुँदाका बखत कायम रहेको व्यवस्था बमोजिम नै अवधि कायम हुनेछ । सो अवधि भुक्तान भएपछि दफा २३ख. बमोजिम नवीकरण गराउनु पर्नेछ ।</li></ul></li><li> ९. <span class="footnote-symbol">☑</span><span class="form-field large"></span></li><li> १०. पेटेण्टको नक्सा वा नमूना सरकारी म्यूजियममा दाखिल गर्नेः यस ऐन बमोजिम दर्ता भएको पेटेण्ट अनुसार हुने वस्तुको एक प्रति नक्सा वा नमूना पेटेण्टवालाले <span class="footnote-symbol">*</span>'राष्ट्रिय अभिलेखालय समेतलाई दिनु पर्छ । </li><li> ११. दफा ३ को उल्लंघन गरेमा हुने सजायः कसैले देहायका कुनै काम गरेमा विभागको आदेशले कसूरको मात्रा अनुसार देहाय बमोजिमको जरिबाना हुनेछ र सो कसूरसँग सम्बन्धित चीज वस्तु जफत हुनेछः– <ul class="sub-list-devanagari"><li>दफा ३ को उपदफा (२) मा लेखिएको कुनै कसूर गरेमा पाँच लाख रुपैयाँसम्म जरिबाना ।</li></ul></li></ul><div class="footnote"><span class="footnote-symbol">+</span> पहिलो संशोधाद्वारा संशोधित ।<br><span class="footnote-symbol">✉</span> पहिलो संशोधाद्धारा झिकिएको ।<br><span class="footnote-symbol">v</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित । </div><div style="page-break-before: always;"></div><ul class="numbered-list" start="11"><li><ul class="sub-list-devanagari"><li>(ख) दफा ३ को उपदफा (२) मा लेखिएको कुनै काम गर्ने उद्योग गरेमा वा सो काम गर्ने दुरुत्साहन दिएमा दुई लाख पचास हजार रुपैयाँसम्म जरिबाना ।</li></ul></li></ul><div class="header-section"><div class="document-title">परिच्छेद–३</div><div class="document-subtitle">डिजायन</div></div><ul class="numbered-list"><li> १२. डिजायनमा हक प्राप्त गर्नेः (१) कसैले आफुले बनाएको वा बनाउन लगाएको कुनै वस्तुको डिजायन दफा १४ बमोजिम विभागमा दर्ता गराई सो डिजायन उपर यस ऐन बमोजिमको हक प्राप्त गर्न सक्नेछ । <ul class="sub-list"><li><span class="footnote-symbol">▽</span>(२) यस ऐन बमोजिम कुनै व्यक्तिको नाममा दर्ता भएको डिजायन अरु कसैले नक्कल गर्न वा दफा २१घ. बमोजिम आफ्नो नाममा नामसारी नगराई वा प्रयोगको निमित्त लिखित रुपमा अनुमति नलिई आफ्नो वा अरुको नामबाट प्रयोग गर्न गराउन हुँदैन ।</li></ul></li><li> १३. डिजायनको दर्ताको निमित्त दरखास्तः (१) आफूले बनाएको वा बनाउन लाएको कुनै चिज दफा १४ बमोजिम दर्ता गराउन चाहने व्यक्तिले सो डिजायनको <span class="footnote-symbol">⊕</span>विवरण सहितको नक्शा तथा रेखाङ्कन र चार प्रति नमूना सहित अनुसूची–१ (ख) बमोजिमको ढाँचामा विभागमा दरखास्त दिनुपर्छ । <ul class="sub-list"><li>(२) उपदफा (१) बमोजिम दरखास्त दिने व्यक्तिले आफ्नो दरखास्तको साथै अनुसूची–३ (२) को (क) मा तोकिए बमोजिमको दरखास्त दस्तुर विभागमा बुझाउनु पर्छ ।</li></ul></li></ul><div class="footnote"><span class="footnote-symbol">∇</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित ।<br><span class="footnote-symbol">⊕</span> पहिलो संशोधनद्वारा थप । </div><div style="page-break-before: always;"></div><ul class="numbered-list" start="14"><li> १४. डिजायनको दर्ताः (१) दफा १३ बमोजिम कसैको दरखास्त परेमा विभागले सो डिजायन दरखास्तवालाको नाममा दर्ता गरी अनुसूची–२(ख) बमोजिमको प्रमाणपत्र दिनुपर्छ । </li></ul><div class="content-paragraph indent"> तर त्यस्तो डिजायनबाट कुनै व्यक्ति वा संस्थाको प्रतिष्ठामा धक्का पुग्ने वा सर्वसाधारण जनताको सदाचार वा नैतिकतामा नराम्रो प्रभाव पर्ने वा राष्ट्रिय हितको प्रतिकूल हुने रहेछ वा सो डिजायन अघि नै अरू कसैको नाममा दर्ता भैसकेको रहेछ भने यस उपदफा बमोजिम दर्ता गरिने छैन । </div><ul class="numbered-list" start="14"><li> (२) उपदफा (१) बमोजिमको प्रमाणपत्र प्राप्त गर्नको निमित्त दरखास्तवालाले अनुसूची–३ (२) को (ख) मा तोकिए बमोजिमको डिजायनको दर्ता दस्तुर विभागमा दाखिल गर्नुपर्छ । </li><li> (३) उपदफा (१) को प्रतिबन्धात्मक वाक्यांशमा लेखिएको कुनै अवस्था छ भन्ने लागेमा विभागले कुनै डिजायनको दर्ता बदर गर्न सक्नेछ । </li></ul><div class="content-paragraph indent"> तर सो बमोजिम कुनै डिजायनको दर्ता बदर गर्नु भन्दा अगावै विभागले सो डिजायनवालालाई सो डिजायनको दर्ता बदर हुनु नपर्ने कुनै कारण भए देखाउन मनासिब माफिकको मौका दिनु पर्छ । </div><ul class="numbered-list" start="14"><li><span class="footnote-symbol">●</span>१४क.डिजायनको अवधिः दफा २३ख. बमोजिम नवीकरण गराएको अवस्थामा बाहेक दफा १४ बमोजिम दर्ता भएको डिजायनमा दर्ता भएको मितिले पाँच वर्षसम्म डिजायनवालाको हक कायम हुनेछ । </li><li> १५. दफा १२ उल्लङ्घन गर्ने व्यक्तिलाई हुने सजायः कसैले दफा १२ को उपदफा (२) उल्लङ्घन गरेमा वा दफा १४ को उपदफा (३) बमोजिम विभागले बदर गरेको डिजायन चलाएमा विभागको आदेशले <span class="underline">कसुरको मात्रा अनुसार</span><span class="underline">पचास हजार</span> रूपैयाँसम्म जरिबाना हुन सक्नेछ र सो कस्रसंग सम्बन्धित सबै चिज वस्तु जफत हुनेछ । </li></ul><div class="footnote"><span class="footnote-symbol">+</span> पहिलो संशोधनद्वारा थप ।<br> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा थप ।<br><span class="footnote-symbol">✓</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित । </div><div style="page-break-before: always;"></div><div class="header-section"><div class="document-title">परिच्छेद–४</div><div class="document-subtitle">ट्रेडमार्क</div></div><ul class="numbered-list"><li> १६. ट्रेडमार्कमा हक प्राप्त गर्नेः (१) कसैले आफ्नो बन्द व्यापार वा कारोबारको ट्रेडमार्क दफा १८ बमोजिम विभागमा दर्ता गराई सो ट्रेडमार्क उपर यस ऐन बमोजिमको हक प्राप्त गर्न सक्नेछ । <ul class="sub-list"><li><span class="footnote-symbol">▽</span>(२) यस ऐन बमोजिम कुनै व्यक्तिको नाममा दर्ता भएको ट्रेडमार्क अरु कसैले नक्कल गर्न वा दफा २१घ. बमोजिम आफ्नो नाममा नामसारी नगराई वा प्रयोगको निमित्त लिखित रुपमा अनुमति नलिई आफ्नो वा अरुको नामबाट प्रयोग गर्न गराउन हुँदैन ।</li></ul></li><li> १७. ट्रेडमार्क दर्ताको निमित्त दरखास्तः (१) आफ्नो बन्द व्यापार वा कारोबारको ट्रेडमार्क दफा १८ बमोजिम दर्ता गराउन चाहने व्यक्तिले सो ट्रेडमार्कको ४ प्रति नमूना सहित अनुसूची– १(ग) बमोजिमको ढाँचामा विभागमा दरखास्त दिनुपर्छ । <ul class="sub-list"><li>(२) उपदफा (१) बमोजिम दरखास्त दिने व्यक्तिले आफ्नो दरखास्तका साथै अनुसूची–३(३) को (क) मा तोकिए बमोजिमको दरखास्त दस्तुर विभागमा बुझाउनु पर्छ ।</li></ul></li><li> १८. ट्रेडमार्कको दर्ताः (१) दफा १७ बमोजिम ट्रेडमार्कको दर्ताको निमित्त कसैको दरखास्त परेमा सो ट्रेडमार्कका सम्बन्धमा आवश्यक जाँचबुझ गरी कसैको दावी विरोध भए त्यस्तो दावी विरोध गर्न मनासिब मौका दिई कसैको दावी विरोध पर्न आएमा सो उपर समेत छानबिन गरी दर्ता गर्न उपयुक्त ठहरिएमा सो ट्रेडमार्क दरखास्तवालाको नाममा दर्ता गरी अनुसूची–२(ग) बमोजिमको प्रमाणपत्र दिनुपर्छ । </li></ul><div class="footnote"><span class="footnote-symbol">0</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा थप ।<br><span class="footnote-symbol">✓</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित । </div><div style="page-break-before: always;"></div><div class="content-paragraph indent"> तर, त्यस्तो ट्रेडमार्कबाट कुनै व्यक्ति वा संस्थाको प्रतिष्ठामा धक्का पर्ने वा सर्वसाधारण जनताको सदाचार वा नैतिकता वा राष्ट्रिय हितमा नराम्रो असर पर्ने वा अरू कसैको ट्रेडमार्कको ख्यातिमा धक्का पर्ने सम्भावना छ भन्ने लागेमा वा सो ट्रेडमार्क पहिले अरू कसैको नाममा दर्ता भैसकेको देखिएमा सो ट्रेडमार्क दर्ता गरिने छैन । </div><ul class="numbered-list" start="18"><li> (२) उपदफा (१) बमोजिमको प्रमाणपत्र प्राप्त गर्नको निमित्त ट्रेडमार्कको दर्ता दस्तुर बापत दरखास्तवालाले अनुसूची–३(३) को (ख) मा तोकिए बमोजिमको दर्ता दस्तुर विभागमा बुझाउनु पर्छ । </li><li> (३) उपदफा (१) को प्रतिबन्धात्मक वाक्यांशमा लेखिएको कुनै अवस्था छ भन्ने लागेमा विभागले दर्ता भएको कुनै ट्रेडमार्कको दर्ता बदर गर्न सक्नेछ । </li></ul><div class="content-paragraph indent"> तर सो बमोजिम कुनै ट्रेडमार्क बदर गर्नु भन्दा अगावै विभागले सो ट्रेडमार्कवालालाई सो ट्रेडमार्क कबदर हुनु नपर्ने कुनै कारण भए देखाउन मनासिब माफिकको मौका दिनु पर्छ । </div><ul class="numbered-list" start="18"><li><span class="footnote-symbol">●</span>१८क. ट्रेडमार्कको प्रयोजनको लागि मालसामान र सेवाको वर्गीकरणः (१) कुनै मालसामान वा कुनै प्रकारको सेवासंग सम्बन्धित ट्रेडमार्क दर्ता गर्ने प्रयोजनको लागि नेपाल सरकारले नेपाल राजपत्रमा सूचना प्रकाशित गरी त्यस्तो मालसामान वा सेवाको वर्गीकरण गर्न सक्नेछ । <ul class="sub-list"><li>(२) प्रत्येक वर्गमा परेका मालसामान वा सेवाको ट्रेडमार्क दर्ता गर्न छुट्टा छुट्टै दरखास्त दिनु पर्नेछ ।</li><li>(३) उपदफा (१) बमोजिम एक वर्गमा परेका मालसामान वा सेवाको लागि दर्ता भएको ट्रेडमार्क कुनै अर्को वर्गमा परेको मालसामान वा सेवाको लागि पनि दर्ता गर्न सकिनेछ ।</li></ul></li></ul><div class="footnote"><span class="footnote-symbol">⊕</span> पहिलो संशोधनद्वारा थप । </div><div style="page-break-before: always;"></div><ul class="numbered-list" start="18"><li><span class="footnote-symbol">●</span>१८ख. ट्रेडमार्क प्रयोग गर्न नपाइनेः विभागमा दर्ता नगराई कुनै ट्रेडमार्क पनि रजिष्टर्ड ट्रेडमार्कको रूपमा प्रयोग गर्न पाइने छैन । </li><li><span class="footnote-symbol">●</span>१८ग. ट्रेडमार्क प्रयोग गर्ने म्यादः विभागमा दर्ता भएको ट्रेडमार्क दर्ता भएको मितिले एक वर्षसम्ममा प्रयोगमा नल्याएमा विभागले आवश्यक जाँचबुझ गरी त्यस्तो ट्रेडमार्क दर्ता खारेज गर्न सक्नेछ । </li><li><span class="footnote-symbol">●</span>१८घ. ट्रेडमार्कको अवधिः दफा २३ख. बमोजिम नवीकरण गरिएको अवस्थामा बाहेक दफा १८ बमोजिम दर्ता भएको ट्रेडमार्कमा दर्ता भएको मितिले सात वर्षसम्म ट्रेडमार्कवालाको हक कायम हुनेछ । </li><li><span class="footnote-symbol">*</span>१९. गैर कानूनी तवरले ट्रेडमार्क प्रयोग गरेमा हुने सजायः कसैले दफा १६ को उपदफा (२) उल्लङ्घन गरेमा वा दफा १८ को उपदफा (३) बमोजिम बदर भएको ट्रेडमार्क चलाएमा वा दफा १८ख. उल्लङ्घन गरेमा विभागको आदेशले <span class="underline">कसुरको मात्रा अनुसार</span><span class="underline">एकलाख रूपैयाँसम्म</span> जरिवाना हुन सक्नेछ र सो कसूरसंग सम्बन्धित सबै मालसामान जफत हुनेछ । </li></ul><div class="header-section"><div class="document-title">परिच्छेद–५</div><div class="document-subtitle">विविध</div></div><ul class="numbered-list"><li> २०. वारिस मुकरर गर्न पाउनेः यस ऐन बमोजिम आफूले गर्नुपर्ने कुनै काम कारबाही गर्नको निमित्त कुनै व्यक्तिले आफ्नो वारिस वा कानून व्यवसायी मुकरर गर्न सक्नेछ र सो <span class="footnote-symbol">*</span>वारिस वा कानून व्यवसायीद्वारा भएको सबै काम कारबाही निजले नै गरेको मानिनेछ । </li></ul><div class="footnote"><span class="footnote-symbol">⊕</span> पहिलो संशोधनद्वारा थप ।<br><span class="footnote-symbol">•</span> पहिलो संशोधाद्वारा संशोधित ।<br> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा थप ।<br><span class="footnote-symbol">✓</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित । </div><div style="page-break-before: always;"></div><ul class="numbered-list" start="21"><li> २१. <span class="footnote-symbol">☑</span><span class="form-field large"></span></li><li><span class="footnote-symbol">⊕</span>२१क.दर्ता भएको डिजायन र ट्रेडमार्क प्रकाशन गर्नेः (१) दफा १४ बमोजिम दर्ता भएको डिजायन र दफा १८ बमोजिम दर्ता भएको ट्रेडमार्क, त्यसको नवीकरण तथा दर्ता वदरसम्बन्धी विवरण विभागले सर्वसाधारणको जानकारीको लागि प्रकाशन गर्न सक्नेछ । <ul class="sub-list"><li>(२) उपदफा (१) बमोजिम प्रकाशित विवरण उपर कसैको विरोध भएमा त्यस्तो व्यक्तिले उक्त विवरण प्रकाशित भएको मितिले पैंतीस दिनभित्र विभागमा उजुरी दिन सक्नेछ । त्यसरी परेको उजुरी उपर विभागले जाँचबुझ गरी आवश्यक कारबाही गर्नु पर्नेछ ।</li></ul></li><li><span class="footnote-symbol">⊕</span>२१ख.नेपालमा दर्ता नगरी हक कायम नहुनेः विदेशमा दर्ता गरिएको ट्रेडमार्क, डिजायन र ट्रेडमार्क सम्बन्धित व्यक्तिले नेपालमा दर्ता नगराई त्यस्तो पेटेण्ट, डिजायन र ट्रेडमार्कमा निजको नेपालमा हक कायम हुने छैन । </li><li><span class="footnote-symbol">●</span>२१ग. विदेशी पेटेण्ट, डिजायन र ट्रेडमार्कको दर्ताः विदेशमा दर्ता भएको पेटेण्ट, डिजायन र ट्रेडमार्कको प्रमाणपत्र साथै राखी दर्ताको लागि विभागमा निवेदन दिएमा विभागले त्यस्तो पेटेण्ट, डिजायन र ट्रेडमार्क सम्बन्धमा जाँचबुझ नगरीकनै पनि दर्ता गर्न सक्नेछ र त्यस्तो दर्तावालालाई विभागले औद्योगिक सम्पत्तिको संरक्षण गर्ने सम्बन्धमा सन् १८८३ मा सम्पन्न भएको पेरिस महासन्धि अनुसार ग्राह्यता मितिको सहुलियत प्रदान गर्नेछ । </li><li><span class="footnote-symbol">▽</span>२१घ. पेटेण्ट, डिजायन वा ट्रेडमार्कको हक हस्तान्तरण वा प्रयोगको अनुमति सम्बन्धी व्यवस्थाः (१) आफ्नो नाममा दर्ता रहेको पेटेण्ट, डिजायन वा ट्रेडमार्क अरु कसैको नाममा हस्तान्तरण गरी दिन वा प्रयोग गर्न पाउने गरी लिखित रुपमा अनुमति दिन हुन्छ । <ul class="sub-list"><li>(२) उपदफा (१) बमोजिम हस्तान्तरण गर्न वा प्रयोग गर्न दिन चाहेमा तोकिए बमोजिमको दस्तुर सहित त्यस्तो पेटेण्ट, डिजायन वा ट्रेडमार्कवाला र त्यसरी पेटेण्ट, डिजायन वा ट्रेडमार्क हस्तान्तरण गरी लिन वा प्रयोग गर्न चाहने दुवै व्यक्तिले सो कुरा खुलाई संयुक्त रुपमा विभागमा दरखास्त दिनु पर्नेछ ।</li><li>(३) उपदफा (२) बमोजिम दरखास्त पर्न आएमा विभागले त्यस्तो पेटेण्ट, डिजायन वा ट्रेडमार्क हस्तान्तरण गर्ने वा प्रयोग गर्ने अनुमति दिन सक्नेछ ।</li><li>(४) विभागले उपदफा (३) बमोजिम हस्तान्तरण गर्ने अनुमति दिएमा हस्तान्तरण गरी लिने व्यक्तिको नाममा सो पेटेण्ट, डिजायन वा ट्रेडमार्क नामसारी गरिदिनु पर्नेछ ।</li><li>(५) विभागले उपदफा (३) बमोजिम प्रयोग गर्ने अनुमति दिएमा सो को व्यहोरा विभागमा रहेको दर्ता किताब र प्रमाणपत्रमा समेत जनाई प्रयोग गर्न अनुमति पाउने व्यक्तिलाई सो को निस्सा दिनु पर्नेछ ।</li></ul></li><li> २२. विभागले दर्ता किताब खडा गर्नेः यस ऐन बमोजिम दर्ता भएको र दर्ता बदर भएको समेत देखिने गरी विभागले पेटेण्ट, डिजायन र ट्रेडमार्कका सम्बन्धमा छुट्टा छुट्टै किताब खडा गर्नुपर्छ । </li><li> २३. <span class="footnote-symbol">☑</span><span class="form-field large"></span></li></ul><div class="footnote"><span class="footnote-symbol">▲</span> पहिलो संशोधाद्वारा संशोधित ।<br><span class="footnote-symbol">☑</span> पहिलो संशोधाद्धारा खारेज ।<br><span class="footnote-symbol">⊕</span> पहिलो संशोधनद्वारा थप ।<br><span class="footnote-symbol">✓</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित ।<br><span class="footnote-symbol">*</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा खारेज । </div><div style="page-break-before: always;"></div><ul class="numbered-list" start="23"><li><span class="footnote-symbol">⊕</span>२३क. <span class="footnote-symbol">☑</span><span class="form-field large"></span></li><li><span class="footnote-symbol">⊕</span>२३ख.पेटेण्ट, डिजायन र ट्रेडमार्क नवीकरण गराउने कार्यविधिः (१) दफा ८, दफा १४क, र दफा १८घ. बमोजिम पेटेण्टवाला, डिजायनवाला र ट्रेडमार्कवालाले पेटेण्ट, डिजायन र ट्रेडमार्क प्रयोग गर्न पाउने अवधि समाप्त भएको मितिले पैंतीस दिनभित्र क्रमशः अनुसूची–२ (घ), २ (ङ) र २(च) बमोजिमको ढाँचामा दरखास्त दिई अनुसची–३ बमोजिमको दस्तुर तिरी त्यसको नवीकरण गराउनु पर्नेछ । <ul class="sub-list"><li>(२) उपदफा (१) बमोजिम नवीकरण गराउने म्याद नाघेको मितिले ६ महीनासम्म एक हजार रूपैयाँ जरिबाना तिरी नवीकरण गराउन सकिनेछ । सो म्यादभित्र पनि नवीकरण नगराइएमा पेटेण्ट, डिजायन र ट्रेडमार्कको दर्ता स्वतःखारेज हुनेछ ।</li><li>(३) उपदफा (१) र (२) मा जुनसुकै कुरा लेखिएको भए तापनि पेटेण्टको हकमा सात-सात वर्षको पटक कायम गरी दुई पटकसम्म, डिजायनको हकमा पाँच-पाँच वर्षको पटक कायम गरी दुई पटकसम्म र ट्रेडमार्कको हकमा सात-सात वर्षको पटक कायम गरी जति पटक पनि नवीकरण गराउन सकिनेछ ।</li></ul></li><li> २४. <span class="footnote-symbol">∇</span>प्रमाणपत्रको नक्कलः पेटेण्ट, डिजायन वा ट्रेडमार्कको दर्ताको प्रमाणपत्र हराएमा <span class="footnote-symbol">*</span><span class="underline">तोकिए बमोजिमको रूपैयाँ</span> दस्तुर तिरी विभागबाट प्रमाणपत्रको नक्कल लिन पाइनेछ । </li><li> २५. हर्जानाः यस ऐन बमोजिम दर्ता भएको कुनै पेटेण्ट, डिजायन वा ट्रेडमार्कको सम्बन्धमा कसैले यस ऐनको उल्लंघन गरेबाट पेटेण्ट, डिजायन वा ट्रेडमार्कको दर्तावालाले वास्तविक रूपमा सहनु परेको नोक्सानीको उचित रकम सो उल्लंघन गर्ने व्यक्तिबाट दर्तावालालाई विभागले हर्जानाको रूपमा भराई दिन सक्नेछ । </li></ul><div class="footnote"><span class="footnote-symbol">⊕</span> पहिलो संशोधनद्वारा थप ।<br><span class="footnote-symbol">∇</span> निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ द्वारा संशोधित ।<br><span class="footnote-symbol">•</span> पहिलो संशोधनद्वारा संशोधित । </div><div style="page-break-before: always;"></div><ul class="numbered-list" start="26"><li> २६. यसै ऐन अन्तर्गत दर्ता भएको मानिनेः यो ऐन लागू हुनु अघि १९९३ सालमा जारी भएको पेटेण्ट, डिजायन र ट्रेडमार्क कानून बमोजिम दर्ता भएको पेटेण्ट, डिजायन र ट्रेडमार्कहरु यो ऐन लागू भएको मितिदेखि यसै ऐन बमोजिम दर्ता भएको मानिनेछन् । </li><li><span class="footnote-symbol">⊕</span>२६क. दस्तुरमा हेरफेर गर्न सकिनेः नेपाल सरकारले नेपाल राजपत्रमा सूचना प्रकाशन गरी अनुसूची–३ मा तोकिएको दस्तुरमा हेरफेर गर्न सक्नेछ । </li><li> २७. पुनरावेदन लाग्न सक्नेः यस ऐनबमोजिम विभागको आदेशमा चित्त नबुझ्ने व्यक्तिले ३५ दिनभित्र उच्च अदालतमा पुनरावेदन गर्न सक्नेछ । </li><li> २८. खारेजीः सम्बत १९९३ सालमा जारी भएको पेटेण्ट, डिजायन र ट्रेडमार्क कानून खारेज गरिएकोछ । </li></ul><div class="footnote"><span class="footnote-symbol">⊕</span> पहिलो संशोधनद्वारा थप । </div><div class="content-paragraph bold"> द्रष्टव्यः- </div><ul class="sub-list"><li> (१) निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने ऐन, २०६३ को दफा ५ यस प्रकार रहेको छः- <ul class="numbered-list" style="margin-left: 1em;"><li>५. निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने अध्यादेश २०६२ निष्क्रिय भएपछि त्यसको परिणामः निकासी पैठारी तथा बौद्धिक सम्पत्ति सम्बन्धी केही नेपाल ऐन संशोधन गर्ने अध्यादेश २०६२ निष्क्रिय भएपछि अर्को अभिप्राय नदेखिएमा सो निष्क्रियताले,- <ul class="sub-list-devanagari"><li>सो अध्यादेश निष्क्रिय हुदाँका बखत चल्ती नभएको वा कायम नरहेको कुनै कुरा पनि ।</li><li>सो अध्यादेश बमोजिम चालू भएको कुरा वा सो बमोजिम रीत पुऱ्याई अघि नै गरिएको काम वा भोगिसकेको कुनै कुरालाई असर पार्ने छैन,</li><li>सो अध्यादेश बमोजिम पाएको, हासिल गरेको वा भोगेको कुनै हक सुविधा, कर्तव्य वा दायित्वमा असर पार्ने छैन,</li><li>सो अध्यादेश बमोजिम गरिएको कुनै दण्ड सजाय वा जफतलाई असर पार्ने छैन,</li><li>माथि लेखिएको कुनै त्यस्तो हक, सुविधा, कर्तव्य, दायित्व वा दण्ड सजाय सम्बन्धमा गरिएको कुनै काम कारबाही वा उपायलाई असर पार्ने छैन र सो अध्यादेश कायम रहे सरह त्यस्तो कुनै कानूनी कारबाही वा उपायलाई पनि शुरु गर्न, चालू राख्न वा लागू गर्न सकिनेछ ।</li></ul></li></ul></li><li>(२) केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः– <div class="indent">“श्री ५ को सरकार” को सट्टा “ नेपाल सरकार” ।</div></li><li>(३) न्याय प्रशासन ऐन, २०७३ द्वारा रुपान्तर भएका शब्दहरुः– <div class="indent">“पुनरावेदन अदालत” को सट्टा “उच्च अदालत” ।</div></li></ul><div style="page-break-before: always;"></div><div class="header-section"><div class="document-title"><span class="footnote-symbol">*</span>अनुसूची–१ (क) </div><div class="document-subtitle"> पेटेण्ट दर्ताको निमित्त दिइने दरखास्तको ढाँचा </div></div><div class="content-paragraph"> श्री.<span class="form-field xlarge"></span></div><div class="content-paragraph" style="margin-top: 50px;"> म / हामी <span class="form-field xlarge"></span> को आविष्कारक भएकोले सो वस्तु सम्बन्धी सिद्धान्त, फर्मुला र सम्पूर्ण विवरण सहितको नक्शा तथा रेखाङ्कन र दरखास्त दस्तुर संलग्न राखी पेटेण्ट दर्ताको लागि दरखास्त दिएको छु / दिएका छौं । मेरो / हाम्रो नाममा पेटेण्ट दर्ता गरी सोको प्रमाणपत्र दिनु हुन अनुरोध गर्दछु / गर्दछौं । </div><div class="signature-section" style="display: flex; justify-content: space-between; margin-top: 100px;"><div style="width: 48%;"> साक्षीः- १<span class="form-field large"></span></div><div style="width: 48%;"> दरखास्तवालाको सही <span class="form-field large"></span></div></div><div class="signature-section" style="display: flex; justify-content: space-between; margin-top: 20px;"><div style="width: 48%;"> २<span class="form-field large"></span></div><div style="width: 48%;"> ठेगानाः- <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> मितिः- <span class="form-field large"></span></div></div><div class="footnote"><span class="footnote-symbol">पहिलो संशोधनद्वारा संशोधित ।</span></div><div style="page-break-before: always;"></div><div class="header-section"><div class="document-title"><span class="footnote-symbol">*</span>अनुसूची–१ (ख) </div><div class="document-subtitle"> डिजायन दर्ताको निमित्त दिइने दरखास्तको ढाँचा </div></div><div class="content-paragraph"> श्री.<span class="form-field xlarge"></span></div><div class="content-paragraph" style="margin-top: 50px;"> मैले / हामीले यसैसाथ संलग्न नमूना बमोजिमको <span class="form-field xlarge"></span> बनाएकोले । बनाउन लगाएकोले डिजायनको सम्पूर्ण विवरण सहितको नक्सा तथा रेखाङ्कन र चार प्रति नमूना र दरखास्त दस्तुर संलग्न राखी डिजायन दर्ताको लागि दरखास्त दिएको छु / दिएका छौं । मेरो / हाम्रो नाममा डिजायन दर्ता गरी सोको प्रमाणपत्र दिनु हुन अनुरोध गर्दछु / गर्दछौं । </div><div class="signature-section" style="display: flex; justify-content: space-between; margin-top: 100px;"><div style="width: 48%;"> साक्षीः- १<span class="form-field large"></span></div><div style="width: 48%;"> दरखास्तवालाको सही <span class="form-field large"></span></div></div><div class="signature-section" style="display: flex; justify-content: space-between; margin-top: 20px;"><div style="width: 48%;"> २<span class="form-field large"></span></div><div style="width: 48%;"> ठेगानाः- <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> मितिः- <span class="form-field large"></span></div></div><div class="footnote"><span class="footnote-symbol">पहिलो संशोधनद्वारा संशोधित ।</span></div><div style="page-break-before: always;"></div><div class="header-section"><div class="document-title"><span class="footnote-symbol">*</span>अनुसूची–१ (ग) </div><div class="document-subtitle"> ट्रेडमार्क दर्ताको निमित्त दिइने दरखास्तको ढाँचा </div></div><div class="content-paragraph"> श्री.<span class="form-field xlarge"></span></div><div class="content-paragraph" style="margin-top: 50px;"> मैले / हामीले यसैसाथ संलग्न नमूनाको ट्रेडमार्क<span class="form-field xlarge"></span>मा लगाउने भएकोले। लगाई राखेकोले सो को चार प्रति र दरखास्त दस्तुर संलग्न राखी ट्रेडमार्क दर्ताको लागि दरखास्त दिएको छु / दिएका छौं । मेरो / हाम्रो नाममा ट्रेडमार्क दर्ता गरी सोको प्रमाणपत्र दिनु हुन अनुरोध गर्दछु / गर्दछौं । </div><div class="signature-section" style="display: flex; justify-content: space-between; margin-top: 100px;"><div style="width: 48%;"> साक्षीः- १<span class="form-field large"></span></div><div style="width: 48%;"> दरखास्तवालाको सही <span class="form-field large"></span></div></div><div class="signature-section" style="display: flex; justify-content: space-between; margin-top: 20px;"><div style="width: 48%;"> २<span class="form-field large"></span></div><div style="width: 48%;"> ठेगानाः- <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> मितिः- <span class="form-field large"></span></div></div><div class="footnote"><span class="footnote-symbol">पहिलो संशोधनद्वारा संशोधित ।</span></div><div style="page-break-before: always;"></div><div class="header-section"><div class="document-title"><span class="footnote-symbol">*</span>अनुसूची–२ (क) </div><div class="document-subtitle"> पेटेण्ट दर्ताको प्रमाणपत्रको ढाँचा </div></div><div class="content-paragraph text-center"> नेपाल सरकार<br><span class="form-field large"></span>मन्त्रालय<br><span class="form-field large"></span>विभाग </div><div class="content-paragraph" style="display: flex; justify-content: space-between;"><span>प्रमाणपत्र संख्याः– <span class="form-field medium"></span></span><span>मितिः– <span class="form-field medium"></span></span></div><div class="document-subtitle"> पेटेण्ट दर्ताको प्रमाण-पत्र </div><div class="content-paragraph text-center"> पेटेण्ट, डिजायन र ट्रेडमार्क ऐन, २०२२ को दफा ७ बमोजिम <span class="form-field xlarge"></span>ले आविष्कार गरेको <span class="form-field xlarge"></span> को पेटेण्ट दर्ता गरी यो प्रमाणपत्र दिइएको छ । </div><div class="signature-section"><span class="form-field large"></span><br> महा-निर्देशक </div><table class="main-table"><thead><tr><th>नवीकरण गरेको मिति</th><th>नवीकरणको म्याद समाप्त हुने मिती</th><th>नवीकरण गर्ने अधिकारीको सहिछाप</th></tr></thead><tbody><tr><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td></tr></tbody></table><div class="footnote"><span class="footnote-symbol">पहिलो संशोधनद्वारा संशोधित ।</span></div><div style="page-break-before: always;"></div><div style="width: 100%; height: 100%;"><!-- This page is intentionally left mostly blank as per PDF structure --></div><div style="page-break-before: always;"></div><div class="header-section"><div class="document-title"><span class="footnote-symbol">*</span>अनुसूची–२ (ख) </div><div class="document-subtitle"> डिजायन दर्ताको प्रमाणपत्रको ढाँचा </div></div><div class="content-paragraph text-center"> नेपाल सरकार<br><span class="form-field large"></span>मन्त्रालय<br><span class="form-field large"></span>विभाग </div><div class="content-paragraph" style="display: flex; justify-content: space-between;"><span>प्रमाणपत्र संख्याः– <span class="form-field medium"></span></span><span>मितिः– <span class="form-field medium"></span></span></div><div class="document-subtitle"> डिजायन दर्ताको प्रमाण-पत्र </div><div class="content-paragraph text-center"> पेटेण्ट, डिजायन र ट्रेडमार्क ऐन, २०२२ को दफा १४ बमोजिम <span class="form-field xlarge"></span>ले बनाएको / बनाउन लगाएको <span class="form-field xlarge"></span> को डिजायन दर्ता गरी यो प्रमाणपत्र दिइएको छ । </div><div class="signature-section"><span class="form-field large"></span><br> महा-निर्देशक </div><table class="main-table"><thead><tr><th>नवीकरण गरेको मिति</th><th>नवीकरणको म्याद समाप्त हुने मिती</th><th>नवीकरण गर्ने अधिकारीको सहिछाप</th></tr></thead><tbody><tr><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td></tr></tbody></table><div class="footnote"><span class="footnote-symbol">पहिलो संशोधनद्वारा संशोधित ।</span></div><div style="page-break-before: always;"></div><div class="header-section"><div class="document-title"><span class="footnote-symbol">*</span>अनुसूची–२ (ग) </div><div class="document-subtitle"> ट्रेडमार्क दर्ताको प्रमाणपत्रको ढाँचा </div></div><div class="content-paragraph text-center"> नेपाल सरकार<br><span class="form-field large"></span>मन्त्रालय<br><span class="form-field large"></span>विभाग </div><div class="content-paragraph" style="display: flex; justify-content: space-between;"><span>प्रमाणपत्र संख्याः– <span class="form-field medium"></span></span><span>मितिः– <span class="form-field medium"></span></span></div><div class="document-subtitle"> ट्रेडमार्क दर्ताको प्रमाण-पत्र </div><div class="content-paragraph text-center"> पेटेण्ट, डिजायन र ट्रेडमार्क ऐन, २०२२ को दफा १८ बमोजिम <span class="form-field xlarge"></span>ले <span class="form-field xlarge"></span> मा लगाई राखेको । लगाउने भएको ट्रेडमार्क दर्ता गरी यो प्रमाणपत्र दिइएको छ । </div><div class="signature-section"><span class="form-field large"></span><br> महा-निर्देशक </div><table class="main-table"><thead><tr><th>नवीकरण गरेको मिति</th><th>नवीकरणको म्याद समाप्त हुने मिती</th><th>नवीकरण गर्ने अधिकारीको सहिछाप</th></tr></thead><tbody><tr><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td></tr></tbody></table><div class="footnote"><span class="footnote-symbol">पहिलो संशोधनद्वारा संशोधित ।</span></div><div style="page-break-before: always;"></div><div class="header-section"><div class="document-title"><span class="footnote-symbol">⊕</span>अनुसूची–२ (घ) </div><div class="document-subtitle"> पेटेण्ट नवीकरणको निमित्त दिइने दरखास्तको ढाँचा </div></div><div class="content-paragraph"> श्री.<span class="form-field xlarge"></span></div><div class="content-paragraph" style="margin-top: 50px;"> मैले / हामीले मिति <span class="form-field large"></span> मा दर्ता गरेको <span class="form-field large"></span> को पेटेण्टको दर्ता अवधि समाप्त भएकोले नवीकरण वापत लाग्ने दस्तुर संलग्न छ । नवीकरण गरी दिनु हुन अनुरोध गर्दछु / गर्दछौं । </div><div class="signature-section" style="display: flex; justify-content: flex-end; margin-top: 100px;"><div style="width: 48%;"> दरखास्तवालाको सही <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> ठेगानाः- <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> मितिः- <span class="form-field large"></span></div></div><div class="footnote"><span class="footnote-symbol">•</span> पहिलो संशोधनद्वारा थप । </div><div style="page-break-before: always;"></div><div class="header-section"><div class="document-title"><span class="footnote-symbol">⊕</span>अनुसूची–२ (ङ) </div><div class="document-subtitle"> डिजायन नवीकरणको निमित्त दिइने दरखास्तको ढाँचा </div></div><div class="content-paragraph"> श्री.<span class="form-field xlarge"></span></div><div class="content-paragraph" style="margin-top: 50px;"> मैले / हामीले मिति <span class="form-field large"></span> मा दर्ता गरेको <span class="form-field large"></span>को डिजायनको दर्ता अवधि समाप्त भएकोले नवीकरण वापत लाग्ने दस्तुर संलग्न छ । नवीकरण गरी दिनु हुन अनुरोध गर्दछु / गर्दछौं । </div><div class="signature-section" style="display: flex; justify-content: flex-end; margin-top: 100px;"><div style="width: 48%;"> दरखास्तवालाको सही <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> ठेगानाः- <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> मितिः- <span class="form-field large"></span></div></div><div class="footnote"><span class="footnote-symbol">•</span> पहिलो संशोधनद्वारा थप । </div><div style="page-break-before: always;"></div><div class="header-section"><div class="document-title"><span class="footnote-symbol">⊕</span>अनुसूची–२ (च) </div><div class="document-subtitle"> टेडमार्क नवीकरणको निमित्त दिइने दरखास्तको ढाँचा </div></div><div class="content-paragraph"> श्री.<span class="form-field xlarge"></span></div><div class="content-paragraph" style="margin-top: 50px;"> मैले / हामीले मिति <span class="form-field large"></span> मा दर्ता गरी <span class="form-field large"></span>मा लगाई राखेको ट्रेडमार्कको दर्ता अवधि समाप्त भएकोले नवीकरण वापत लाग्ने दस्तुर संलग्न छ । नवीकरण गरी दिनु हुन अनुरोध गर्दछु / गर्दछौं । </div><div class="signature-section" style="display: flex; justify-content: flex-end; margin-top: 100px;"><div style="width: 48%;"> दरखास्तवालाको सही <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> ठेगानाः- <span class="form-field large"></span></div></div><div class="signature-section" style="display: flex; justify-content: flex-end; margin-top: 20px;"><div style="width: 48%;"> मितिः- <span class="form-field large"></span></div></div><div class="footnote"><span class="footnote-symbol">•</span> पहिलो संशोधनद्वारा थप । </div><div style="page-break-before: always;"></div><div class="header-section"><div class="document-title"> अनुसूची–३ </div><div class="document-subtitle"> पेटेण्ट, डिजायन र ट्रेडमार्कको दरखास्त, दर्ता र नवीकरण दस्तुर </div></div><table class="main-table"><thead><tr><th rowspan="2">क्र.स.</th><th rowspan="2">दस्तुरहरुको विवरण</th><th colspan="3" class="text-center">पेटेण्ट डिजायन र ट्रेडमार्क</th></tr><tr><th>पेटेण्ट</th><th>डिजायन</th><th>ट्रेडमार्क</th></tr></thead><tbody><tr><td>१.</td><td>पेटेण्ट, डिजायन र ट्रेडमार्क दर्ताको निमित्त दरखास्त दस्तुर</td><td>रु.२०००।–</td><td>रु.१०००।–</td><td>रु.१०००।–</td></tr><tr><td>२.</td><td>दरखास्त संशोधन दस्तुर</td><td>रु. ५००।–</td><td>रु. ५००।–</td><td>रु. ५००।–</td></tr><tr><td>३.</td><td>दर्ता दस्तुर</td><td>रु.१००००।–</td><td>रु. ७०००।–</td><td>रु.५०००।–</td></tr><tr><td>४.</td><td>नामसारी दस्तुर</td><td>रु.५०००।-</td><td>रु.३०००।-</td><td>रु.२०००।–</td></tr><tr><td>५.</td><td>नामसारी बाहेक अभिलेख संशोधन तथा प्रमाणपत्रमा दरपिट दस्तुर</td><td>रु.२०००।–</td><td>रु.१०००।–</td><td>रु.१०००।–</td></tr><tr><td>६.</td><td>दर्ता विवरणको जानकारी वापत दस्तुर</td><td>रु.७५०।–</td><td>रु.७५०।–</td><td>रु.५००।–</td></tr><tr><td>७.</td><td>उजूरी तथा वाधा विरोध दस्तुर</td><td>रु.१०००।–</td><td>रु.१०००।–</td><td>रु.१०००।–</td></tr><tr><td>८.</td><td>दर्ता प्रमाणपत्रको प्रतिलिपि दस्तुर</td><td>रु.१०००।–</td><td>रु.१०००।–</td><td>रु.२०००।-</td></tr><tr><td>९.</td><td>नवीकरण दस्तुर<br>(क) पहिलो पटकको निम्ति वार्षिक दर<br>(ख) दोस्रो पटकको निम्ति वार्षिक दर<br>(ग) ट्रेडमार्कको हकमा जति</td><td><br>रु.५०००।–<br>रु.७५००।–<br>-</td><td><br>रु.१०००।--<br>रु.२०००।--<br>-</td><td><br>&nbsp;<br>&nbsp;<br>&nbsp;</td></tr></tbody></table><div class="footnote"><span class="footnote-symbol">+</span> मिति २०६२।६।१ देखि लागु हुने गरी मिति २०६२।५।१३ मा नेपाल राजपत्रमा प्रकाशित सूचनाबाट हेरफेर भएको । </div><div style="page-break-before: always;"></div><table class="main-table" style="border: none; margin-top: -25px;"><tbody><tr><td style="border: none; text-align: left; padding-left: 170px;">पटक भए पनि वार्षिक दर</td><td style="border: none; text-align: center; width: 10%;">&nbsp;</td><td style="border: none; text-align: center; width: 10%;">&nbsp;</td><td style="border: none; text-align: center; width: 10%;">रु.५००।-</td></tr></tbody></table></body></html>