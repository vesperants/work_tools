<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपाल स्वास्थ्य अनुसन्धान परिषद् ऐन, २०४७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific layout */ .amendment-header-row, .amendment-data-row { display: flex; justify-content: space-between; align-items: flex-start; margin-bottom: 5px; } .amendment-header-row span, .amendment-data-row span { flex: 1; } .amendment-header-row .right-col-header, .amendment-data-row .right-col-data { flex: 0 0 auto; width: 150px; /* Adjust as needed for visual alignment */ text-align: right; } .committee-member-row { display: flex; justify-content: space-between; align-items: flex-start; margin-bottom: 5px; margin-left: 30px; /* Indentation for the list */ } .committee-member-row span { flex: 1; } .committee-member-row .right-aligned-designation { flex: 0 0 auto; width: 80px; /* Adjust as needed for visual alignment */ text-align: right; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">नेपाल स्वास्थ्य अनुसन्धान परिषद् ऐन, २०४७</div></div><div style="margin-top: 15px; margin-bottom: 25px;"><div class="text-right bold" style="margin-bottom: 10px;">लालमोहर र प्रकाशन मिति</div><div class="amendment-header-row" style="font-weight: 600;"><span style="text-align: left;">संशोधन गर्ने ऐन</span><span class="right-col-header">प्रमाणीकरण र प्रकाशन मिति</span></div><div class="amendment-data-row"><span style="text-align: left;">&nbsp;</span><span class="right-col-data">२०४७। १२। २९</span></div><div class="amendment-data-row"><span style="text-align: left;">१. गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६०</span><span class="right-col-data">२०६६।१०।७</span></div><div class="amendment-data-row"><span style="text-align: left;">२. नेपालको संविधान अनुकूल बनाउन केही नेपाल ऐनलाई<br>संशोधन गर्ने ऐन, २०७५</span><span class="right-col-data">२०७५।११।१९</span></div></div><div class="text-center" style="margin-top: 30px;"><div class="content-paragraph" style="margin-bottom: 10px;">२०४७ सालको ऐन नं. २९</div></div><div class="document-subtitle">नेपाल स्वास्थ्य अनुसन्धान परिषद्‌को स्थापना र व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> स्वास्थ्य क्षेत्रमा देखा परेका विभिन्न समस्याहरूलाई वैज्ञानिक रूपमा अध्ययन तथा अनुसन्धान गरी सर्वसाधारण जनताको स्वास्थ्य सुविधा कायम राख्न नेपाल स्वास्थ्य अनुसन्धान परिषद्को स्थापना र व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवबाट नेपाल अधिराज्यको संविधान, २०४७ को धारा १२९ बमोजिम मन्त्रिपरिषद्को सल्लाह र सम्मतिले यो ऐन बनाइबक्सेकोछ । </div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “नेपाल स्वास्थ्य अनुसन्धान परिषद् ऐन,<br>२०४७” रहेको छ । </div><div class="content-paragraph"> (२) यो ऐन तुरून्त प्रारम्भ हुनेछ । </div><div class="content-paragraph"><span class="bold">२. परिभाषा :</span> विषय वा प्रसँगले अर्को अर्थ नलागेमा यस ऐनमा,- </div><div class="content-paragraph" style="margin-left: 20px;"> (क) “परिषद्” भन्नाले दफा ३ बमोजिम स्थापना भएको नेपाल स्वास्थ्य<br>अनुसन्धान परिषद् सम्झनु पर्छ । </div><div class="content-paragraph" style="margin-left: 20px;"> (ख) “समिति” भन्नाले दफा ७ बमोजिम गठन भएको कार्यकारी समिति सम्झनु<br>पर्छ । </div><div class="content-paragraph" style="margin-left: 20px;"> (ग) “सदस्य” भन्नाले कार्यकारी समितिको सदस्य सम्झनु पर्छ र सो शब्दले<br>समितिको अध्यक्ष, उपाध्यक्ष तथा सदस्य–सचिव समेतलाई जनाउँनेछ । </div><div class="content-paragraph" style="margin-left: 20px;"> (घ) “तोकिएको” वा “तोकिए बमोजिम” भन्नाले यस ऐन अन्तर्गत बनेको<br>विनियममा तोकिएको वा तोकिए बमोजिम सम्झनु पर्छ । </div><div class="content-paragraph"><span class="bold">३. परिषद्‌को स्थापना :</span> (१) स्वास्थ्य सम्बन्धी विषयमा उच्च्स्तरीय अध्ययन तथा अनुसन्धान<br>गर्नको लागि नेपाल स्वास्थ्य अनुसन्धान परिषद् स्थापना गरिएको छ । </div><div class="content-paragraph"> (२) परिषद्‌को कार्यालय काठमाडौमा रहनेछ । </div><div class="content-paragraph"><span class="bold">४. परिषद् सँगठित संस्था हुने :</span> (१) परिषद् अविच्छिन्न उत्तराधिकारवाला एक स्वशासित र<br>संगठित संस्था हुनेछ । </div><div class="content-paragraph"> (२) परिषद्‌को सबै काम कारबाहीको निमित्त आफ्नो एउटा छुट्टै छाप हुनेछ । </div><div class="content-paragraph"> (३) परिषद्ले व्यक्ति सरह चल अचल सम्पत्ति प्राप्त गर्न, उपभोग गर्न, बेच बिखन<br>गर्न वा अन्य किसिमले व्यवस्था गर्न सक्नेछ । </div><div class="content-paragraph"> (४) परिषद्ले व्यक्ति सरह आफ्नो नामबाट नालिस उजुर गर्न र परिषद् उपर पनि<br>सोही नामबाट नालिस उजुर लाग्न सक्नेछ । </div><div class="content-paragraph"><span class="bold">५. परिषद्‌को उद्देश्य :</span> परिषद्को उद्देश्य देहाय बमोजिम हुनेछः- </div><div class="content-paragraph" style="margin-left: 20px;"> (क) स्वास्थ्य क्षेत्रमा देखा परेको तथा भविष्यमा पर्न सक्ने विभिन्न समस्याहरूको<br>सम्बन्धमा अध्ययन तथा अनुसन्धान गर्ने, गराउने । </div><div class="content-paragraph" style="margin-left: 20px;"> (ख) स्वास्थ्य सम्बन्धी अध्ययन तथा अनुसन्धान कार्यक्रमलाई बढी उपयोगी<br>बनाउन परामर्श सेवा तथा सूचना सम्बन्धी कार्यक्रमहरू सञ्चालन गर्ने, र </div><div class="content-paragraph" style="margin-left: 20px;"> (ग) विश्वमा देखा परेका स्वास्थ्य सम्बन्धी विभिन्न समस्या उपर गरिएको अध्ययन<br>तथा अनुसन्धान वा कृति बारे जानकारी प्राप्त गरी समय समयमा नेपाल<br>सरकारलाई जानकारी गराउने । </div><div class="content-paragraph"><span class="bold">६. परिषद्‌को काम, कर्तव्य र अधिकार :</span> परिषद्‌को काम, कर्तव्य र अधिकार देहाय बमोजिम<br>हुनेछः- </div><div class="content-paragraph" style="margin-left: 20px;"> (क) नेपाल सरकारको स्वास्थ्य नीतिको अधीनमा रही नेपाल <span class="form-field medium"></span> भित्र<br>स्वास्थ्य सम्बन्धी विभिन्न क्षेत्रमा अध्ययन तथा अनुसन्धान गर्ने, गराउने । </div><div class="content-paragraph" style="margin-left: 20px;"> (ख) स्वास्थ्य सम्बन्धी आधारभूत (बेसिक) एवं प्रायोगिक (एप्लाईड्) दुवै<br>किसिमका अध्ययन तथा अनुसन्धान सम्बन्धी नीति तर्जुमा गर्ने । </div><div class="content-paragraph" style="margin-left: 20px;"> (ग) स्वास्थ्य पद्धति, जैविक चिकित्सा, बाय-मेडिकल स्वास्थ्य सेवा तथा आहार,<br>व्यवहार र सदाचार सम्बन्धमा अनुसन्धान गर्ने र रोग व्याधीको प्रतिकार,<br>निदान तथा उपचार सम्बन्धी अध्ययन गर्ने, गराउने । </div><div class="content-paragraph" style="margin-left: 20px;"> (घ) स्वास्थ्य सम्बन्धी अध्ययन तथा अनुसन्धानका प्राथमिकता क्षेत्रहरू तोक्ने । </div><div class="content-paragraph" style="margin-left: 20px;"> (ङ) स्वास्थ्यसँग सम्बन्धित विषयमा अध्ययन तथा अनुसन्धानको लागि सहमति<br>दिने, प्रमाणिकता निर्धारण गर्ने तथा नेपाल सरकार समक्ष सिफारिस गर्ने । </div><div class="content-paragraph" style="margin-left: 20px;"> (च) स्वास्थ्यसँग सम्बन्धित अनुसन्धान कार्यलाई समन्वय, मार्गदर्शन तथा मूल्याङ्कन<br>गर्ने र आवश्यक सल्लाह उपलब्ध गराउने । </div><div class="content-paragraph" style="margin-left: 20px;"> (छ) स्वास्थ्य सम्बन्धी ज्ञान, अनुभव र अनुसन्धानको उपलब्धीहरूको प्रकाशन तथा<br>प्रचार गर्न र राष्ट्रिय तथा अन्तर्राष्ट्रिय स्तरमा सूचनाहरूको आदान प्रदान गर्ने। </div><div class="content-paragraph" style="margin-left: 20px;"> (ज) नेपाल <span class="form-field medium"></span> भित्र स्वास्थ्य सम्बन्धी अनुसन्धान गर्ने, सुविधा उपलब्ध<br>नभएको क्षेत्रमा अनुसन्धान गर्नु परेमा अनुसन्धानको केही अंश विदेशमा<br>गराउन स्वीकृति दिने । </div><div class="content-paragraph" style="margin-left: 20px;"> (झ) स्वास्थ्य सम्बन्धी अनुसन्धान अनुसन्ध गर्ने व्यक्ति वा संस्थालाई आवश्यकता अनुसार<br>पुरस्कार, विद्धत वृत्ति एवं भ्रमण खर्च प्रदान गर्ने । </div><div class="content-paragraph" style="margin-left: 20px;"> (ञ) स्वास्थ्य सम्बन्धी अनुसन्धानको अभिलेख राख्ने । </div><div class="content-paragraph"><span class="bold">७. कार्यकारी समितिको गठन :</span> (१) परिषद्‌को कार्य सञ्चालनको निमित्त देहाय बमोजिमका<br>सदस्यहरू रहेको एउटा कार्यकारी समिति गठन हुनेछः- </div><div class="committee-member-row"><span>(क) स्वास्थ्य सम्बन्धी अध्ययन तथा अनुसन्धानमा अनुभव<br>प्राप्त आधुनिक चिकित्सा प्रणाली तथा आयुर्वेदिक चिकित्सा<br>प्रणालीका चिकित्सकहरू मध्येबाट नेपाल सरकारद्वारा<br>मनोनीत सातजना व्यक्ति</span><span class="right-aligned-designation">सदस्य</span></div><div class="committee-member-row"><span>(ख) प्रतिनिधि, अर्थ मन्त्रालय</span><span class="right-aligned-designation">सदस्य</span></div><div class="committee-member-row"><span>(ग) प्रतिनिधि, राष्ट्रिय योजना आयोग</span><span class="right-aligned-designation">सदस्य</span></div><div class="committee-member-row"><span><span class="bold">√</span> (घ) प्रतिनिधि, स्वास्थ्य तथा जनसंख्या मन्त्रालय</span><span class="right-aligned-designation">सदस्य</span></div><div class="committee-member-row"><span>(ङ) प्रमुख, अनुसन्धान समिति, चिकित्सा शास्त्र<br>अध्ययन संस्थान</span><span class="right-aligned-designation">सदस्य</span></div><div class="committee-member-row"><span>(च) अध्यक्ष, नेपाल मेडिकल काउन्सिल</span><span class="right-aligned-designation">सदस्य</span></div><div class="committee-member-row"><span>(छ) नेपाल सरकारले तोकेको एकजना व्यक्ति</span><span class="right-aligned-designation">सदस्य-सचिव</span></div><div class="content-paragraph"> (२) नेपाल सरकारले उपदफा (१) को खण्ड (क) बमोजिम मनोनीत सदस्यहरू<br>मध्येबाट एकजना अध्यक्ष तथा एकजना उपाध्यक्ष तोकिदिनेछ । </div><div class="content-paragraph"> (३) समितिका मनोनीत सदस्यहरूको पदावधि चार वर्षको हुनेछ र निजहरू पुनः<br>मनोनीत हुन सक्नेछन् । </div><div class="content-paragraph"> (४) नेपाल सरकारले आवश्यक देखेमा नेपाल राजपत्रमा सूचना प्रकाशित गरी<br>समितिका सदस्यहरूमा आवश्यक थप घट वा हेरफेर गर्न सक्नेछ । </div><div class="content-paragraph"><span class="bold">८. समितिको बैठक :</span> (१) समितिको बैठक अध्यक्षले तोकेको मिति, समय र स्थानमा बस्नेछ । </div><div class="content-paragraph"> (२) समितिको सम्पूर्ण सदस्य संख्याको कम्तीमा पचास प्रतिशत सदस्य उपस्थित<br>भएमा समितिको बैठकको लागि गणपूरक संख्या पुगेको मानिनेछ । </div><div class="content-paragraph"> (३) समितिको बैठकको अध्यक्षता अध्यक्षले, अध्यक्षको अनुपस्थितिमा उपाध्यक्षले र<br>अध्यक्ष तथा उपाध्यक्ष दुवैको अनुपस्थितिमा सदस्यहरूले आफूमध्येबाट छानेको व्यक्तिले<br>गर्नेछ । </div><div class="content-paragraph"> (४) समितिको बैठक सम्बन्धी अरू कुराहरू समिति आफैले निर्धारण गर्न सक्नेछ । </div><div class="content-paragraph"><span class="bold">९. समितिको काम, कर्तव्य र अधिकार :</span> (१) यो ऐन र यस ऐन अन्तर्गत बनेको विनियमको<br>अधीनमा रही परिषद्ले गर्नु पर्ने सम्पूर्ण काम, कारबाही गर्नु, अधिकारहरूको प्रयोग तथा<br>कर्तव्यको पालना गर्नु समितिको कर्तव्य हुनेछ । </div><div class="content-paragraph"> (२) समितिले आफूले प्रयोग गर्न पाउने अधिकार आवश्यकता अनुसार अध्यक्ष,<br>सदस्य, सदस्य-सचिव वा परिषद्‌को अधिकृतलाई सुम्पन सक्नेछ । </div><div class="content-paragraph"><span class="bold">१०. उपसमिति गठन गर्न सक्ने :</span> समितिले आफ्नो कार्य सञ्चालनको लागि आवश्यकता अनुसार<br>उपसमितिहरू गठन गर्न सक्नेछ । </div><div class="content-paragraph"><span class="bold">११. स्वास्थ्य सम्बन्धी अनुसन्धान गर्न स्वीकृति लिनु पर्ने :</span> (१) यो ऐन प्रारम्भ भएपछि स्वास्थ्य<br>क्षेत्रमा अनुसन्धान गर्न चाहने व्यक्ति वा संस्थाले परिषद्‌को स्वीकृति लिनु पर्नेछ । </div><div class="content-paragraph"> (२) उपदफा (१) बमोजिम स्वीकृति दिंदा परिषद्ले तोकिए बमोजिम शर्तहरू समेत<br>राख्न सक्नेछ । </div><div class="content-paragraph"><span class="bold">स्पष्टीकरणः</span> यस दफाको प्रयोजनको लागि "अनुसन्धान” भन्नाले परीक्षण सहितको<br>अनुसन्धान सम्झनु पर्छ । </div><div class="content-paragraph"><span class="bold">१२. परिषद्‌को विशेष अधिकार :</span> (१) दफा ११ बमोजिम स्वीकृति दिइएका स्वास्थ्य सम्बन्धी<br>अनुसन्धान कार्यमा संलग्न व्यक्ति वा संस्थालाई परिषद्ले आवश्यक निर्देशन दिन सक्नेछ । </div><div class="content-paragraph"> (२) कुनै व्यक्ति वा संस्थाले दफा ११ बमोजिम स्वीकृति नलिई अनुसन्धान कार्य<br>गरेमा वा स्वीकृति लिई अनुसन्धान कार्य गर्दा तोकिए बमोजिमका शर्त वा परिषद्‌को निर्देशन<br>पालना नगरेमा त्यस्ता व्यक्ति वा संस्थालाई परिषद्ले सचेत गराउन वा निश्चित अवधि तोकी<br>त्यस्तो अनुसन्धानको काम गर्न नपाउने गरी रोक लगाउन सक्नेछ । </div><div class="content-paragraph"> (३) उपदफा (२) बमोजिम कारबाही गर्दा परिषद्ले सम्बन्धित व्यक्ति वा संस्थालाई<br>सफाइको उचित मौका दिनु पर्नेछ । </div><div class="content-paragraph"><span class="bold">१३. परिषद्‌को कोष :</span> (१) परिषद्‌को आफ्नो एउटा छुट्टै कोष हुनेछ । </div><div class="content-paragraph"> (२) परिषद्को कोषमा देहायका रकमहरू रहनेछन्ः– </div><div class="content-paragraph" style="margin-left: 20px;"> (क) नेपाल सरकारबाट प्राप्त अनुदान रकम, </div><div class="content-paragraph" style="margin-left: 20px;"> (ख) कुनै विदेशी सरकार वा अन्तर्राष्ट्रिय संस्थाहरूबाट प्राप्त हुने अनुदान<br>रकम, </div><div class="content-paragraph" style="margin-left: 20px;"> (ग) परामर्श सेवा वा अनुसन्धान कार्य गरे गराए बापत प्राप्त हुने रकम, </div><div class="content-paragraph" style="margin-left: 20px;"> (घ) अन्य श्रोतबाट प्राप्त रकम । </div><div class="content-paragraph"> (३) विदेशी सरकार वा अन्तर्राष्ट्रिय संस्थाहरूबाट अनुदान लिंदा नेपाल सरकारको<br><span class="bold">पूर्व स्वीकृति</span> लिनु पर्नेछ । </div><div class="content-paragraph"> (४) परिषद्लाई प्राप्त सबै रकम कुनै वाणिज्य बैंकमा खाता खोली जम्मा गरिनेछ । </div><div class="content-paragraph"> (५) परिषद्द्वारा गर्नु पर्ने सबै खर्चहरू उपदफा (१) बमोजिमको कोषबाट<br>व्यहोरिनेछ । </div><div class="content-paragraph"><span class="bold">१४. लेखा र लेखापरीक्षण :</span> (१) परिषद्‌को आय-व्ययको लेखा नेपाल सरकारले अपनाएको<br>तरिका बमोजिम राखिनेछ । </div><div class="content-paragraph"> (२) परिषद्को लेखापरीक्षण महालेखा परीक्षकद्वारा हुनेछ । </div><div class="content-paragraph"><span class="bold">१५. प्रशासकीय प्रमुख :</span> नेपाल सरकारले अध्यक्षलाई कार्यकारी अध्यक्ष तोक्न सक्नेछ । त्यसरी<br>कार्यकारी अध्यक्ष नतोकिएको अवस्थामा समितिको सदस्य–सचिवले परिषद्‌को प्रशासकीय<br>प्रमुखभै काम गर्नेछ । </div><div class="content-paragraph"><span class="bold">१६. परिषद्‌का कर्मचारी :</span> (१) परिषद्‌को कार्य सञ्चालनको निमित्त आवश्यक कर्मचारीहरू<br>समितिले नियुक्त गर्न सक्नेछ । </div><div class="content-paragraph"> (२) उपदफा (१) बमोजिम नियुक्त कर्मचारीहरूको सेवाको शर्त, सुविधा तथा<br>पारिश्रमिक तोकिए बमोजिम हुनेछ । </div><div class="content-paragraph"><span class="bold">१७. नेपाल सरकार समक्ष प्रतिवेदन पेश गर्नु पर्ने :</span> परिषद्ले आर्थिक वर्ष समाप्त भएको छ<br>महिनाभित्र आफूले गरेको कामको वार्षिक प्रतिवेदन नेपाल सरकार समक्ष पेश गर्नु पर्नेछ । </div><div class="content-paragraph"><span class="bold">१८. नेपाल सरकारले निर्देशन दिन सक्ने :</span> नेपाल सरकारले परिषद्लाई आवश्यक निर्देशन दिन<br>सक्नेछ र त्यस्तो निर्देशनको पालना गर्नु परिषद्को कर्तव्य हुनेछ । </div><div class="content-paragraph"><span class="bold">१९. नेपाल सरकारसँग सम्पर्क :</span> परिषद्ले नेपाल सरकारसँग सम्पर्क राख्दा स्वास्थ्य तथा<br>जनसंख्या मन्त्रालय मार्फत राख्नु पर्नेछ । </div><div class="content-paragraph"><span class="bold">२०. परिषद्‌को विघटन :</span> (१) कुनै मनासिब कारणबाट परिषद्लाई खारेज गर्ने गरी नेपाल<br>सरकारले निर्णय गरेमा परिषद् विघटन हुनेछ । </div><div class="content-paragraph"> (२) उपदफा (१) बमोजिम परिषद् विघटन भएमा परिषद्‌को हक र दायित्व नेपाल<br>सरकारमा सर्नेछ । </div><div class="content-paragraph"><span class="bold">२१. विनियम बनाउने अधिकार :</span> यो ऐनको उद्देश्य कार्यान्वयन गर्न परिषद्ले नेपाल सरकारको<br>स्वीकृति लिई आवश्यक विनियमहरू बनाउन सक्नेछ । </div><!-- Footnotes --><div class="content-paragraph" style="font-size: 12px; margin-top: 50px;"> ० यो ऐन संवत् २०६५ साल जेठ १५ गतेदेखि लागू भएको । </div><div class="content-paragraph" style="font-size: 12px;"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="content-paragraph" style="font-size: 12px;"> √ नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित । </div><div class="content-paragraph" style="font-size: 12px;"><span class="bold">द्रष्टव्य :</span> केही नेपाल कानून संशोधन गर्ने ऐन, २०६३ द्वारा रूपान्तर गरिएका शब्दहरूः- </div><div class="content-paragraph" style="font-size: 12px; margin-left: 20px;"> “श्री ५ को सरकार” को सट्टा “नेपाल सरकार” । </div></body></html>