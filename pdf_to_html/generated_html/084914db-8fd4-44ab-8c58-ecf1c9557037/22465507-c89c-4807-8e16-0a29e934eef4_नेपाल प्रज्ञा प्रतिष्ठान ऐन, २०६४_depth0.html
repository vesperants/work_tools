<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपाल प्रज्ञा प्रतिष्ठान ऐन, २०६४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; font-weight: 600; /* Added for visual identity */ } .content-paragraph { margin: 15px 0; line-height: 1.7; text-align: justify; } /* Indentation for numbered/lettered lists */ .indent-1 { margin-left: 30px; text-align: justify; text-indent: -30px; /* For hanging indent where number/letter is outside */ } .indent-2 { margin-left: 60px; text-align: justify; text-indent: -30px; } .indent-3 { margin-left: 90px; text-align: justify; text-indent: -30px; } /* For definition lists with alignment */ .definition-item { display: flex; justify-content: space-between; margin-left: 60px; /* Adjusted indentation for (क) to (ज) */ line-height: 1.7; text-align: left; /* Ensure content is left-aligned within its flex item */ margin-top: 10px; /* Spacing between definition items */ } .definition-item-multi-line { display: flex; justify-content: space-between; margin-left: 60px; line-height: 1.7; text-align: justify; margin-top: 10px; flex-wrap: wrap; /* Allow text to wrap within the left part */ } .definition-item .left-part { flex: 1; /* Take remaining space */ text-align: left; padding-right: 10px; /* Space between left and right */ } .definition-item .right-part { flex-shrink: 0; /* Don't shrink */ text-align: right; white-space: nowrap; /* Keep the right part on one line */ min-width: 80px; /* To align the right parts */ } .definition-item-multi-line .left-part { flex-basis: 75%; /* Allocate more width for the multi-line part */ text-align: left; padding-right: 10px; } .definition-item-multi-line .right-part { flex-basis: 20%; /* Allocate space for the label */ text-align: right; white-space: nowrap; min-width: 80px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .date-line { display: flex; justify-content: space-between; text-align: left; /* Default for the first part */ margin: 0 0 15px 0; line-height: 1.7; } .date-line .left { flex-basis: 50%; text-align: left; } .date-line .right { flex-basis: 50%; text-align: right; } .footnote { font-size: 11px; margin-top: 30px; text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">नेपाल प्रज्ञा प्रतिष्ठान ऐन, २०६४</div><div class="date-line"><div class="left"></div><div class="right">प्रमाणीकरण र प्रकाशन मिति</div></div><div class="date-line"><div class="left"></div><div class="right">२०६४।५।३१</div></div></div><div class="content-paragraph text-left">संशोधन गर्ने ऐन</div><div class="content-paragraph text-left" style="margin-left: 30px;">केही नेपाल ऐन संशोधन गर्ने ऐन, २०७२</div><div class="date-line" style="margin-top: -5px;"><div class="left text-center">व्यवस्थापिका संसदले बनाएको २०६४ सालको ऐन न. २१</div><div class="right">२०७२।११।१३</div></div><div class="document-subtitle">नेपाल प्रज्ञा प्रतिष्ठान सम्बन्धी कानूनमा संशोधन र एकीकरण गर्ने सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावना:</span> नेपाल एउटा बहुजातीय, बहुभाषिक र बहुसाँस्कृतिक मुलुक भएकोले नेपालका सबै भाषा, साहित्य तथा संस्कृतिलाई संरक्षण, सम्वर्धन र विकास गर्नु पर्ने कुरालाई हृदयङ्गम गर्दै भाषा, साहित्य, संस्कृति, दर्शन तथा सामाजिकशास्त्रको अनुसन्धान एवं मौलिक सृजनाका माध्यमद्वारा समाजोपयोगी कृतिहरु तयार गर्न, गराउन र यस क्षेत्रका विद्वान तथा प्रतिभाहरुको सम्मान र कदर गर्ने सम्बन्धमा आवश्यक व्यवस्था गर्न प्रज्ञा प्रतिष्ठान सम्बन्धी प्रचलित कानूनी व्यवस्थामा समयानुकूल संशोधन तथा एकीकरण गर्न वाञ्छनीय भएकोले, </div><div class="content-paragraph"> व्यवस्थापिका–संसदले यो ऐन बनाएको छ । </div><div class="content-paragraph text-center">परिच्छेद-१</div><div class="content-paragraph text-center bold">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भः</span> (१) यस ऐनको नाम “नेपाल प्रज्ञा प्रतिष्ठान ऐन, २०६४” रहेको छ । </div><div class="content-paragraph indent-1"> (२) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indent-2"> (क) “प्रज्ञा प्रतिष्ठान” भन्नाले दफा ३ बमोजिम स्थापना भएको नेपाल प्रज्ञा प्रतिष्ठान सम्झनु पर्छ । </div><div class="content-paragraph indent-2"> (ख) “सभा” भन्नाले दफा ७ बमोजिमको प्राज्ञसभा सम्झनु पर्छ । </div><div class="content-paragraph indent-2"> (ग) “परिषद्” भन्नाले दफा ११ बमोजिमको प्राज्ञपरिषद् सम्झनु पर्छ । </div><div class="content-paragraph indent-2"> (घ) “कुलपति” भन्नाले प्रज्ञा प्रतिष्ठानको कुलपति सम्झनु पर्छ । </div><div class="content-paragraph indent-2"> (ङ) “उपकुलपति” भन्नाले प्रज्ञा प्रतिष्ठानको उपकुलपति सम्झनु पर्छ । </div><div class="content-paragraph indent-2"> (च) “सचिव” भन्नाले प्रज्ञा प्रतिष्ठानको सचिव सम्झनु पर्छ । </div><div class="content-paragraph indent-2"> (छ) “पदाधिकारी” भन्नाले कुलपति, उपकुलपति, सचिव र परिषद्का मनोनीत सदस्य सम्झनु पर्छ । </div><div class="content-paragraph indent-2"> (ज) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="content-paragraph text-center">परिच्छेद-२</div><div class="content-paragraph text-center bold">प्रज्ञा प्रतिष्ठानको स्थापना तथा काम, कर्तव्य र अधिकार</div><div class="content-paragraph"><span class="bold">३. प्रज्ञा प्रतिष्ठानको स्थापनाः</span> (१) नेपालका सबै भाषा, साहित्य, संस्कृति तथा दर्शनको संरक्षण, सम्वर्धन र विकास गर्ने काम समेतको लागि नेपाल प्रज्ञा प्रतिष्ठान नामको एक प्रज्ञा प्रतिष्ठान स्थापना गरिएको छ । </div><div class="content-paragraph indent-1"> (२) प्रज्ञा प्रतिष्ठानको केन्द्रीय कार्यालय काठमाडौं उपत्यकामा रहनेछ र आवश्यकता अनुसार नेपालको विभिन्न स्थानहरुमा शाखा खोल्न सक्नेछ । </div><div class="content-paragraph"><span class="bold">४. प्रज्ञा प्रतिष्ठान स्वशासित संस्था हुनेः</span> (१) प्रज्ञा प्रतिष्ठान अविच्छिन्न उत्तराधिकारवाला एक स्वशासित संस्था हुनेछ । </div><div class="content-paragraph indent-1"> (२) प्रज्ञा प्रतिष्ठानको सबै काम कारबाहीको निमित्त आफ्नो एउटा छुट्टै छाप हुनेछ । </div><div class="content-paragraph indent-1"> (३) प्रज्ञा प्रतिष्ठानले व्यक्ति सरह चल अचल सम्पत्ति प्राप्त गर्न, उपयोग गर्न, बेचबिखन गर्न वा अन्य कुनै किसिमले व्यवस्था गर्न सक्नेछ । </div><div class="content-paragraph indent-1"> (४) प्रज्ञा प्रतिष्ठानले व्यक्ति सरह आफ्नो नामबाट नालिस उजुर गर्न र प्रज्ञा प्रतिष्ठान उपर पनि सोही नामबाट नालिस उजुर लाग्न सक्नेछ । </div><div class="content-paragraph indent-1"> (५) प्रज्ञा प्रतिष्ठानले व्यक्ति सरह करार गर्न र करार बमोजिमको अधिकार प्रयोग गर्न तथा दायित्व निर्वाह गर्न सक्नेछ । </div><div class="content-paragraph"><span class="bold">५. प्रज्ञा प्रतिष्ठानको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त प्रज्ञा प्रतिष्ठानको काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) प्रज्ञा प्रतिष्ठानको नीति तथा कार्यक्रम तर्जुमा गर्ने, </div><div class="content-paragraph indent-2"> (ख) नेपालका सबै भाषा, साहित्य, संस्कृति, दर्शन तथा सामाजिकशास्त्र सम्बन्धी विभिन्न विषयमा अध्ययन तथा अनुसन्धान गरी उपयोगी ग्रन्थ एवं कृति तयार गर्ने, गराउने, </div><div class="content-paragraph indent-2"> (ग) नेपालका सबै भाषा, साहित्य, संस्कृति, दर्शन तथा सामाजिकशास्त्र सम्बन्धी विभिन्न विषयमा अनुसन्धानात्मक तथा मौलिक कृतिहरूको सृजना एवं प्रकाशन गर्ने, गराउने, </div><div class="content-paragraph indent-2"> (घ) आवश्यकता अनुसार विदेशी भाषाबाट नेपालका सबै भाषा र नेपालका भाषाबाट विदेशी भाषामा उच्च स्तरीय कृतिहरुको अनुवाद एवं प्रकाशन गर्ने, गराउने, </div><div class="content-paragraph indent-2"> (ङ) भाषा, साहित्य, संस्कृति, दर्शन तथा सामाजिकशास्त्रहरूका सम्बन्धमा राष्ट्रिय तथा अन्तर्राष्ट्रिय गोष्ठी, सम्मेलन, प्रदर्शनी आदि गर्ने, गराउने, </div><div class="content-paragraph indent-2"> (च) भाषा, साहित्य, संस्कृति, दर्शन तथा सामाजिकशास्त्रका विभिन्न विषयमा हुने अन्तर्राष्ट्रिय सम्मेलन, प्रवचन, गोष्ठी, विचारविमर्श, प्रदर्शनी आदिमा सहभागी गर्ने, गराउने, </div><div class="content-paragraph indent-2"> (छ) भाषा, साहित्य, संस्कृति, दर्शन तथा सामाजिकशास्त्रका विभिन्न क्षेत्रसँग सम्बन्धित अन्तर्राष्ट्रिय संघ संस्थासँग सम्बन्ध राख्ने, </div><div class="content-paragraph indent-2"> (ज) भाषा, साहित्य, संस्कृति, दर्शन तथा सामाजिकशास्त्रका विभिन्न विषयमा उल्लेखनीय योगदान दिने स्वदेशी तथा विदेशी व्यक्तिलाई कदर, सम्मान तथा पुरस्कारको व्यवस्था गर्ने, </div><div class="content-paragraph indent-2"> (झ) भाषा, साहित्य, संस्कृति, दर्शन तथा सामाजिकशास्त्रको विकासको निमित्त सम्बन्धित विषयका विद्वान् साहित्यकार एवं सामाजिकशास्त्रीको प्रतिभा विकसित हुने वातावरणको लागि सहयोग, सद्भावना र समन्वय अभिवृद्धि गर्ने, </div><div class="content-paragraph indent-2"> (ञ) नेपालका विभिन्न जाति तथा समुदायका साहित्य, लिपि, संस्कृति तथा लोकोक्तिको सम्वर्धन र संरक्षण गर्ने, </div><div class="content-paragraph indent-2"> (ट) नेपाली लोक साहित्यको अध्ययन, अनुसन्धान, सम्वर्धन र संरक्षण गर्ने, </div><div class="content-paragraph indent-2"> (ठ) नेपालका सबै भाषा, विभिन्न विदेशी भाषा र नेपालमा बोलिने भाषामा विश्वकोष तथा शब्दकोष तयार गरी प्रकाशन गर्ने तथा नेपालका सबै भाषालाई संवृद्ध र वैभवशाली बनाउन विभिन्न शब्द तथा शब्दावलीको सृजना गरी प्रचलनमा ल्याउने, </div><div class="content-paragraph indent-2"> (ड) भाषा, साहित्य संस्कृति, दर्शन तथा सामाजिकशास्त्रका विषयमा योगदान दिने स्थानीय लेखक, साहित्यकार, सामाजिकशास्त्री, संस्कृतिविद् तथा सम्बन्धित अन्य संस्थाहरूको विकासमा सहयोग पुऱ्याउने, </div><div class="content-paragraph indent-2"> (ढ) नेपालका सबै भाषा, साहित्य, संस्कृति, दर्शन तथा सामाजिकशास्त्रको विषयमा अध्ययन तथा अनुसन्धानको लागि विद्वत्वृत्तिको व्यवस्था गर्ने, </div><div class="content-paragraph indent-2"> (ण) नेपालका सबै भाषा तथा साहित्यलाई विश्व साहित्य समक्ष पहिचान गराउने, </div><div class="content-paragraph indent-2"> (त) नेपालका विभिन्न जात जातिका लोपोन्मुख भाषा र संस्कृतिको संरक्षण तथा सम्वर्धन गर्न प्राथमिकता दिने, </div><div class="content-paragraph indent-2"> (थ) यो ऐनको उद्देश्य पूरा गर्न अन्य आवश्यक कार्य गर्ने गराउने । </div><div class="content-paragraph text-center">परिच्छेद-३</div><div class="content-paragraph text-center bold">प्रज्ञा प्रतिष्ठानको सङ्गठन</div><div class="content-paragraph"><span class="bold">६. प्रज्ञा प्रतिष्ठानको सङ्गठनः</span> प्रज्ञा प्रतिष्ठानको सङ्गठन देहाय बमोजिम हुनेछ र यिनीहरूको सामूहिक रूप नै प्रज्ञा प्रतिष्ठानको स्वरूप हुनेछ :- </div><div class="content-paragraph indent-2"> (क) सभा, </div><div class="content-paragraph indent-2"> (ख) परिषद्, र </div><div class="content-paragraph indent-2"> (ग) सेवा आयोग । </div><div class="content-paragraph"><span class="bold">७. सभाः</span> (१) प्रज्ञा प्रतिष्ठानको सर्वोच्च निकायको रूपमा एक प्राज्ञसभा रहनेछ । </div><div class="content-paragraph indent-1"> (२) सभाको गठन देहाय बमोजिम हुनेछः- </div><div class="definition-item"><div class="left-part">(क) कुलपति</div><div class="right-part">– अध्यक्ष</div></div><div class="definition-item"><div class="left-part">(ख) उपकुलपति</div><div class="right-part">– उपाध्यक्ष</div></div><div class="definition-item"><div class="left-part">(ग) सचिव, संस्कृति, पर्यटन तथा नागरिक उड्डयन मन्त्रालय</div><div class="right-part">सदस्य</div></div><div class="definition-item-multi-line"><div class="left-part">(घ) नेपालका सबै भाषा, साहित्य, संस्कृति, दर्शन तथा सामाजिकशास्त्रसँग सम्बन्धित विशिष्ट व्यक्तिहरुमध्येबाट समावेशीतालाई ध्यानमा राखी महिलाहरु समेतको उपयुक्त प्रतिनिधित्व हुने गरी प्रधानमन्त्रीले मनोनीत</div><div class="right-part" style="margin-top: 15px;"></div><!-- Pushed down for visual alignment with the last line of the content --></div><div class="definition-item"><div class="left-part" style="margin-left: 60px;">गरेको पैंतीसजना</div><div class="right-part">– सदस्य</div></div><div class="definition-item"><div class="left-part">(ङ) सचिव</div><div class="right-part">– सदस्य–सचिव</div></div><div class="content-paragraph indent-1"> (३) उपदफा (२) बमोजिम मनोनीत सदस्यहरुको पदावधि चार वर्षको हुनेछ । </div><div class="content-paragraph indent-1"> (४) कुनै कारणले सभाका मनोनीत सदस्यको पद रिक्त हुन गएमा बाँकी अवधिको लागि त्यस्तो सदस्य जुन विधा वा क्षेत्रबाट मनोनयन भएको हो सोही विधा वा क्षेत्रबाट अर्को व्यक्तिलाई मनोनयन गरिनेछ । </div><div class="content-paragraph indent-1"> (५) सभाका सदस्यहरुको सुविधा तोकिए बमोजिम हुनेछ । </div><div class="content-paragraph"><span class="bold">८. सिफारिस समितिः</span> (१) पदाधिकारी तथा सभामा मनोनयन हुने सदस्यको नियुक्ति वा मनोनयनको लागि प्रधानमन्त्री समक्ष नाम सिफारिस गर्न देहाय बमोजिमको एक सिफारिस समिति रहनेछ :- </div><div class="definition-item"><div class="left-part">(क) संस्कृति, पर्यटन तथा नागरिक उडड्यन मन्त्री</div><div class="right-part">– अध्यक्ष</div></div><div class="definition-item-multi-line"><div class="left-part">(ख) भाषा, साहित्य,संस्कृति तथा दर्शनकोक्षेत्रमा ख्यातिप्राप्त व्यक्तिहरुमध्येबाट प्रधानमन्त्रीले तोकेको दुईजना</div><div class="right-part" style="margin-top: 15px;">– सदस्य</div></div><div class="content-paragraph indent-1"> (२) उपदफा (१) बमोजिमको समितिले सभाको सदस्यमा मनोनयनको लागि नाम सिफारिस गर्दा भाषा, साहित्य, संस्कृति, दर्शन तथा सामाजिकशास्त्र सम्बन्धी विधामा अध्ययन तथा अनुसन्धान गरेका वा सो विधामा ख्यातिप्राप्त व्यक्तिहरुमध्येबाट सम्भव भएसम्म भाषा, साहित्य, संस्कृति, दर्शन तथा सामाजिकशास्त्र सम्बन्धी सबै विधाबाट प्रतिनिधित्व हुने र सबै जाति, लिङ्ग, भाषाभाषी समेतलाई समेट्ने गरी नाम सिफारिस गर्नु पर्नेछ । </div><div class="content-paragraph indent-1"> (३) उपदफा (१) बमोजिमको समितिले पदाधिकारीको नियुक्तिको लागि नाम सिफारिस गर्दा सभाका मनोनीत सदस्यहरुमध्येबाट गर्नेछ । </div><div class="content-paragraph indent-1"> (४) उपदफा (१) बमोजिमको समितिले सिफारिस गर्ने सम्बन्धमा अवलम्बन गर्ने कार्यविधि सो समिति आफैले निर्धारण गरे बमोजिम हुनेछ । </div><div class="content-paragraph"><span class="bold">९. सभाको काम, कर्तव्य र अधिकारः</span> सभाको काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) प्रज्ञा प्रतिष्ठानको नीति निर्धारण गर्ने, </div><div class="content-paragraph indent-2"> (ख) प्रज्ञा प्रतिष्ठानको वार्षिक योजना तथा कार्यक्रम स्वीकृत गर्ने, </div><div class="content-paragraph indent-2"> (ग) प्रज्ञा प्रतिष्ठानको वार्षिक बजेट पारित गर्ने, </div><div class="content-paragraph indent-2"> (घ) विद्वत्वृत्ति, सम्मान तथा पुरस्कार अनुमोदन गर्ने, </div><div class="content-paragraph indent-2"> (ङ) परिषद्‌लाई आवश्यक निर्देशन दिने र मार्गदर्शन गर्ने, </div><div class="content-paragraph indent-2"> (च) परिषद्‌को कामको अनुगमन तथा मूल्याङ्कन गर्ने, </div><div class="content-paragraph indent-2"> (छ) प्रज्ञा प्रतिष्ठानको नियम स्वीकृत गर्ने, </div><div class="content-paragraph indent-2"> (ज) तोकिए बमोजिमका काम गर्ने । </div><div class="content-paragraph"><span class="bold">१०. सभाको बैठकः</span> (१) सभाको बैठक वर्षको कम्तीमा दुईपटक बस्नेछ । </div><div class="content-paragraph indent-1"> (२) सभाको बैठक सभाको अध्यक्षले तोकेको मिति, समय र स्थानमा बस्नेछ । </div><div class="content-paragraph indent-1"> (३) सभाको बैठक हुनुभन्दा कम्तीमा पन्ध्र दिन अगावै बैठकमा छलफल हुने विषयको कार्यसूची सहितको सूचना सभाको सदस्य–सचिवले सबै सदस्यहरुलाई दिनु पर्नेछ । </div><div class="content-paragraph indent-1"> (४) सभामा तत्काल कायम रहेका सदस्य संख्याको पचास प्रतिशतभन्दा बढी सदस्यहरु उपस्थित भएमा सभाको बैठकको लागि गणपूरक संख्या पुगेको मानिनेछ । </div><div class="content-paragraph indent-1"> (५) सभाको बैठकको अध्यक्षता सभाको अध्यक्षले र निजको अनुपस्थितिमा उपाध्यक्षले गर्नेछ । </div><div class="content-paragraph indent-1"> (६) सभाको बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph indent-1"> (७) सभाको बैठकको निर्णय सभाको सदस्य–सचिवले प्रमाणित गरी राख्नेछ । </div><div class="content-paragraph indent-1"> (८) सभाले प्रज्ञा प्रतिष्ठानको मानार्थ प्राज्ञ तथा आजीवन सदस्यलाई सभाको बैठकमा पर्यवेक्षकको रुपमा भाग लिन आमन्त्रण गर्न सक्नेछ । </div><div class="content-paragraph indent-1"> (९) सभाको बैठक सम्बन्धी अन्य कार्यविधि सभा आफैंले निर्धारण गरे बमोजिम हुनेछ । </div><div class="content-paragraph"><span class="bold">११. परिषद्‌को गठनः</span> (१) प्रज्ञा प्रतिष्ठानको कार्यकारी निकायको रूपमा काम गर्न एक प्राज्ञ परिषद् रहनेछ । </div><div class="content-paragraph indent-1"> (२) परिषद्‌को गठन देहाय बमोजिम हुनेछः- </div><div class="definition-item"><div class="left-part">(क) कुलपति</div><div class="right-part">– अध्यक्ष</div></div><div class="definition-item"><div class="left-part">(ख) उपकुलपति</div><div class="right-part">– उपाध्यक्ष</div></div><div class="definition-item-multi-line"><div class="left-part">(ग) सभाका मनोनीत सदस्यहरु मध्येबाट कम्तीमा तीनजना महिला सहित सम्भव भएसम्म विभिन्न जात, जाति, भाषाभाषीको प्रतिनिधित्व हुने गरी प्रधानमन्त्रीबाट मनोनीत आठजना</div><div class="right-part" style="margin-top: 15px;">– सदस्य</div></div><div class="definition-item"><div class="left-part">(घ) सचिव</div><div class="right-part">– सदस्य-सचिव</div></div><div class="content-paragraph indent-1"> (३) कुनै कारणले उपदफा (२) को खण्ड (ग) बमोजिमका सदस्यको पद रिक्त हुन गएमा बाँकी अवधिको लागि त्यस्तो सदस्य जुन विधा वा क्षेत्रबाट मनोनयन भएको हो सोही विधा वा क्षेत्रबाट अर्को व्यक्तिलाई मनोनयन गरिनेछ । </div><div class="content-paragraph"><span class="bold">१२. परिषद्‌को काम, कर्तव्य र अधिकारः</span> परिषद्‌को काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) सभाले गरेको निर्णय कार्यान्वयन गर्ने, </div><div class="content-paragraph indent-2"> (ख) सभाले दिएको निर्देशन पालना गर्ने, </div><div class="content-paragraph indent-2"> (ग) लेखापरीक्षणको प्रतिवेदन सभा समक्ष पेश गर्ने, </div><div class="content-paragraph indent-2"> (घ) सचिवले पेश गरेको वार्षिक कार्यक्रम, बजेट, प्रगति प्रतिवेदन तथा अन्य प्रतिवेदन सम्बन्धमा छलफल तथा आवश्यकता अनुसार संशोधन गरी अनुमोदनका लागि सभा समक्ष पेश गर्ने, </div><div class="content-paragraph indent-2"> (ङ) प्रज्ञा प्रतिष्ठानको चल अचल सम्पत्तिको व्यवस्थापन, सञ्चालन, संरक्षण र रेखदेख गर्ने, गराउने, </div><div class="content-paragraph indent-2"> (च) प्रज्ञा प्रतिष्ठानको कोषको व्यवस्था र सञ्चालन गर्ने, </div><div class="content-paragraph indent-2"> (छ) प्रज्ञा प्रतिष्ठानको लागि प्राप्त आर्थिक तथा अन्य सहयोग ग्रहण गर्ने, </div><div class="content-paragraph indent-2"> (ज) विद्वत्वृत्ति, सम्मान, कदर तथा पुरस्कार अनुमोदनको लागि सभामा पेश गर्ने, </div><div class="content-paragraph indent-2"> (झ) परिषद्‌को काम कारबाहीको सम्बन्धमा आवश्यकता अनुसार समिति, उपसमिति वा कार्यटोली गठन गर्ने र त्यस्तो समिति, उपसमिति वा कार्य टोलीको काम, कर्तव्य तथा अधिकार तोक्ने, </div><div class="content-paragraph indent-2"> (ञ) तोकिए बमोजिमका अन्य काम गर्ने । </div><div class="content-paragraph"><span class="bold">१३. परिषद्‌को बैठकः</span> (१) परिषद्‌को बैठक दुई महिनामा कम्तीमा एकपटक बस्नेछ । </div><div class="content-paragraph indent-1"> (२) परिषद्‌को बैठक परिषद्‌को अध्यक्षले तोकेको मिति, समय र स्थानमा बस्नेछ । </div><div class="content-paragraph indent-1"> (३) परिषद्‌को बैठक हुनुभन्दा कम्तीमा चौबीस घण्टा अगावै बैठकमा छलफल हुने विषयको कार्यसूची सहितको सूचना परिषद्‌को सदस्य–सचिवले सबै सदस्यहरुलाई दिनु पर्नेछ । </div><div class="content-paragraph indent-1"> (४) परिषद्‌मा तत्काल कायम रहेका सदस्य संख्याको पचास प्रतिशतभन्दा बढी सदस्यहरु उपस्थित भएमा परिषद्‌को बैठकको लागि गणपूरक संख्या पुगेको मानिनेछ । </div><div class="content-paragraph indent-1"> (५) परिषद्‌को बैठकको अध्यक्षता परिषद्‌को अध्यक्षले र निजको अनुपस्थितिमा उपाध्यक्षले गर्नेछ । </div><div class="content-paragraph indent-1"> (६) परिषद्को बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph indent-1"> (७) परिषद्‌को बैठकको निर्णय परिषद्को सदस्य–सचिवले प्रमाणित गरी राख्नेछ । </div><div class="content-paragraph indent-1"> (८) परिषद्को बैठक सम्बन्धी अन्य कार्यविधि परिषद् आफैले निर्धारण गरे बमोजिम हुनेछ । </div><div class="content-paragraph text-center">परिच्छेद-४</div><div class="content-paragraph text-center bold">प्रमुख संरक्षक, संरक्षक र प्रज्ञा प्रतिष्ठानका पदाधिकारी तथा कर्मचारी</div><div class="content-paragraph"><span class="bold">१४. प्रमुख संरक्षकः</span> प्रधानमन्त्री प्रज्ञा प्रतिष्ठानको प्रमुख संरक्षक हुनेछ । </div><div class="content-paragraph"><span class="bold">१५. संरक्षकः</span> संस्कृति, पर्यटन तथा नागरिक उड्डयन मन्त्री प्रज्ञा प्रतिष्ठानको संरक्षक हुनेछ । </div><div class="content-paragraph"><span class="bold">१६. कुलपतिः</span> (१) प्रज्ञा प्रतिष्ठानमा एक कुलपति रहनेछ । </div><div class="content-paragraph indent-1"> (२) कुलपति प्रज्ञा प्रतिष्ठानको प्रमुख पदाधिकारी हुनेछ । </div><div class="content-paragraph"><span class="bold">१७. कुलपतिको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त कुलपतिको काम, कर्तव्य र अधिकार देहाय बमोजिम हुनेछ :- </div><div class="content-paragraph indent-2"> (क) सभाले दिएको निर्देशन र परिषद्ले गरेको निर्णयको कार्यान्वयन गर्ने, गराउने, </div><div class="content-paragraph indent-2"> (ख) प्रज्ञा प्रतिष्ठानको वार्षिक कार्यक्रम, बजेट, प्रतिवेदन तथा अन्य प्रतिवेदन तयार गर्न लगाउने, </div><div class="content-paragraph indent-2"> (ग) प्रज्ञा प्रतिष्ठानको काम, कारबाही तथा कर्मचारी प्रशासनको सामान्य नियन्त्रण गर्ने, </div><div class="content-paragraph indent-2"> (घ) परिषद्‌को स्वीकृति लिई प्रज्ञा प्रतिष्ठानको तर्फबाट करार गर्ने, </div><div class="content-paragraph indent-2"> (ङ) स्वदेशी तथा विदेशी संघ संस्थासँग प्रज्ञा प्रतिष्ठानको कामसँग सम्बन्धित विषयमा आवश्यक सम्पर्क गर्ने, </div><div class="content-paragraph indent-2"> (च) तोकिए बमोजिमका काम गर्ने । </div><div class="content-paragraph"><span class="bold">१८. उपकुलपतिः</span> प्रज्ञा प्रतिष्ठानमा एक उपकुलपति रहनेछ । </div><div class="content-paragraph"><span class="bold">१९. उपकुलपतिको काम, कर्तव्य र अधिकारः</span> उपकुलपतिको काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) सभाले दिएको निर्देशन र परिषद्ले गरेको निर्णयको कार्यान्वयनमा कुलपतिलाई सहयोग गर्ने, </div><div class="content-paragraph indent-2"> (ख) कुलपतिको अनुपस्थितिमा निजले गर्ने सबै काम गर्ने, </div><div class="content-paragraph indent-2"> (ग) कुलपतिको निर्देशनमा अन्य काम गर्ने । </div><div class="content-paragraph"><span class="bold">२०. सचिवः</span> (१) प्रज्ञा प्रतिष्ठानमा एक सचिव रहनेछ । </div><div class="content-paragraph indent-1"> (२) सचिवको काम, कर्तव्य र अधिकार तोकिए बमोजिम हुनेछ । </div><div class="content-paragraph"><span class="bold">२१. पदाधिकारी सम्बन्धी व्यवस्थाः</span> (१) प्रधानमन्त्रीले यस ऐनको अधीनमा रही पदाधिकारीको नियुक्ति गर्नेछ । </div><div class="content-paragraph indent-1"> (२) पदाधिकारीको पदावधि चार वर्षको हुनेछ । </div><div class="content-paragraph indent-1"> (३) पदाधिकारीले प्रज्ञा प्रतिष्ठानमा पूरा समय काम गर्नेछ । </div><div class="content-paragraph indent-1"> (४) पदाधिकारीको पारिश्रमिक, सेवाका शर्त र सुविधा तोकिए बमोजिम हुनेछ । </div><div class="content-paragraph"><span class="bold">२२. पद रिक्त हुने अवस्थाः</span> देहायका अवस्थामा पदाधिकारी र सभाका सदस्यको पद रिक्त भएको मानिनेछः- </div><div class="content-paragraph indent-2"> (क) निजको पदावधि समाप्त भएमा, </div><div class="content-paragraph indent-2"> (ख) निजले राजीनामा दिएमा, </div><div class="content-paragraph indent-2"> (ग) निजको मानसिक सन्तुलन ठीक नभएमा, </div><div class="content-paragraph indent-2"> (घ) निजले नैतिक पतन देखिने फौजदारी अभियोगमा अदालतबाट सजाय पाएमा, </div><div class="content-paragraph indent-2"> (ङ) निज दफा २३ बमोजिम पदबाट हटेमा, वा </div><div class="content-paragraph indent-2"> (च) निजको मृत्यु भएमा । </div><div class="content-paragraph"><span class="bold">२३. पदबाट हटाउन सक्नेः</span> (१) पदाधिकारी वा सभाका सदस्यले यस ऐनको उद्देश्य बमोजिम काम नगरेको वा आफ्नो पद अनुकूलको आचरण नगरेको वा इमान्दारीपूर्वक कार्य नगरेको वा निजमा कार्यक्षमताको अभाव भएको कारण देखाई सभामा तत्काल कायम रहेका कम्तीमा एक चौथाई सदस्यले प्रधानमन्त्री समक्ष लिखित निवेदन दिएमा प्रधानमन्त्रीबाट सभाका सदस्यहरुमध्येबाट एक छानबिन समिति गठन हुनेछ । </div><div class="content-paragraph indent-1"> (२) उपदफा (१) बमोजिमको छानबिन समितिले सो सम्बन्धमा छानबिन गरी आफ्नो प्रतिवेदन प्रधानमन्त्री समक्ष पेश गर्नेछ र प्रधानमन्त्रीले त्यस्तो प्रतिवेदन छलफलका लागि सभा समक्ष राख्ने व्यवस्था गर्नेछ । </div><div class="content-paragraph indent-1"> (३) उपदफा (२) बमोजिम पेश भएको प्रतिवेदनका सम्बन्धमा सभामा छलफल हुँदा सभाका बहुमत सदस्यले पदाधिकारी वा सभाका सदस्यले यस ऐनको उद्देश्य बमोजिम काम नगरेको वा आफ्नो पद अनुकूलको आचरण नगरेको वा इमान्दारीपूर्वक काम नगरेको वा निजमा कार्यक्षमताको अभाव भएको भनी निर्णय गरेमा प्रधानमन्त्रीले त्यस्तो पदाधिकारी वा सभाका सदस्यलाई निजको पदबाट हटाउनेछ । </div><div class="content-paragraph indent-1"> (४) उपदफा (३) बमोजिम पदाधिकारी वा सभाका सदस्यलाई पदबाट हटाउनुअघि सफाईको मौका दिनु पर्नेछ । </div><div class="content-paragraph"><span class="bold">२४. कर्मचारीः</span> (१) प्रज्ञा प्रतिष्ठानमा आवश्यक संख्यामा कर्मचारीहरु रहनेछन् । </div><div class="content-paragraph indent-1"> (२) उपदफा (१) बमोजिमका कर्मचारीको नियुक्ति, पारिश्रमिक, सुविधा तथा सेवाका शर्तहरू तोकिए बमोजिम हुनेछन् । </div><div class="content-paragraph"><span class="bold">२५. सेवा आयोगः</span> (१) प्रज्ञा प्रतिष्ठानका कर्मचारीको स्थायी नियुक्ति र बढुवाको लागि सिफारिस गर्न देहाय बमोजिमको एक प्रज्ञा प्रतिष्ठान सेवा आयोग रहनेछः- </div><div class="definition-item"><div class="left-part">(क) लोकसेवा आयोगले तोकेको सो आयोगका सदस्य</div><div class="right-part">– अध्यक्ष</div></div><div class="definition-item"><div class="left-part">(ख) सभाले तोकेको सभाका एकजना सदस्य</div><div class="right-part">– सदस्य</div></div><div class="definition-item"><div class="left-part">(ग) सचिव</div><div class="right-part">– सदस्य–सचिव</div></div><div class="content-paragraph indent-1"> (२) सेवा आयोगको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph indent-1"> (३) सेवा आयोगको बैठक सम्बन्धी कार्यविधि सो आयोग आफैले निर्धारण गरे बमोजिम हुनेछ । </div><div class="content-paragraph indent-1"> (४) सेवा आयोगको अध्यक्ष तथा सदस्यले बैठकमा भाग लिए बापत तोकिए बमोजिम बैठक भत्ता पाउनेछन् । </div><div class="content-paragraph text-center">परिच्छेद-५</div><div class="content-paragraph text-center bold">कोष तथा लेखापरीक्षण</div><div class="content-paragraph"><span class="bold">२६. प्रज्ञा प्रतिष्ठानको कोषः</span> (१) प्रज्ञा प्रतिष्ठानको आफ्नो एउटा छुट्टै कोष रहनेछ । </div><div class="content-paragraph indent-1"> (२) उपदफा (१) बमोजिमको कोषमा देहायका रकमहरू रहने छन्:- </div><div class="content-paragraph indent-2"> (क) नेपाल सरकारबाट प्राप्त रकम, </div><div class="content-paragraph indent-2"> (ख) विदेशी सरकार, संघ, संस्था वा व्यक्तिबाट प्राप्त रकम, </div><div class="content-paragraph indent-2"> (ग) स्वदेशी संघ, संस्था वा व्यक्तिबाट प्राप्त रकम, </div><div class="content-paragraph indent-2"> (घ) प्रज्ञा प्रतिष्ठानले कुनै सेवा उपलब्ध गराए वापत प्राप्त रकम, र </div><div class="content-paragraph indent-2"> (ङ) अन्य कुनै स्रोतबाट प्राप्त रकम । </div><div class="content-paragraph indent-1"> (३) उपदफा (२) को खण्ड (ख) बमोजिमको रकम प्राप्त गर्नुअघि प्रज्ञा प्रतिष्ठानले नेपाल सरकारको स्वीकृति लिनु पर्नेछ । </div><div class="content-paragraph indent-1"> (४) कोषको रकम प्रज्ञा प्रतिष्ठानले तोकेको बैङ्कमा खाता खोली जम्मा गरिनेछ । </div><div class="content-paragraph indent-1"> (५) प्रज्ञा प्रतिष्ठानको कोष र खाताको सञ्चालन तोकिए बमोजिम हुनेछ । </div><div class="content-paragraph indent-1"> (६) प्रज्ञा प्रतिष्ठानको सबै खर्च उपदफा (१) बमोजिमको कोषबाट व्यहोरिनेछ । </div><div class="content-paragraph"><span class="bold">२७. लेखा र लेखापरीक्षणः</span> (१) प्रज्ञा प्रतिष्ठानको आय व्ययको लेखा नेपाल सरकारले अपनाए बमोजिम राखिनेछ । </div><div class="content-paragraph indent-1"> (२) प्रज्ञा प्रतिष्ठानको लेखाको लेखापरीक्षण महालेखापरीक्षकबाट हुनेछ । </div><div class="content-paragraph text-center">परिच्छेद-६</div><div class="content-paragraph text-center bold">विविध</div><div class="content-paragraph"><span class="bold">२८. मानार्थ प्राज्ञ तथा आजीवन सदस्यताः</span> (१) भाषा, साहित्य, संस्कृति, दर्शन तथा सामाजिकशास्त्रको विकासमा विशिष्ट योगदान पुऱ्याई राष्ट्रिय एवं अन्तर्राष्ट्रिय क्षेत्रमा नेपालको गौरव बढाउने स्वदेशी वा विदेशी व्यक्तिलाई सभाले परिषद्को सिफारिसमा प्रज्ञा प्रतिष्ठानको मानार्थ प्राज्ञ सदस्यता प्रदान गर्न सक्नेछ । </div><div class="content-paragraph indent-1"> (२) भाषा, साहित्य, संस्कृति, दर्शन तथा सामाजिकशास्त्रको विधामा विशिष्ट योगदान पुऱ्याउने नेपाली नागरिकलाई सभाले प्रज्ञा प्रतिष्ठानको आजीवन सदस्यता प्रदान गर्न सक्नेछ । </div><div class="content-paragraph indent-1"> (३) उपदफा (१) र (२) बमोजिम मानार्थ प्राज्ञ सदस्यता तथा आजीवन सदस्यता प्रदान गर्ने आधार तोकिए बमोजिम हुनेछ । </div><div class="content-paragraph indent-1"> (४) प्रज्ञा प्रतिष्ठानले आजीवन सदस्यलाई तोकिए बमोजिमको सुविधा प्रदान गर्न सक्नेछ । </div><div class="content-paragraph indent-1"> तर नेपाल सरकारबाट कुनै पारिश्रमिक वा सुविधा पाइरहेको आजीवन सदस्यले त्यस्तो सुविधा पाउने छैन । </div><div class="content-paragraph indent-1"> (५) सभाले मानार्थ प्राज्ञ सदस्य र आजीवन सदस्यलाई तोकिएको अवस्थामा सदस्यताबाट हटाउन सक्नेछ । </div><div class="content-paragraph"><span class="bold">२९. कदर, सम्मान तथा पुरस्कार प्रदान गर्न सक्नेः</span> भाषा, साहित्य, संस्कृति, दर्शन तथा सामाजिकशास्त्रको विधामा उल्लेखनीय योगदान पुऱ्याउने व्यक्तिलाई सभाले कदर, सम्मान तथा पुरस्कार प्रदान गर्न सक्नेछ । </div><div class="content-paragraph"><span class="bold">३०. प्रतिवेदन पेश गर्नु पर्नेः</span> प्रज्ञा प्रतिष्ठानले प्रत्येक वर्ष आफूले गरेको काम कारबाहीको वार्षिक प्रतिवेदन नेपाल सरकार समक्ष पेश गर्नु पर्नेछ । </div><div class="content-paragraph"><span class="bold">३१. शपथः</span> आफ्नो कार्यभार सम्हाल्नुअघि कुलपतिले प्रधानमन्त्री समक्ष र उपकुलपति, सचिव र सभाका सदस्यले कुलपति समक्ष अनुसूची बमोजिमको ढाँचामा शपथ लिनु पर्नेछ । </div><div class="content-paragraph"><span class="bold">३२. अधिकार प्रत्यायोजनः</span> (१) सभाले यो ऐन वा यस ऐन अन्तर्गत बनेका नियम बमोजिम आपूmलाई प्राप्त अधिकारमध्ये आवश्यकता अनुसार केही अधिकार परिषद्लाई प्रत्यायोजन गर्न सक्नेछ । </div><div class="content-paragraph indent-1"> (२) परिषद्ले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार कुलपति, उपकुलपति वा सचिवलाई प्रत्यायोजन गर्न सक्नेछ । </div><div class="content-paragraph indent-1"> (३) कुलपतिले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार उपकुलपति वा सचिवलाई प्रत्यायोजन गर्न सक्नेछ । </div><div class="content-paragraph indent-1"> (४) उपकुलपतिले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार सचिवलाई प्रत्यायोजन गर्न सक्नेछ । </div><div class="content-paragraph"><span class="bold">३३. प्रतीक चिन्हः</span> प्रज्ञा प्रतिष्ठानको प्रतीक चिन्ह तोकिए बमोजिम हुनेछ । </div><div class="content-paragraph"><span class="bold">३४. सम्पर्क मन्त्रालयः</span> प्रज्ञा प्रतिष्ठानले नेपाल सरकारसँग सम्पर्क राख्दा संस्कृति, पर्यटन तथा नागरिक उड्डयन मन्त्रालय मार्फत राख्नु पर्नेछ । </div><div class="content-paragraph"><span class="bold">३५. नियम बनाउने अधिकारः</span> यस ऐनको उद्देश्य कार्यान्वयन गर्न प्रज्ञा प्रतिष्ठानले आवश्यक नियम बनाउन सक्नेछ । </div><div class="content-paragraph indent-1"> तर नेपाल सरकारलाई आर्थिक व्ययभार पर्ने विषयमा नियम बनाउँदा नेपाल सरकारको पूर्व स्वीकृति लिनु पर्नेछ । </div><div class="content-paragraph"><span class="bold">३६. खारेजी र बचाउः</span> (१) नेपाल राजकीय प्रज्ञा प्रतिष्ठान ऐन, २०५० खारेज गरिएकोछ । </div><div class="content-paragraph indent-1"> (२) नेपाल राजकीय प्रज्ञा प्रतिष्ठान ऐन, २०५० बमोजिम भए गरेको सम्पूर्ण काम कारबाही यसै ऐन बमोजिम भए गरेको मानिनेछ । </div><div class="content-paragraph indent-1"> (३) उपदफा (२) मा जुनसुकै कुरा लेखिएको भए तापनि नेपाल राजकीय प्रज्ञा प्रतिष्ठान ऐन, २०५० बमोजिम नियुक्त वा मनोनयन भएका आजीवन सदस्य बाहेक उपकुलपति र सचिव तथा सभाका सदस्य, परिषद्का सदस्य यो ऐन प्रारम्भ भएपछि स्वतः पदमुक्त हुनेछन् । </div><div class="content-paragraph indent-1"> (४) नेपाल राजकीय प्रज्ञा प्रतिष्ठान ऐन, २०५० बमोजिमको नेपाल राजकीय प्रज्ञा प्रतिष्ठानमा कार्यरत कर्मचारीहरुलाई निजहरुको योग्यता, अनुभव, कार्य विशिष्टता सहितको आधारमा र निजहरुको रुची अनुसार नेपाल सरकारले प्रज्ञा प्रतिष्ठान, नेपाल ललितकला प्रज्ञा प्रतिष्ठान तथा नेपाल सङ्गीत तथा नाट्य प्रज्ञा प्रतिष्ठान अन्तर्गत रहने गरी तोक्नेछ । </div><div class="content-paragraph indent-1"> (५) नेपाल राजकीय प्रज्ञा प्रतिष्ठानको नाममा रहेको चल अचल सम्पत्ति, लेनदेन कारोवार, ऋण, धन लगायतका अधिकार तथा दायित्वहरु नेपाल सरकारले प्रज्ञा प्रतिष्ठान, नेपाल ललितकला प्रज्ञा प्रतिष्ठान र नेपाल सङ्गीत तथा नाट्य प्रज्ञा प्रतिष्ठानमा रहने गरी तोक्नेछ । </div><div class="content-paragraph text-left" style="margin-top: 40px;"><span class="bold">* अनुसूची</span></div><div class="content-paragraph text-center">(दफा ३१ सँग सम्बन्धित)</div><div class="content-paragraph text-center bold" style="margin-top: 20px;">शपथ</div><div class="content-paragraph" style="text-align: left; text-indent: 0;"> म<span class="form-field xlarge"></span>सत्य र जनताप्रति पूर्ण बफादार रही सत्य निष्ठापूर्वक प्रतिज्ञा गर्दछु/ईश्वर/देश र जनताको नाममा शपथ लिन्छु कि नेपालको राजकीय सत्ता र सार्वभौमसत्ता नेपाली जनतामा मात्र निहित रहेको नेपालको संविधान प्रति पूर्ण वफादार रही <span class="form-field large"></span>पदको कामकाज प्रचलित कानूनको अधीनमा रही, कसैको डर नमानी, पक्षपात नगरी, कसैप्रति पूर्वाग्रह वा खराब भावना नलिई, इमानदारीसाथ गर्नेछु र आफ्नो कर्तव्य पालनाको सिलसिलामा आफूलाई जानकारी भएको कुरा म पदमा बहाल रहँदा वा नरहँदा जुनसुकै अवस्थामा पनि प्रचलित कानूनको पालना गर्दा बाहेक अरु अवस्थामा कुनै किसिमबाट पनि प्रकट वा सङ्केत गर्ने छैन । </div><div class="date-line"><div class="left">मिति:-</div><div class="right">नाम:-</div></div><div class="date-line" style="margin-top: -10px;"><div class="left"></div><div class="right">सही:-</div></div><div class="footnote"> * केही नेपाल कानून संशोधन तथा खारेज गर्ने ऐन, २०७२ द्वारा संशोधित । </div></body></html>