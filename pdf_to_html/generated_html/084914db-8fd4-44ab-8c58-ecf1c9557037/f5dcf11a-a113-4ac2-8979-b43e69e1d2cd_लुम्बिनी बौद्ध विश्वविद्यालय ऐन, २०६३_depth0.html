<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>लुम्बिनी बौद्ध विश्वविद्यालय ऐन, २०६३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .numbered-list-item { margin-left: 25px; /* For indentation like (क) or (1) */ line-height: 1.7; text-align: justify; margin-bottom: 5px; } .sub-numbered-list-item { margin-left: 50px; /* For deeper indentation */ line-height: 1.7; text-align: justify; margin-bottom: 5px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* Default border as per instructions */ } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-row { display: flex; justify-content: space-between; align-items: baseline; margin-bottom: 5px; line-height: 1.7; } .flex-col-left { flex-basis: 70%; text-align: justify; } .flex-col-right { flex-basis: 30%; text-align: right; } .footnote-list-item { margin-left: 20px; margin-top: 5px; line-height: 1.5; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">लुम्बिनी बौद्ध विश्वविद्यालय ऐन, २०६३</div><div class="flex-row" style="margin-top: 10px;"><div class="flex-col-left"></div><div class="flex-col-right" style="text-align: right;"><div class="document-subtitle">प्रमाणीकरण र प्रकाशन मिति</div><div>२०६३।७।२०</div></div></div></div><div class="content-paragraph bold">संशोधन गर्ने ऐन</div><div class="flex-row"><div class="flex-col-left">१. <span class="bold">◆गणतन्त्र सुदृढीकरण तथा केही नेपाल कानून संशोधन गर्ने ऐन, २०६६</span></div><div class="flex-col-right">२०६६।१०।७</div></div><div class="flex-row"><div class="flex-col-left">२. <span class="bold">केही नेपाल ऐन संशोधन गर्ने ऐन, २०७२</span></div><div class="flex-col-right">२०७२।११।१३</div></div><div class="flex-row"><div class="flex-col-left">३. <span class="bold">शिक्षा सम्बन्धी केही नेपाल ऐन संशोधन गर्न बनेको ऐन, २०७७</span></div><div class="flex-col-right">२०७७।३।११</div></div><div class="text-center" style="margin-top: 20px;"><span class="bold">२०६३ सालको ऐन नं १६</span></div><div class="document-title" style="margin-top: 20px;">लुम्बिनी बौद्ध विश्वविद्यालयको सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> भगवान् गौतम बुद्धका उपदेशलाई विश्व शान्तिका लागि मार्गदर्शक सन्देशका रुपमा स्वीकार एवं अनुशरण गरी शान्ति, बन्धुत्व, मैत्री तथा सद्भाव प्रवर्द्धन गर्न, शिक्षामा गुणस्तर कायम गरी <span class="bold">बौद्ध दर्शन, साहित्य, शिक्षा र संस्कृति</span> सहित अन्य विषयको अध्ययन, अध्यापन र अनुसन्धान गर्नका लागि उच्च तहका शिक्षण संस्थाहरु सञ्चालन गर्न <span class="form-field large"></span> लुम्बिनी बौद्ध विश्वविद्यालयको स्थापना र व्यवस्था गर्न वाञ्छनीय भएकोले,</div><div class="content-paragraph">प्रतिनिधिसभाको घोषणा, २०६३ जारी भएको पहिलो वर्षमा प्रतिनिधिसभाले यो ऐन बनाएको छ।</div><div class="text-center bold" style="margin-top: 30px;">परिच्छेद-१</div><div class="text-center bold">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भ :</span><div class="numbered-list-item">(१) यस ऐनको नाम “लुम्बिनी बौद्ध विश्वविद्यालय ऐन, २०६३” रहेकोछ ।</div><div class="numbered-list-item">(२) यो ऐन संवत् २०६३ साल वैशाख २३ गतेदेखि प्रारम्भ भएको मानिनेछ ।</div></div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,- <div class="numbered-list-item">(क) “विश्वविद्यालय” भन्नाले दफा ३ बमोजिम स्थापना भएको लुम्बिनी बौद्ध विश्वविद्यालय सम्झनु पर्छ ।</div><div class="numbered-list-item">(ख) “सभा” भन्नाले दफा ७ बमोजिमको विश्वविद्यालय सभा सम्झनु पर्छ ।</div></div><div class="numbered-list-item">(ग) “प्राज्ञिकपरिषद्” भन्नाले दफा १० बमोजिमको प्राज्ञिकपरिषद् सम्झनु पर्छ ।</div><div class="numbered-list-item">(घ) “कार्यकारीपरिषद्” भन्नाले दफा १२ बमोजिमको कार्यकारीपरिषद् सम्झनु पर्छ ।</div><div class="numbered-list-item">(ङ) “सङ्काय” भन्नाले दफा १४ बमोजिमको सङ्काय सम्झनु पर्छ ।</div><div class="numbered-list-item">(च) “विद्यापरिषद्” भन्नाले दफा १५ बमोजिमको विद्यापरिषद् सम्झनु पर्छ ।</div><div class="numbered-list-item">(छ) “क्याम्पस” भन्नाले विश्वविद्यालयको आङ्गिक क्याम्पस सम्झनु पर्छ र सो शब्दले विश्वविद्यालयबाट सम्बन्धन प्राप्त क्याम्पस समेतलाई जनाउनेछ ।</div><div class="numbered-list-item">(ज) “डीन” भन्नाले सङ्कायको प्रमुख सम्झनु पर्छ ।</div><div class="numbered-list-item">(झ) “शिक्षक” भन्नाले विश्वविद्यालयमा शिक्षा प्रदान गर्ने वा अनुसन्धान गर्ने गराउने प्राध्यापक, सह-प्राध्यापक, उप-प्राध्यापक तथा सहायक प्राध्यापक सम्झनु पर्छ र सो शब्दले विश्वविद्यालयका विभिन्न तहका प्रशिक्षक तथा यस ऐन अन्तर्गत बनेका नियममा शिक्षक भनी तोकिएको अन्य व्यक्ति समेतलाई जनाउनेछ ।</div><div class="numbered-list-item">(ञ) “तोकिएको” वा “तोकिएबमोजिम” भन्नाले यस ऐन अन्तर्गत बनेको नियममा तोकिएको वा तोकिएबमोजिम सम्झनु पर्छ ।</div><div class="text-center bold" style="margin-top: 30px;">परिच्छेद-२</div><div class="text-center bold">विश्वविद्यालयको स्थापना सम्बन्धी व्यवस्था</div><div class="content-paragraph"><span class="bold">३. विश्वविद्यालयको स्थापना :</span><div class="numbered-list-item">(१) <span class="bold">बौद्ध दर्शन, साहित्य, शिक्षा र संस्कृति</span> सहित अन्य विषयको अध्ययन, अध्यापन र अनुसन्धान गर्नका लागि उच्च तहका शिक्षण संस्थाहरु सञ्चालन गर्न लुम्बिनी बौद्ध विश्वविद्यालयको स्थापना गरिएकोछ ।</div><div class="numbered-list-item">(२) विश्वविद्यालयको केन्द्रीय कार्यालय रुपन्देही जिल्लाको लुम्बिनी क्षेत्रमा रहनेछ ।</div></div><div class="content-paragraph"><span class="bold">४. विश्वविद्यालय स्वशासित सङ्गठित संस्था हुनेः</span><div class="numbered-list-item">(१) विश्वविद्यालय अविच्छिन्न उत्तराधिकारवाला एक स्वशासित सङ्गठित संस्था हुनेछ ।</div><div class="numbered-list-item">(२) विश्वविद्यालयको सबै काम कारबाहीको निमित्त आफ्नो एउटा छुट्टै छाप हुनेछ ।</div><div class="numbered-list-item">(३) विश्वविद्यालयले व्यक्ति सरह चल अचल सम्पति प्राप्त गर्न, उपभोग गर्न, बेचबिखन गर्न वा अन्य किसिमले व्यवस्था गर्न सक्नेछ ।</div><div class="numbered-list-item">(४) विश्वविद्यालयले व्यक्ति सरह नालिस उजूर गर्न र विश्वविद्यालय उपर पनि सोही नामबाट नालिस उजूर लाग्न सक्नेछ ।</div></div><div class="footnote-list-item"><span style="font-size: 1.2em; vertical-align: middle;">●</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित । </div><div class="text-center bold" style="margin-top: 30px;">परिच्छेद-३</div><div class="text-center bold">विश्वविद्यालयको सङ्गठनस्वरुप र पदाधिकारीसम्बन्धी व्यवस्था</div><div class="content-paragraph"><span class="bold">५. विश्वविद्यालयको सङ्गठन :</span> विश्वविद्यालयको सङ्गठन देहायबमोजिम हुनेछ र यिनीहरुको सामूहिक रुप नै विश्वविद्यालयको स्वरुप हुनेछः - <div class="numbered-list-item">(क) सभा,</div><div class="numbered-list-item">(ख) प्राज्ञिकपरिषद्,</div><div class="numbered-list-item">(ग) कार्यकारीपरिषद्,</div><div class="numbered-list-item">(घ) सङ्काय,</div><div class="numbered-list-item">(ङ) विद्यापरिषद्,</div><div class="numbered-list-item">(च) क्याम्पस, र</div><div class="numbered-list-item">(छ) तोकिएबमोजिमका अन्य निकाय ।</div></div><div class="content-paragraph"><span class="bold">६. विश्वविद्यालयका पदाधिकारीहरु :</span> विश्वविद्यालयमा देहायका पदाधिकारीहरु रहनेछन्ः - <div class="numbered-list-item">(क) कुलपति,</div><div class="numbered-list-item">(ख) सहकुलपति,</div><div class="numbered-list-item">(ग) उपकुलपति,</div><div class="numbered-list-item">(घ) रजिष्ट्रार,</div><div class="numbered-list-item">(ङ) डीन,</div><div class="numbered-list-item">(च) क्याम्पस प्रमुख,</div><div class="numbered-list-item">(छ) तोकिएबमोजिमका अन्य पदाधिकारी ।</div></div><div class="text-center bold" style="margin-top: 30px;">परिच्छेद-४</div><div class="text-center bold">विश्वविद्यालय सभा सम्बन्धी व्यवस्था</div><div class="content-paragraph"><span class="bold">७. सभाको गठन :</span><div class="numbered-list-item">(१) विश्वविद्यालयमा सर्वोच्च निकायको रुपमा एक सभा रहनेछ ।</div><div class="numbered-list-item">(२) सभाको गठन देहाय बमोजिम हुनेछः - <div class="flex-row"><div class="sub-numbered-list-item flex-col-left">(क) कुलपति,</div><div class="flex-col-right">- अध्यक्ष</div></div><div class="flex-row"><div class="sub-numbered-list-item flex-col-left">(ख) सहकुलपति,</div><div class="flex-col-right">- उपाध्यक्ष</div></div><div class="flex-row"><div class="sub-numbered-list-item flex-col-left">(ग) उपकुलपति,</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(घ) <span class="form-field large"></span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ङ) सदस्य, राष्ट्रिय योजना आयोग (शिक्षा हेर्ने)</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(च) अन्य विश्वविद्यालयका उपकुलपतिहरुमध्येबाट दुईजना</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(छ) विश्वविद्यालय अनुदान आयोगको अध्यक्ष</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ज) सचिव, <span class="bold">शिक्षा, विज्ञान तथा प्रविधि मन्त्रालय</span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(झ) सचिव, अर्थ मन्त्रालय</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ञ) सचिव, संस्कृति, पर्यटन तथा नागरिक उड्डयन मन्त्रालय</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ट) <span class="bold">सम्बन्धित प्रदेश सरकारको प्रमुख सचिव</span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ठ) लुम्बिनी विकास कोषको उपाध्यक्ष</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ड) डीन</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ढ) क्याम्पस प्रमुखहरुमध्येबाट दुईजना</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ण) शिक्षकहरुमध्येबाट एकजना</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(त) <span class="bold">विश्वविद्यालय प्राध्यापक संघको प्रतिनिधि</span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(थ) <span class="form-field large"></span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(द) बौद्ध दर्शन, साहित्य, शिक्षा र संस्कृतिका ख्यातिप्राप्त विद्वानहरुमध्येबाट <span class="bold">प्रत्येक प्रदेशबाट कम्तीमा एकजना महिला पर्ने गरी चौधजना</span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(ध) राष्ट्रिय तथा अन्तर्राष्ट्रिय रुपमा मान्यताप्राप्त बौद्ध दर्शन सम्बन्धी संस्थाका प्रतिनिधिहरुमध्येबाट कम्तीमा तीनजना महिला पर्ने गरी सातजना</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(न) <span class="bold">चन्दादाताहरुमध्येबाट समावेशी आधारमा दुईजना</span></div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(प) शिक्षाप्रेमी तथा समाजसेवीहरुमध्येबाट एकजना</div><div class="flex-col-right">-सदस्य</div></div><div class="flex-row"><div class="sub-numbered-list-item flex-col-left">(फ) रजिष्ट्रार</div><div class="flex-col-right">-सदस्य-सचिव</div></div></div><div class="numbered-list-item">(३) सभाका पदेन सदस्य बाहेक अन्य सदस्यहरुको मनोनयन कार्यकारीपरिषद्‌को सिफारिसमा कुलपतिबाट हुनेछ ।</div><div class="numbered-list-item">(४) सभाका मनोनीत सदस्यहरुको पदावधि तीन वर्षको हुनेछ ।</div><div class="numbered-list-item">(५) कुनै कारणले सभाका मनोनीत सदस्यको पद रिक्त हुन गएमा बाँकी अवधिको लागि उपदफा (३) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ ।</div></div><div class="content-paragraph"><span class="bold">८. सभाको बैठक :</span><div class="numbered-list-item">(१) सभाको बैठक वर्षको कम्तीमा दुई पटक बस्नेछ ।</div><div class="numbered-list-item">(२) सभाको बैठक सभाको अध्यक्षले तोकेको मिति, समय र स्थानमा बस्नेछ ।</div><div class="numbered-list-item">(३) सभाको बैठक हुनुभन्दा कम्तीमा पन्ध्र दिन अगावै बैठकमा छलफल हुने विषयको कार्यसूची सहितको सूचना सभाको सदस्य-सचिवले सबै सदस्यहरुलाई दिनु पर्नेछ ।</div><div class="numbered-list-item">(४) सभामा तत्काल कायम रहेका पचास प्रतिशतभन्दा बढी सदस्यहरु उपस्थित भएमा सभाको बैठकको लागि गणपूरक संख्या पुगेको मानिनेछ ।</div><div class="numbered-list-item">(५) सभाको बैठकको अध्यक्षता सभाको अध्यक्षले र निजको अनुपस्थितिमा सभाको उपाध्यक्षले गर्नेछ । सभाको अध्यक्ष र उपाध्यक्ष दुवैको अनुपस्थितिमा सभाको बैठकको अध्यक्षता उपकुलपतिले गर्नेछ ।</div><div class="numbered-list-item">(६) सभाको बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ ।</div><div class="numbered-list-item bold">(७) सभाको अध्यक्षता गर्ने व्यक्तिले सभाको बैठकको निर्णय प्रमाणित गर्नेछ ।</div><div class="numbered-list-item">(८) सभाको बैठक सम्बन्धी अन्य कार्यविधि सभा आफैले निर्धारण गरेबमोजिम हुनेछ ।</div></div><div class="content-paragraph"><span class="bold">९. सभाको काम, कर्तव्य र अधिकार :</span> सभाको काम, कर्तव्य र अधिकार देहाय बमोजिम हुनेछः - <div class="numbered-list-item">(क) विश्वविद्यालयको नीति निर्धारण गर्ने,</div><div class="numbered-list-item">(ख) विश्वविद्यालयलाई मार्गदर्शन गर्ने,</div><div class="numbered-list-item">(ग) विश्वविद्यालयको शैक्षिक कार्यक्रमहरुको सञ्चालन र प्रबन्ध गर्ने, गराउने,</div><div class="numbered-list-item">(घ) क्याम्पसको स्थापना तथा सम्बन्धन सम्बन्धमा आवश्यक काम गर्ने, गराउने,</div><div class="numbered-list-item">(ङ) विश्वविद्यालयबाट प्रदान गरिने विभिन्न उपाधि निर्धारण गर्ने र प्रदान गर्ने,</div><div class="numbered-list-item">(च) विश्वविद्यालयका आङ्गिक तथा विश्वविद्यालयबाट सम्बन्धनप्राप्त क्याम्पसलाई निर्देशन दिने र मार्गदर्शन गर्ने,</div><div class="numbered-list-item">(छ) विश्वविद्यालयअन्तर्गतका विभिन्न निकायहरुको शैक्षिक तथा प्रशासनिक नीति निर्धारण गर्ने,</div><div class="numbered-list-item">(ज) विश्वविद्यालयको आवश्यकता अनुसार विभिन्न समिति, उपसमिति वा कार्यटोलीको गठन गर्ने,</div><div class="numbered-list-item">(झ) विश्वविद्यालयको वार्षिक बजेट तथा कार्यक्रम स्वीकृत गर्ने,</div><div class="numbered-list-item">(ञ) विश्वविद्यालय अन्तर्गतका निकायहरुको वार्षिक प्रतिवेदन माथि छलफल गर्ने र कार्यक्रमको मूल्याङ्कन गर्ने,</div><div class="numbered-list-item">(ट) विश्वविद्यालयको लेखापरीक्षण प्रतिवेदनमाथि छलफल तथा स्वीकृत गर्ने,</div><div class="numbered-list-item">(ठ) विश्वविद्यालयसम्बन्धी नियमहरु पारित गर्ने,</div><div class="numbered-list-item">(ड) विश्वविद्यालयका पदाधिकारी, शिक्षक तथा कर्मचारीको सेवा शर्त निर्धारण गर्ने,</div><div class="numbered-list-item">(ढ) विश्वविद्यालयको सम्पति संरक्षण गर्ने गराउने,</div><div class="numbered-list-item">(ण) तोकिएबमोजिमका अन्य काम गर्ने ।</div></div><div class="footnote-list-item"><span style="font-size: 1.2em; vertical-align: middle;">●</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित । </div><div class="text-center bold" style="margin-top: 30px;">परिच्छेद-५</div><div class="text-center bold">प्राज्ञिकपरिषद सम्बन्धी व्यवस्था</div><div class="content-paragraph"><span class="bold">१०. प्राज्ञिकपरिषद्‌को गठन :</span><div class="numbered-list-item">(१) विश्वविद्यालयको शैक्षिक तथा प्राज्ञिक निकायको रुपमा काम गर्न एक प्राज्ञिकपरिषद् रहनेछ ।</div><div class="numbered-list-item">(२) प्राज्ञिकपरिषद्‌को गठन देहाय बमोजिम हुनेछः - <div class="flex-row"><div class="sub-numbered-list-item flex-col-left">(क) उपकुलपति</div><div class="flex-col-right">- अध्यक्ष</div></div><div class="flex-row"><div class="sub-numbered-list-item flex-col-left">(ख) रजिष्ट्रार</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(ग) विश्वविद्यालयका विभिन्न विषय समितिका अध्यक्षहरुमध्येबाट पाँचजना</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(घ) शिक्षकहरुमध्येबाट एकजना</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(ङ) बौद्ध दर्शन, साहित्य, शिक्षा र संस्कृतिका क्षेत्रमा विशिष्ट योगदान पुऱ्याएका व्यक्तिहरुमध्येबाट एकजना महिला पर्ने गरी दुईजना</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(च) डीन</div><div class="flex-col-right">- सदस्य–सचिव</div></div></div><div class="numbered-list-item">(३) प्राज्ञिक परिषद्का पदेन सदस्यहरुबाहेक अन्य सदस्यहरुको मनोनयन कार्यकारीपरिषद्को सिफारिसमा कुलपतिबाट हुनेछ ।</div><div class="numbered-list-item">(४) प्राज्ञिक परिषद्का मनोनीत सदस्यहरुको पदावधि तीन वर्षको हुनेछ ।</div><div class="numbered-list-item">(५) उपदफा (४) मा जुनसुकै कुरा लेखिएको भए तापनि प्राज्ञिक परिषद्‌का कुनै मनोनीत सदस्यको काम सन्तोषजनक नदेखिएमा कार्यकारीपरिषद्‌को सिफारिसमा कुलपतिले निजलाई जुनसुकै बखत हटाउन सक्नेछ । <div class="sub-numbered-list-item">तर त्यसरी हटाउनु अघि निजलाई सफाई पेश गर्ने मौकाबाट वञ्चित गरिने छैन ।</div></div><div class="numbered-list-item">(६) कुनै कारणले प्राज्ञिक परिषद्का मनोनीत सदस्यको पद रिक्त हुन गएमा बाँकी अवधिको लागि उपदफा (३) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ ।</div><div class="numbered-list-item">(७) प्राज्ञिकपरिषद्‌को बैठकसम्बन्धी कार्यविधि तोकिएबमोजिम हुनेछ ।</div></div><div class="text-center bold" style="margin-top: 30px;">परिच्छेद-६</div><div class="text-center bold">कार्यकारीपरिषद् सम्बन्धी व्यवस्था</div><div class="content-paragraph"><span class="bold">११. प्राज्ञिकपरिषद्‌को काम, कर्तव्य र अधिकार :</span> प्राज्ञिकपरिषद्‌को काम, कर्तव्य र अधिकार देहाय बमोजिम हुनेछः - <div class="numbered-list-item">(क) विश्वविद्यालयको पाठ्यक्रम निर्धारण तथा स्वीकृत गर्ने,</div><div class="numbered-list-item">(ख) विश्वविद्यालय अन्तर्गत सञ्चालन हुने परीक्षाको किसिम तोक्ने,</div><div class="numbered-list-item">(ग) विद्यार्थी भर्ना सम्बन्धी योग्यता र संख्या निर्धारण गर्ने,</div><div class="numbered-list-item">(घ) अनुसन्धानसम्बन्धी नीति तर्जुमा गर्ने र अनुसन्धान कार्यक्रमलाई स्वीकृति प्रदान गर्ने,</div><div class="numbered-list-item">(ङ) विद्यार्थीहरुको शैक्षिक कार्यक्रमको मूल्याङ्कन गर्ने,</div><div class="numbered-list-item">(च) शिक्षण र अनुसन्धानको स्तर निर्धारण गर्ने,</div><div class="numbered-list-item">(छ) मानार्थ उपाधिहरुको व्यवस्था गर्ने,</div><div class="numbered-list-item">(ज) तोकिएबमोजिमका अन्य कार्य गर्ने ।</div></div><div class="content-paragraph"><span class="bold">१२. कार्यकारीपरिषद्‌को गठन :</span><div class="numbered-list-item">(१) विश्वविद्यालयको कार्यकारी निकायको रुपमा काम गर्न एक कार्यकारीपरिषद् रहनेछ ।</div><div class="numbered-list-item">(२) कार्यकारीपरिषद्‌को गठन देहाय बमोजिम हुनेछः - <div class="flex-row"><div class="sub-numbered-list-item flex-col-left">(क) उपकुलपति</div><div class="flex-col-right">- अध्यक्ष</div></div><div class="flex-row"><div class="sub-numbered-list-item flex-col-left">(ख) डीन</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(ग) सभाका सदस्य रहेका क्याम्पस प्रमुखहरुमध्येबाट एकजना</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(घ) बौद्ध दर्शन, साहित्य, शिक्षा र संस्कृतिका ख्यातिप्राप्त स्थानीय विद्वानहरुमध्येबाट एकजना</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(ङ) शिक्षकहरुमध्येबाट एकजना महिला पर्ने गरी दुईजना</div><div class="flex-col-right">- सदस्य</div></div><div class="flex-row"><div class="sub-numbered-list-item flex-col-left">(च) रजिष्ट्रार</div><div class="flex-col-right">- सदस्य-सचिव</div></div></div><div class="numbered-list-item">(३) उपदफा (२) को खण्ड (ख), (ग), (घ) र (ङ) बमोजिमका सदस्यहरुको मनोनयन उपकुलपतिको सिफारिसमा कुलपतिले गर्नेछ ।</div><div class="numbered-list-item">(४) कार्यकारी परिषद्का मनोनीत सदस्यहरुको पदावधि तीन वर्षको हुनेछ ।</div><div class="numbered-list-item">(५) उपदफा (४) मा जुनसुकै कुरा लेखिएको भए तापनि कार्यकारीपरिषद्‌को कुनै मनोनीत सदस्यको काम सन्तोषजनक नदेखिएमा उपकुलपतिको सिफारिसमा कुलपतिले निजलाई जुनसुकै बखत हटाउन सक्नेछ । <div class="sub-numbered-list-item">तर यसरी हटाउनु अघि निजलाई सफाई पेश गर्ने मौकाबाट वञ्चित गरिने छैन ।</div></div><div class="numbered-list-item">(६) कुनै कारणले मनोनीत सदस्यको पद रिक्त हुन गएमा बाँकी अवधिका लागि उपदफा (३) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ ।</div><div class="numbered-list-item">(७) कार्यकारीपरिषद्‌को बैठक सम्बन्धी कार्यविधि तोकिएबमोजिम हुनेछ । <div class="sub-numbered-list-item">तर यस ऐन अन्तर्गत बनाउनु पर्ने नियम नबनेसम्म कार्यकारीपरिषद्‌को बैठक सम्बन्धी कार्यविधि सो परिषद् आफैंले निर्धारण गरे बमोजिम हुनेछ ।</div></div></div><div class="content-paragraph"><span class="bold">१३. कार्यकारीपरिषद्‌को काम, कर्तव्य र अधिकार :</span> कार्यकारीपरिषद्‌को काम, कर्तव्य र अधिकार देहायबमोजिम हुनेछः - <div class="numbered-list-item">(क) सभाको निर्णय र निर्देशनहरु कार्यान्वयन गर्ने, गराउने,</div><div class="numbered-list-item">(ख) विश्वविद्यालयको वार्षिक कार्यक्रम, बजेट, प्रगति विवरण, लेखापरीक्षण प्रतिवेदन र अन्य प्रस्तावहरु तयार गरी स्वीकृतिको लागि सभा समक्ष पेश गर्ने,</div><div class="numbered-list-item">(ग) विश्वविद्यालयको कोष तथा चल, अचल सम्पतिको सञ्चालन, रेखदेख र नियन्त्रण गर्ने,</div><div class="numbered-list-item">(घ) सभाको नीति निर्देशनको अधीनमा रही विश्वविद्यालयको चल, अचल सम्पत्ति बेचबिखन गर्ने तथा ठेक्का पट्टामा दिने,</div><div class="numbered-list-item">(ङ) विश्वविद्यालयद्वारा सञ्चालित कार्यक्रमहरुको समन्वय, रेखदेख तथा निरीक्षण गर्ने र सोको प्रतिवेदन सभामा पेश गर्ने,</div><div class="numbered-list-item">(च) विश्वविद्यालय सम्बन्धी नियमको मस्यौदा तयार गरी स्वीकृतिको लागि सभामा पेश गर्ने,</div><div class="numbered-list-item">(छ) विश्वविद्यालयको लागि आवश्यक पर्ने शिक्षक तथा कर्मचारीहरु तोकिएबमोजिम नियुक्ति र बढुवा गर्ने,</div><div class="numbered-list-item">(ज) विश्वविद्यालयलाई प्राप्त दान, दातव्य, आर्थिक तथा अन्य सहयोग ग्रहण गर्ने,</div><div class="numbered-list-item">(झ) विद्यार्थी शुल्क निर्धारण गर्ने, र</div><div class="numbered-list-item">(ञ) तोकिएबमोजिमका अन्य कार्यहरु गर्ने ।</div></div><div class="text-center bold" style="margin-top: 30px;">परिच्छेद-७</div><div class="text-center bold">सङ्काय, क्याम्पस तथा अन्य निकाय सम्बन्धी व्यवस्था</div><div class="content-paragraph"><span class="bold">१४. सङ्काय :</span><div class="numbered-list-item">(१) विश्वविद्यालयबाट सञ्चालन गरिने उच्च शिक्षाको लागि तोकिएका विषयमा तोकिएबमोजिमको सङ्काय रहनेछ।</div><div class="numbered-list-item">(२) सङ्कायको काम, कर्तव्य र अधिकार तोकिएबमोजिम हुनेछ ।</div></div><div class="content-paragraph"><span class="bold">१५. विद्या परिषद्‌को गठन :</span><div class="numbered-list-item">(१) सङ्कायमा शैक्षिक तथा प्राज्ञिक कार्यक्रमको सञ्चालन गर्नको लागि तोकिएबमोजिमको एक विद्या परिषद्‌को गठन हुनेछ ।</div><div class="numbered-list-item">(२) विद्यापरिषद् अन्तर्गत तोकिएबमोजिमका विषय समितिहरु रहनेछन् ।</div><div class="numbered-list-item">(३) विद्यापरिषद् र सो अन्तर्गत रहने विषय समितिको काम, कर्तव्य र अधिकार तथा बैठक सम्बन्धी कार्यविधि तोकिएबमोजिम हुनेछ ।</div></div><div class="content-paragraph"><span class="bold">१६. क्याम्पसको स्थापना तथा सञ्चालन :</span><div class="numbered-list-item">(१) विश्वविद्यालयले उच्च शिक्षा प्रदान गर्ने प्रयोजनको लागि क्याम्पसको स्थापना तथा सञ्चालन गर्न सक्नेछ ।</div><div class="numbered-list-item">(२) उपदफा (१) बमोजिम विश्वविद्यालयबाट स्थापना तथा सञ्चालन गरिने क्याम्पस सम्बन्धी व्यवस्था तोकिएबमोजिम हुनेछ ।</div></div><div class="content-paragraph"><span class="bold">१७. विश्वविद्यालयसँग सम्बन्धन गर्न सक्ने :</span><div class="numbered-list-item">(१) कुनै स्वदेशी वा विदेशी क्याम्पसले विश्वविद्यालयसँग सम्बन्धन गरी सञ्चालन गर्न चाहेमा विश्वविद्यालयले त्यस्तो क्याम्पसलाई सम्बन्धन प्रदान गर्न सक्नेछ ।</div><div class="numbered-list-item">(२) उपदफा (१) बमोजिम सम्बन्धन प्राप्त क्याम्पसले विश्वविद्यालयले तोकेको सम्बन्धन शुल्क प्रत्येक वर्ष विश्वविद्यालयलाई बुझाउनु पर्नेछ ।</div><div class="numbered-list-item">(३) उपदफा (१) बमोजिम सम्बन्धन प्राप्त क्याम्पसले विश्वविद्यालयले तोकेका शर्तहरु पालन गर्नु पर्नेछ ।</div></div><div class="content-paragraph"><span class="bold">१८. अन्य निकाय रहन सक्ने :</span><div class="numbered-list-item">(१) विश्वविद्यालयमा यस ऐनमा उल्लेख भए बाहेक तोकिएबमोजिमका अन्य निकाय रहन सक्नेछन् ।</div><div class="numbered-list-item">(२) उपदफा (१) बमोजिमको निकायको स्थापना तथा सञ्चालन सम्बन्धी व्यवस्था तोकिएबमोजिम हुनेछ ।</div></div><div class="text-center bold" style="margin-top: 30px;">परिच्छेद-८</div><div class="text-center bold">विश्वविद्यालयका पदाधिकारी सम्बन्धी व्यवस्था</div><div class="content-paragraph"><span class="bold">१९. कुलपति :</span><div class="numbered-list-item">(१) प्रधानमन्त्री विश्वविद्यालयको कुलपति हुनेछ ।</div><div class="numbered-list-item">(२) कुलपति विश्वविद्यालयको प्रमुख र सभाको अध्यक्ष हुनेछ ।</div><div class="numbered-list-item">(३) कुलपतिले विश्वविद्यालय वा विश्वविद्यालयसँग सम्बन्धित जुनसुकै विषयमा निरीक्षण गर्न र विश्वविद्यालयलाई आवश्यक निर्देशन दिन सक्नेछ ।</div></div><div class="content-paragraph"><span class="bold">२०. सहकुलपति :</span><div class="numbered-list-item">(१) <span class="bold">शिक्षा, विज्ञान तथा प्रविधि मन्त्री</span> विश्वविद्यालयको सहकुलपति हुनेछ ।</div><div class="numbered-list-item">(२) सहकुलपतिले आवश्यकता अनुसार विश्वविद्यालयको निरीक्षण गर्न र विश्वविद्यालयलाई निर्देशन दिन सक्नेछ ।</div></div><div class="content-paragraph"><span class="bold">२१. उपकुलपति :</span><div class="numbered-list-item">(१) उपकुलपति विश्वविद्यालयमा पूरा समय काम गर्ने प्रमुख पदाधिकारी हुनेछ ।</div><div class="numbered-list-item">(२) उपकुलपतिको पदमा नियुक्तिको लागि सिफारिस पेश गर्न कुलपतिबाट सहकुलपतिको अध्यक्षतामा सभाको दुईजना सदस्य रहेको एक समिति गठन हुनेछ र सो समितिको सिफारिसमा कुलपतिबाट उपकुलपतिको नियुक्ति हुनेछ ।</div><div class="numbered-list-item">(३) उपकुलपतिको पदावधि चार वर्षको हुनेछ ।</div><div class="numbered-list-item">(४) उपकुलपतिको पारिश्रमिक, सुविधा र सेवाका अन्य शर्तहरु तोकिएबमोजिम हुनेछन् ।</div></div><div class="content-paragraph"><span class="bold">२२. उपकुलपतिको काम, कर्तव्य र अधिकार :</span><div class="numbered-list-item">(१) उपकुलपतिको काम, कर्तव्य र अधिकार देहाय बमोजिम हुनेछ :- <div class="sub-numbered-list-item">(क) विश्वविद्यालयको सबै काम कारबाही उपर रेखदेख तथा नियन्त्रण गर्ने,</div><div class="sub-numbered-list-item">(ख) सभाको निर्णय र निर्देशनहरु कार्यान्वयन गर्ने, गराउने,</div><div class="sub-numbered-list-item">(ग) सभामा पेश हुने सबै विषय सम्बन्धी प्रस्ताव पेश गर्ने,</div><div class="sub-numbered-list-item">(घ) विश्वविद्यालयको विकासको लागि अल्पकालीन वा दीर्घकालीन कार्यक्रम तय गर्ने, गराउने,</div><div class="sub-numbered-list-item">(ङ) विश्वविद्यालयको तर्फबाट विभिन्न निकायमा प्रतिनिधित्व गर्ने, गराउने,</div><div class="sub-numbered-list-item">(च) विश्वविद्यालयलाई आवश्यक स्रोतको व्यवस्था गर्ने ।</div></div><div class="numbered-list-item">(२) यो ऐन वा यस ऐन अन्तर्गत बनेको नियममा कुनै निकाय वा पदाधिकारीले गर्ने भनी उल्लेख भएका कामहरु बाहेक अन्य कामहरु उपकुलपतिले गर्नेछ । उपकुलपतिले त्यसरी कुनै काम गरेकोमा त्यसको जानकारी तुरुन्त कुलपतिलाई दिनु पर्नेछ र सो काम गरेपछि लगत्तै बस्ने सभाको बैठकबाट अनुमोदन गराउनु पर्नेछ ।</div><div class="numbered-list-item">(३) उपकुलपतिको अन्य काम, कर्तव्य र अधिकार तोकिएबमोजिम हुनेछ ।</div></div><div class="content-paragraph"><span class="bold">२३. रजिष्ट्रार :</span><div class="numbered-list-item">(१) रजिष्ट्रार विश्वविद्यालयमा पूरा समय काम गर्ने पदाधिकारी हुनेछ ।</div><div class="numbered-list-item">(२) रजिष्ट्रारको नियुक्ति उपकुलपतिको सिफारिसमा कुलपतिबाट हुनेछ ।</div><div class="numbered-list-item">(३) विश्वविद्यालयको शैक्षिक, आर्थिक र कर्मचारी प्रशासन रजिष्ट्रारको सामान्य रेखदेखमा रहनेछ ।</div><div class="numbered-list-item">(४) रजिष्ट्रारको पदावधि चार वर्षको हुनेछ ।</div><div class="numbered-list-item">(५) रजिष्ट्रारको अन्य काम, कर्तव्य र अधिकार, पारिश्रमिक, सुविधा र सेवाका शर्तहरु तोकिएबमोजिम हुनेछन् ।</div><div class="numbered-list-item"><span class="bold">(६)</span> रजिष्ट्रारले सभाको निर्णय वा आदेशको अभिलेख गरी राख्नु पर्नेछ । सो निर्णय वा आदेशको एक प्रति कुलपति समक्ष पठाउनु पर्नेछ ।</div></div><div class="footnote-list-item"><span style="font-size: 1.2em; vertical-align: middle;">●</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित । </div><div class="content-paragraph"><span class="bold">२४. डीन :</span><div class="numbered-list-item">(१) डीन सङ्कायमा पूरा समय काम गर्ने प्रमुख पदाधिकारी हुनेछ ।</div><div class="numbered-list-item">(२) डीनको नियुक्ति <span class="bold">कार्यकारी परिषद्‌बाट</span> हुनेछ ।</div><div class="numbered-list-item">(३) डीनको पदावधि चार वर्षको हुनेछ ।</div><div class="numbered-list-item">(४) डीनको काम, कर्तव्य र अधिकार, पारिश्रमिक, सुविधा र सेवाका अन्य शर्तहरु तोकिएबमोजिम हुनेछन् ।</div></div><div class="content-paragraph"><span class="bold">२५. अन्य पदाधिकारी :</span><div class="numbered-list-item">(१) विश्वविद्यालयमा क्याम्पस प्रमुख लगायत तोकिएबमोजिमका अन्य पदाधिकारीहरु रहन सक्नेछन् ।</div><div class="numbered-list-item">(२) उपदफा (१) बमोजिमको पदाधिकारीको नियुक्ति, काम, कर्तव्य र अधिकार, पारिश्रमिक, सुविधा र सेवाका शर्तहरु तोकिएबमोजिम हुनेछन् ।</div></div><div class="content-paragraph"><span class="bold">२६. शिक्षक तथा कर्मचारी सम्बन्धी व्यवस्था :</span><div class="numbered-list-item">(१) विश्वविद्यालयमा तोकिएबमोजिम शिक्षक तथा कर्मचारी रहनेछन् ।</div><div class="numbered-list-item">(२) शिक्षक तथा कर्मचारीको नियुक्ति तथा बढुवाको लागि सिफारिस गर्न तोकिएबमोजिमको एक पदपूर्ति समिति रहनेछ ।</div><div class="numbered-list-item">(३) उपदफा (१) बमोजिमका शिक्षक तथा कर्मचारीको नियुक्ति, काम, कर्तव्य र अधिकार, पारिश्रमिक, सुविधा र सेवाका शर्तहरु तोकिएबमोजिम हुनेछन् ।</div></div><div class="content-paragraph"><span class="bold">२७. पद रिक्त हुने :</span> देहायको अवस्थामा विश्वविद्यालयका पदाधिकारीहरुको पद रिक्त भएको मानिनेछः - <div class="numbered-list-item">(क) निजको मृत्यु भएमा,</div><div class="numbered-list-item">(ख) निजले नियुक्ति गर्ने अधिकारी समक्ष राजीनामा दिएमा,</div><div class="numbered-list-item">(ग) निज नैतिक पतन देखिने फौजदारी अभियोगमा अदालतबाट कसूरदार ठहरिएमा,</div><div class="numbered-list-item">(घ) निजको मानसिक सन्तुलन ठीक नभएको प्रमाणित भएमा, वा</div><div class="numbered-list-item">(ङ) निजलाई यस ऐन बमोजिम पदबाट हटाइएमा ।</div></div><div class="footnote-list-item"><span style="font-size: 1.2em; vertical-align: middle;">+</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप । </div><div class="footnote-list-item"><span style="font-size: 1.2em; vertical-align: middle;">●</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित । </div><div class="content-paragraph"><span class="bold">२८. पदबाट हटाउन सकिने :</span><div class="numbered-list-item">(१) उपकुलपति, रजिष्ट्रार वा डीनले आफ्नो पद अनुरुपको जिम्मेवारी पूरा नगरेको वा निजले पद अनुकूलको आचरण नगरेको भनी सभामा तत्काल कायम रहेका एक चौथाई सदस्यहरुले निजलाई पदबाट हटाउन कुलपति समक्ष लिखित निवेदन दिएमा कुलपतिले सभाको कुनै सदस्यको अध्यक्षतामा विश्वविद्यालय अनुदान आयोगको सदस्य र <span class="bold">शिक्षा, विज्ञान तथा प्रविधि मन्त्रालयका सचिव</span> रहेको तीन सदस्यीय एक छानबिन समिति गठन गर्नेछ ।</div><div class="numbered-list-item">(२) उपदफा (१) बमोजिम गठित छानबिन समितिले सो सम्बन्धमा आवश्यक छानबिन गरी तीस दिनभित्र आफ्नो प्रतिवेदन कुलपति समक्ष पेश गर्नु पर्नेछ ।</div><div class="numbered-list-item">(३) उपदफा (२) बमोजिमको प्रतिवेदन प्राप्त भएपछि कुलपतिले सो प्रतिवेदन सभा समक्ष पेश गर्नेछ ।</div><div class="numbered-list-item">(४) उपदफा (२) बमोजिम पेश भएको प्रतिवेदन उपर छलफल हुँदा सभाको बैठकमा उपस्थित सदस्यमध्ये सभामा तत्काल कायम रहेका पचास प्रतिशत भन्दा बढी सदस्यले निजलाई पदबाट हटाउन निर्णय गरेमा कुलपतिले उपकुलपति, रजिष्ट्रार वा डीनलाई पदबाट हटाउनेछ । <div class="sub-numbered-list-item">तर त्यसरी हटाउनु अघि निजलाई सफाई पेश गर्ने मौकाबाट वञ्चित गरिने छैन ।</div></div><div class="numbered-list-item">(५) यस दफा बमोजिम कुनै पदाधिकारी उपर छानबिन शुरु भएमा त्यसको अन्तिम निर्णय नभएसम्मको लागि निजले आफू बहाल रहेको पदको काम गर्न पाउने छैन ।</div><div class="numbered-list-item">(६) उपकुलपति, रजिष्ट्रार वा डीन बाहेक विश्वविद्यालयका अन्य पदाधिकारीलाई उपदफा (१) बमोजिमको आरोपमा छानबिन गर्दा वा पदबाट हटाउँदा अपनाउनु पर्ने प्रक्रिया तोकिएबमोजिम हुनेछ ।</div><div class="numbered-list-item"><span class="bold">(७)</span> उपदफा (६) बमोजिमको पदाधिकारीले गर्ने दैनिक काम सम्पादन गर्नका लागि कुलपतिले विश्वविद्यालयको कुनै पदाधिकारीलाई जिम्मेवारी तोक्न सक्नेछ ।</div></div><div class="text-center bold" style="margin-top: 30px;">परिच्छेद-९</div><div class="text-center bold">विश्वविद्यालयको कोष र लेखापरीक्षण सम्बन्धी व्यवस्था</div><div class="content-paragraph"><span class="bold">२९. विश्वविद्यालयको कोष :</span><div class="numbered-list-item">(१) विश्वविद्यालयको आफ्नो एउटा छुट्टै कोष हुनेछ र सो कोषमा देहायका रकमहरु रहनेछन् :- <div class="sub-numbered-list-item">(क) नेपाल सरकारबाट सहयोग वा अनुदान स्वरुप प्राप्त रकम,</div><div class="sub-numbered-list-item">(ख) कुनै व्यक्ति वा संस्थाबाट चन्दा, दान, दातव्य र आर्थिक सहायता स्वरुप प्राप्त रकम,</div><div class="sub-numbered-list-item">(ग) अन्तर्राष्ट्रिय संघ, संस्था, विदेशी सरकार, निकाय, वित्तीय संस्था वा व्यक्तिबाट ऋण वा अनुदानस्वरुप प्राप्त रकम,</div><div class="sub-numbered-list-item">(घ) विद्यार्थी शुल्कबापत प्राप्त रकम,</div><div class="sub-numbered-list-item">(ङ) सम्बन्धन शुल्कबापत प्राप्त रकम,</div><div class="sub-numbered-list-item">(च) अन्य स्रोतबाट प्राप्त रकम ।</div></div><div class="numbered-list-item">(२) उपदफा (१) को खण्ड (ग) बमोजिम विश्वविद्यालयले कुनै रकम प्राप्त गर्दा नेपाल सरकारको पूर्व स्वीकृति लिनु पर्नेछ ।</div><div class="numbered-list-item">(३) विश्वविद्यालयको कोषको रकम कार्यकारी परिषद्ले तोकेको बैङ्कमा खाता खोली जम्मा गरिनेछ ।</div><div class="numbered-list-item">(४) विश्वविद्यालयको सबै खर्चहरु उपदफा (१) बमोजिमको कोषबाट व्यहोरिनेछ ।</div><div class="numbered-list-item">(५) विश्वविद्यालयको कोष र खाताको सञ्चालन तोकिएबमोजिम हुनेछ ।</div></div><div class="footnote-list-item"><span style="font-size: 1.2em; vertical-align: middle;">●</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित । </div><div class="footnote-list-item"><span style="font-size: 1.2em; vertical-align: middle;">+</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप । </div><div class="content-paragraph"><span class="bold">३०. लेखा र लेखापरीक्षण :</span><div class="numbered-list-item">(१) विश्वविद्यालयको आय-व्ययको लेखा प्रचलित कानून बमोजिम राखिनेछ ।</div><div class="numbered-list-item">(२) विश्वविद्यालयको आन्तरिक लेखापरीक्षण सभाले नियुक्त गरेको मान्यता प्राप्त लेखा परीक्षकबाट हुनेछ ।</div><div class="numbered-list-item">(३) विश्वविद्यालयको अन्तिम लेखापरीक्षण महालेखा परीक्षकबाट हुनेछ ।</div></div><div class="text-center bold" style="margin-top: 30px;">परिच्छेद-१०</div><div class="text-center bold">विविध</div><div class="content-paragraph"><span class="bold">३१. प्रमाणपत्र र उपाधि दिने तथा समकक्षता र स्तर निर्धारण गर्ने :</span><div class="numbered-list-item">(१) तोकिएको विषयमा उच्च शिक्षा हासिल गर्ने विद्यार्थी, प्रशिक्षार्थी वा अनुसन्धानकर्तालाई विश्वविद्यालयले तोकिएबमोजिमको प्रमाणपत्र र अनुसन्धानात्मक तथा प्राज्ञिक क्षेत्रमा प्रशंसनीय कार्य गर्ने व्यक्तिलाई मानार्थ उपाधि प्रदान गर्न सक्नेछ ।</div><div class="numbered-list-item">(२) विश्वविद्यालयले कुनै स्वदेशी वा विदेशी विश्वविद्यालय वा शैक्षिक संस्थाको शैक्षिक उपाधिलाई मान्यता दिन र विश्वविद्यालयका विभिन्न तहका शैक्षिक उपाधिहरुसँग ती उपाधिहरुको समकक्षता र स्तर निर्धारण गर्न सक्नेछ ।</div></div><div class="content-paragraph"><span class="bold">३२. विश्वविद्यालयमा भर्ना हुन चाहिने योग्यता :</span> विश्वविद्यालयमा भर्ना हुन चाहिने योग्यता तोकिएबमोजिम हुनेछ ।</div><div class="content-paragraph"><span class="bold">३२क.निःशुल्क उच्च शिक्षा तथा छात्रवृत्ति :</span><div class="numbered-list-item">(१) विश्वविद्यालयले तोकेको मापदण्ड पूरा गरी विश्वविद्यालय वा मातहतका आङ्गिक तथा सामुदायिक शैक्षिक संस्थामा भर्ना भएका दलित, सिमान्तीकृत, अपाङ्ग र आर्थिक रूपले विपन्न विद्यार्थीको लागि उच्च शिक्षा निःशुल्क हुनेछ ।</div><div class="numbered-list-item">(२) उपदफा (१) को प्रयोजनको लागि आधार, मापदण्ड, वर्गीकरण सम्बन्धी अन्य व्यवस्था नेपाल सरकारले नेपाल राजपत्रमा सूचना प्रकाशन गरी तोके बमोजिम हुनेछ ।</div><div class="numbered-list-item">(३) उपदफा (२) बमोजिमको सुविधा एक विद्यार्थीले प्रत्येक तहमा एकपटक मात्र उपभोग गर्न पाउनेछ ।</div><div class="numbered-list-item">(४) प्रचलित कानूनमा जुनसुकै कुरा लेखिएको भए तापनि दलित विद्यार्थीको लागि प्राविधिक तथा व्यावसायिक उच्च शिक्षामा भर्नाका लागि तोकिएबमोजिमको सिट सुरक्षित गरिनेछ ।</div><div class="numbered-list-item">(५) विश्वविद्यालयले शहिद, बेपत्ता पारिएका र अपाङ्गता भएका व्यक्तिका छोरा, छोरीको लागि प्रचलित कानूनमा व्यवस्था भए बमोजिम उच्च शिक्षाको व्यवस्था गर्नेछ ।</div><div class="numbered-list-item">(६) कक्षा छ देखि कक्षा दशसम्म सामुदायिक विद्यालयमा अध्ययन गरेको विद्यार्थीले उच्च शिक्षामा प्रचलित कानून बमोजिम छात्रवृत्ति पाउनेछ ।</div></div><div class="footnote-list-item"><span style="font-size: 1.2em; vertical-align: middle;">+</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप । </div><div class="content-paragraph"><span class="bold">३३. विद्यार्थी भर्नाको लागि आरक्षण गर्न सक्ने :</span> विश्वविद्यालयले दुर्गम तथा अन्य क्षेत्रका पिछडिएका तथा विपन्न महिला, अपाङ्ग, आदिवासी जनजाति, मधेसी वा दलितलाई विश्वविद्यालयमा भर्ना हुनको लागि तोकिएबमोजिम आरक्षणको व्यवस्था गर्न सक्नेछ ।</div><div class="content-paragraph"><span class="bold">३४. राष्ट्रिय शिक्षा नीति अनुरुप कार्य गर्नु पर्ने :</span> नेपाल सरकारको राष्ट्रिय शिक्षा नीति अनुरुप कार्य गर्नु विश्वविद्यालयको कर्तव्य हुनेछ ।</div><div class="content-paragraph"><span class="bold">३५. प्रतिवेदन पेश गर्नु पर्ने :</span><div class="numbered-list-item">(१) विश्वविद्यालयले वर्षभरीमा आफूले गरेको मुख्य-मुख्य काम कारबाहीको प्रतिवेदन नेपाल सरकार समक्ष पेश गर्नु पर्नेछ ।</div><div class="numbered-list-item">(२) उपदफा (१) बमोजिमको प्रतिवेदनमा विश्वविद्यालयले वर्षभरिमा प्राप्त गरेको रकम र खर्चको विवरण समेत उल्लेख गर्नु पर्नेछ ।</div></div><div class="content-paragraph"><span class="bold">३६. निर्देशन दिन सक्ने :</span> नेपाल सरकारले विश्वविद्यालयलाई आवश्यक निर्देशन दिन सक्नेछ र त्यस्तो निर्देशनको पालन गर्नु विश्वविद्यालयको कर्तव्य हुनेछ ।</div><div class="content-paragraph"><span class="bold">३७. अधिकार प्रत्यायोजन गर्न सक्ने :</span><div class="numbered-list-item">(१) सभाले यो ऐन वा यस ऐन अन्तर्गत बनेको नियम बमोजिम आफूलाई प्राप्त भएको अधिकारमध्ये आवश्यकता अनुसार केही अधिकार प्राज्ञिकपरिषद् वा कार्यकारी परिषद्लाई प्रत्यायोजन गर्न सक्नेछ ।</div><div class="numbered-list-item">(२) प्राज्ञिकपरिषद् वा कार्यकारी परिषद्ले यो ऐन वा यस ऐन अन्तर्गत बनेको नियम बमोजिम आफूलाई प्राप्त भएको अधिकारमध्ये आवश्यकतानुसार केही अधिकार कुनै निकायलाई प्रत्यायोजन गर्न सक्नेछ ।</div><div class="numbered-list-item">(३) विश्वविद्यालयका कुनै पदाधिकारीले यो ऐन वा यस ऐन अन्तर्गत बनेको नियम बमोजिम आफूलाई प्राप्त भएको अधिकारमध्ये आवश्यकतानुसार केही अधिकार आफू मातहतका कुनै पदाधिकारीलाई प्रत्यायोजन गर्न सक्नेछ ।</div></div><div class="content-paragraph"><span class="bold">३८. नेपाल सरकारसँग सम्पर्क :</span> विश्वविद्यालयले नेपाल सरकारसँग सम्पर्क राख्दा <span class="bold">शिक्षा, विज्ञान तथा प्रविधि मन्त्रालय</span> मार्फत राख्नेछ ।</div><div class="content-paragraph"><span class="bold">३९. काम कारबाही बदर नहुने :</span> विश्वविद्यालयको कुनै पदाधिकारी वा सदस्यको स्थान रिक्त भई वा कुनै पदाधिकारी वा सदस्यको नियुक्ति वा मनोनयनमा त्रुटी भएको कारणले मात्र त्यस्तो काम कारबाही बदर हुने छैन ।</div><div class="content-paragraph"><span class="bold">४०. असल नियतले गरेको काममा बचाउ :</span> यो ऐन वा यस ऐन अन्तर्गत बनेको नियम बमोजिम असल नियतले गरेको वा गर्न खोजेको कुनै कामको सम्बन्धमा विश्वविद्यालय वा विश्वविद्यालयको कुनै पदाधिकारी उपर मुद्दा चलाउने वा अन्य कारबाही गरिने छैन ।</div><div class="footnote-list-item"><span style="font-size: 1.2em; vertical-align: middle;">●</span> शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित । </div><div class="content-paragraph"><span class="bold">४१. विघटन गर्न सक्ने :</span><div class="numbered-list-item">(१) कुनै कारणले विश्वविद्यालय सञ्चालन हुन नसक्ने देखिएमा सभाको सिफारिसमा नेपाल सरकारले विश्वविद्यालयलाई विघटन गर्न सक्नेछ ।</div><div class="numbered-list-item">(२) उपदफा (१) बमोजिम विघटन गर्नु अघि कसैको कुनै किसिमको दावी भए <span class="bold">शिक्षा, विज्ञान तथा प्रविधि मन्त्रालय</span> मा त्यस्तो दावी पेश गर्न कम्तीमा पैंतीस दिनको म्याद दिई सार्वजनिक सूचना जारी गर्नु पर्नेछ ।</div><div class="numbered-list-item">(३) उपदफा (१) बमोजिम विश्वविद्यालय विघटन भएमा सो विश्वविद्यालयको सम्पत्ति बेचबिखन गरी प्राप्त रकमबाट खामेसम्मको रकमको मात्र दायित्व नेपाल सरकारले भुक्तानी गर्नेछ ।</div></div><div class="content-paragraph"><span class="bold">४२. नियम बनाउने अधिकार :</span> यस ऐनको उद्देश्य कार्यान्वयन गर्नको लागि विश्वविद्यालयले यो ऐनको अधीनमा रही आवश्यक नियम बनाउन सक्नेछ ।</div><div class="content-paragraph"><span class="bold">४३. बचाउ :</span> संवत् २०६२ साल कार्तिक २४ गते जारी भएको लुम्बिनी बौद्ध विश्वविद्यालय अध्यादेश, २०६२ बमोजिम भए गरेको काम कारबाही यसै ऐन बमोजिम भए गरेको मानिनेछ ।</div></body></html>