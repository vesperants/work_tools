<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मधेसी आयोग ऐन, २०७४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">मधेशी आयोग ऐन, २०७४</div><div class="text-right"><div class="document-subtitle">प्रमाणीकरण मिति</div><div class="document-subtitle">२०७४। ६। २७</div></div></div><div class="content-paragraph text-left"> संशोधन गर्ने ऐन </div><div class="content-paragraph text-left" style="margin-top: 0;"> केही नेपाल ऐन संशोधन गर्ने ऐन, २०७५ </div><div class="content-paragraph text-right" style="margin-top: -30px;"> २०७५।११।१९ </div><div class="content-paragraph text-center"> सम्वत् २०७४ सालको ऐन नं. २० </div><div class="content-paragraph"><span class="bold">प्रस्तावना :</span> मधेशी समुदायको इतिहास र संस्कृतिको पहिचान, हक, हितको संरक्षण र सम्वर्द्धन तथा मधेशी समुदायको सशक्तीकरण गर्नको लागि मधेशी आयोगको सम्बन्धमा आवश्यक व्यवस्था गर्न वाञ्छनीय भएकोले, </div><div class="content-paragraph"> नेपालको संविधानको धारा २९६ को उपधारा (१) बमोजिमको व्यवस्थापिका-संसदले यो ऐन बनाएको छ । </div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “मधेशी आयोग ऐन, २०७४” रहेको छ । </div><div class="content-paragraph" style="margin-top: -5px;"> (२) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph" style="margin-top: -5px;"> (क) “अध्यक्ष” भन्नाले आयोगको अध्यक्ष सम्झनु पर्छ र सो शब्दले कार्यवाहक अध्यक्षलाई समेत जनाउँछ । </div><div class="content-paragraph" style="margin-top: -5px;"> (ख) “आयोग” भन्नाले संविधानको धारा २६२ बमोजिमको मधेशी आयोग सम्झनु पर्छ । </div><div class="content-paragraph" style="margin-top: -5px;"> (ग) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="content-paragraph" style="margin-top: -5px;"> (घ) “मधेशी समुदाय” भन्नाले आयोगको सिफारिसमा नेपाल सरकारले परिभाषित गरेको समुदाय सम्झनु पर्छ । </div><div class="content-paragraph" style="margin-top: -5px;"> (ङ) “सदस्य” भन्नाले आयोगको सदस्य सम्झनु पर्छ र सो शब्दले अध्यक्षलाई समेत जनाउँछ । </div><div class="content-paragraph" style="margin-top: -5px;"> (च) “संविधान” भन्नाले नेपालको संविधान सम्झनु पर्छ । </div><div class="document-subtitle">परिच्छेद-२</div><div class="document-subtitle">अध्यक्ष तथा सदस्यको योग्यता तथा पद रिक्त हुने अवस्था</div><div class="content-paragraph"><span class="bold">३. अध्यक्ष तथा सदस्यको योग्यता :</span> देहायको व्यक्ति आयोगको अध्यक्ष तथा सदस्यको पदमा नियुक्त हुन योग्य हुनेछ :- </div><div class="content-paragraph" style="margin-top: -5px;"> (क) मधेशी समुदायको हक हितको संरक्षण, सम्वर्द्धन तथा मधेशी समुदायको सशक्तीकरण वा मानव अधिकार वा कानूनको क्षेत्रमा कम्तीमा दश वर्ष योगदान गरेको हुनुपर्नेछ । </div><div class="content-paragraph" style="margin-top: -5px;"> (ख) मान्यता प्राप्त विश्वविद्यालयबाट स्नातक उपाधि हासिल गरेको, </div><div class="content-paragraph" style="margin-top: -5px;"> (ग) नियुक्त हुँदाका बखत कुनै राजनीतिक दलको सदस्य नरहेको, </div><div class="content-paragraph" style="margin-top: -5px;"> (घ) पैंतालीस वर्ष उमेर पूरा भएको, </div><div class="content-paragraph" style="margin-top: -5px;"> (ङ) उच्च नैतिक चरित्र भएको । </div><div class="content-paragraph"><span class="bold">४. पद रिक्त हुने अवस्था :</span> देहायको कुनै अवस्थामा आयोगका अध्यक्ष वा सदस्यको पद रिक्त हुनेछ :- </div><div class="content-paragraph" style="margin-top: -5px;"> (क) निजले राष्ट्रपति समक्ष लिखित राजीनामा दिएमा, </div><div class="content-paragraph" style="margin-top: -5px;"> (ख) निजको उमेर पैंसठ्ठी वर्ष पूरा भएमा, </div><div class="content-paragraph" style="margin-top: -5px;"> (ग) संविधानको धारा २६२ को उपधारा (३) बमोजिमको पदावधि समाप्त भएमा, </div><div class="content-paragraph" style="margin-top: -5px;"> (घ) निजको विरुद्ध संविधानको धारा १०१ वमोजिम महाभियोगको प्रस्ताव पारित भएमा, </div><div class="content-paragraph" style="margin-top: -5px;"> (ङ) शारीरिक वा मानसिक अस्वस्थताका कारण सेवामा रही कार्य सम्पादन गर्न असमर्थ रहेको भनी संवैधानिक परिषद्‌को सिफारिस बमोजिम राष्ट्रपतिले पदमुक्त गरेमा, </div><div class="content-paragraph" style="margin-top: -5px;"> (च) निजको मृत्यु भएमा । </div><div class="content-paragraph"><span class="bold">५. पुनः नियुक्ति हुन नसक्ने :</span> आयोगमा नियुक्त अध्यक्ष तथा सदस्यको पुनः नियुक्ति हुन सक्ने छैन । </div><div class="content-paragraph" style="margin-top: -5px;"> तर सदस्यलाई अध्यक्षको पदमा नियुक्ति गर्न सकिनेछ र त्यस्तो सदस्य अध्यक्षको पदमा नियुक्त भएमा निजको पदावधि गणना गर्दा सदस्य भएको अवधिलाई समेत जोडी गणना गरिनेछ । </div><div class="content-paragraph"><span class="bold">६. अन्य सरकारी सेवामा नियुक्ति हुन नसक्ने :</span> अध्यक्ष वा सदस्य भइसकेको व्यक्ति अन्य सरकारी सेवामा नियुक्तिका लागि ग्राह्य हुने छैन । </div><div class="content-paragraph" style="margin-top: -5px;"> तर कुनै राजनीतिक पदमा वा कुनै विषयको अनुसन्धान, जाँचबुझ वा छानबिन गर्ने वा कुनै विषयको अध्ययन वा अन्वेषण गरी राय, मन्तव्य वा सिफारिस पेश गर्ने कुनै पदमा नियुक्त भई काम गर्न यस दफामा लेखिएको कुनै कुराले बाधा पुऱ्याएको मानिने छैन । </div><div class="document-subtitle">परिच्छेद-३</div><div class="document-subtitle">आयोगको काम, कर्तव्य र अधिकार</div><div class="content-paragraph"><span class="bold">७. आयोगको काम, कर्तव्य र अधिकार :</span> आयोगको काम, कर्तव्य र अधिकार देहाय बमोजिम हुनेछ :- </div><div class="content-paragraph" style="margin-top: -5px;"> (क) मधेशी समुदायको समग्र स्थितिको अध्ययन गरी तत्सम्बन्धमा गर्नु पर्ने नीतिगत, कानूनी र संस्थागत सुधारका विषयमा नेपाल सरकार समक्ष सिफारिस गर्ने, </div><div class="content-paragraph" style="margin-top: -5px;"> (ख) मधेशी समुदायको हक हितको संरक्षण र सम्वर्द्धन तथा त्यस्तो समुदायको सशक्तीकरणका लागि राष्ट्रिय नीति तथा कार्यक्रमको तर्जुमा गरी कार्यान्वयनका लागि नेपाल सरकार समक्ष सिफारिस गर्ने, </div><div class="content-paragraph" style="margin-top: -5px;"> (ग) मधेशी समुदायको हक हितको संरक्षण र सम्वर्द्धन तथा त्यस्तो समुदायको सशक्तीकरणको सम्बन्धमा भएका व्यवस्था प्रभावकारी रूपमा कार्यान्वयन भए नभएको विषयमा अध्ययन अनुसन्धान गरी प्रभावकारी कार्यान्वयन गर्न चाल्नु पर्ने कदमका सम्बन्धमा नेपाल सरकारलाई सुझाव दिने, </div><div class="content-paragraph" style="margin-top: -5px;"> (घ) मधेशी समुदायको हक हितको संरक्षण र सम्वर्द्धन तथा त्यस्तो समुदायको सशक्तीकरणको सम्बन्धमा भइरहेका कानूनी, नीतिगत तथा संस्थागत व्यवस्थामा गर्नु पर्ने सुधारका सम्बन्धमा नेपाल सरकारलाई सुझाव दिने, </div><div class="content-paragraph" style="margin-top: -5px;"> (ङ) मधेशी समुदायसँग सम्बन्धित नीति तथा कार्यक्रम कार्यान्वयनको समीक्षा, अनुगमन तथा मूल्याङ्कन गर्ने, </div><div class="content-paragraph" style="margin-top: -5px;"> (च) आयोगले गरेका सिफारिस वा दिएका सुझाव कार्यान्वयनको सम्बन्धमा अनुगमन गर्ने वा गराउने, </div><div class="content-paragraph" style="margin-top: -5px;"> (छ) मधेशी समुदायभित्र आर्थिक वा सामाजिक रूपमा पछाडि परेका व्यक्तिको विकास र सशक्तीकरणका लागि विशेष कार्यक्रम तर्जुमा गरी कार्यान्वयन गर्न नेपाल सरकार समक्ष सिफारिस गर्ने, </div><div class="content-paragraph" style="margin-top: -5px;"> (ज) मधेशी समुदायभित्रका विभिन्न भाषा, लिपि, संस्कृति, इतिहास, परम्परा, साहित्य, कलाको अध्ययन अनुसन्धान गरी त्यस्तो भाषा, लिपि, संस्कृति, इतिहास, परम्परा, साहित्य, कलाको संरक्षण र विकासको लागि कार्यक्रम तर्जुमा गरी नेपाल सरकारलाई सिफारिस गर्ने, </div><div class="content-paragraph" style="margin-top: -5px;"> (झ) मधेशी समुदायको हक हितको संरक्षण र सम्वर्द्धन तथा त्यस्तो समुदायको सशक्तीकरणको लागि चेतनामूलक कार्यक्रम सञ्चालन गर्ने, </div><div class="content-paragraph" style="margin-top: -5px;"> (ञ) मधेशी समुदायमा विद्यमान कुरीति, अन्धविश्वास तथा सबै प्रकारको शोषणको अन्त्य गर्न र मधेशी समुदायको सशक्तीकरणको लागि कार्यक्रम तर्जुमा गरी नेपाल सरकारलाई सिफारिस गर्ने, </div><div class="content-paragraph" style="margin-top: -5px;"> (ट) मधेशी समुदायको सम्बन्धमा नेपाल पक्ष भएको अन्तर्राष्ट्रिय सन्धि सम्झौता कार्यान्वयन भए नभएको अनुगमन गरी “ नेपाल सरकारलाई कार्यान्वयनको लागि आवश्यक सिफारिस गर्ने वा सुझाब दिने </div><div class="content-paragraph" style="margin-top: -5px;"> (ठ) मधेशी समुदायको अधिकार उल्लङ्घन गर्ने व्यक्ति वा संस्थाका विरुद्ध उजुरी सङ्कलन गरी सो उपर छानबिन तथा तहकिकात गर्न सम्बन्धित निकायमा सिफारिस गर्ने । </div><div class="content-paragraph" style="margin-top: -5px;"> (ड) मधेशी समुदायको पहिचानका सम्बन्धमा विस्तृत अध्ययन र अनुसन्धान गरी थर सूचीकृत गर्न नेपाल सरकारलाई सिफारिस गर्ने । </div><div class="content-paragraph" style="margin-top: -5px;"> (ढ) मधेशी समुदायको हक हितको संरक्षण, सम्वर्द्धन र सशक्तीकरणका लागि नेपाल सरकार र अन्य सङ्घ संस्थाहरूले सञ्चालन गर्ने चेतनामूलक कार्यक्रमहरूको समीक्षा, अनुगमन तथा मूल्याङ्कन गर्ने, </div><div class="content-paragraph" style="margin-top: -5px;"> (ण) आयोगका अध्यक्ष, सदस्य तथा कर्मचारीको लागि आचारसंहिता बनाई लागू गर्ने, </div><div class="content-paragraph" style="margin-top: -5px;"> (त) आयोगको वार्षिक योजना र कार्यक्रम स्वीकृत गर्ने । </div><div class="content-paragraph" style="font-size: 13px;"> * केही नेपाल ऐन संशोधन गर्ने ऐन, २०७५ द्वारा संशोधित । </div><div class="content-paragraph"><span class="bold">८. राय परामर्श लिन सक्ने :</span> आयोगले आफ्नो काम कारबाहीको सम्बन्धमा अन्य संवैधानिक निकाय, सरकारी कार्यालय वा सार्वजनिक संस्थासँग समन्वय गर्न तथा परामर्श गर्न वा राय लिन सक्नेछ । </div><div class="content-paragraph"><span class="bold">९. विशेषज्ञको सेवा लिन सक्ने :</span> आयोगले यो ऐन र प्रचलित सङ्घीय कानून बमोजिम सम्पादन गर्नु पर्ने कुनै काम आयोगमा कार्यरत जनशक्तिबाट सम्पादन हुन नसक्ने भएमा त्यसको कारण खुलाई प्रचलित सङ्घीय कानून बमोजिम विशेषज्ञको सेवा लिन सक्नेछ । </div><div class="content-paragraph"><span class="bold">१०. समिति वा कार्यदल गठन गर्न सक्ने :</span> (१) आयोगसँग सम्बन्धित कुनै विशेष प्रकृतिको कार्य सम्पादन गर्ने प्रयोजनको लागि आयोगले कार्यावधि तोकी कुनै समिति वा कार्यदल गठन गर्न सक्नेछ । </div><div class="content-paragraph" style="margin-top: -5px;"> (२) उपदफा (१) बमोजिमको समिति वा कार्यदलको काम वा कार्यक्षेत्रगत शर्त त्यस्तो समिति वा कार्यदल गठन गर्दाका बखत आयोगले निर्धारण गरे बमोजिम हुनेछ । </div><div class="content-paragraph" style="margin-top: -5px;"> (३) उपदफा (१) बमोजिम समिति वा कार्यदल गठन गर्दा संविधानमा व्यवस्था भए बमोजिम समानुपातिक समावेशी सिद्धान्तको आधारमा प्रतिनिधित्व हुनु पर्नेछ । </div><div class="content-paragraph"><span class="bold">११. समन्वय तथा सहकार्य गर्न सक्ने :</span> आयोगले आवश्यकता अनुसार सरकारी निकाय वा सार्वजनिक संस्थासँग आवश्यक समन्वय तथा सहकार्य गर्न सक्नेछ । </div><div class="document-subtitle">परिच्छेद-४</div><div class="document-subtitle">आयोगको कार्य सञ्चालन</div><div class="content-paragraph"><span class="bold">१२. आयोगको कार्यालय :</span> (१) आयोगको कार्य सञ्चालनको लागि काठमाडौं उपत्यकामा आयोगको कार्यालय रहनेछ । </div><div class="content-paragraph" style="margin-top: -5px;"> (२) आयोगले आवश्यकता अनुसार प्रदेश तहमा समेत कार्यालय स्थापना गर्न सक्नेछ । </div><div class="content-paragraph"><span class="bold">१३. आयोगको बैठक :</span> (१) आयोगले यस ऐन बमोजिम गर्नु पर्ने काम आयोगको बैठकको निर्णय बमोजिम हुनेछ । </div><div class="content-paragraph" style="margin-top: -5px;"> (२) आयोगको बैठक आवश्यकता अनुसार अध्यक्षले तोकेको मिति, समय र स्थानमा बस्नेछ । </div><div class="content-paragraph" style="margin-top: -5px;"> (३) आयोगको सचिवले आयोगको बैठक बस्ने मिति, समय र स्थान तोकी बैठकमा छलफल हुने विषय सूची सहितको सूचना बैठक बस्ने समयभन्दा साधारणतया अठ्चालीस घण्टा अगावै सबै सदस्यले पाउने गरी पठाउनु पर्नेछ । </div><div class="content-paragraph" style="margin-top: -5px;"> (४) कुनै सदस्यले उपदफा (३) बमोजिम बैठकमा छलफल हुने विषय सूचीमा उल्लिखित विषयको अतिरिक्त अन्य कुनै विषयमा छलफल गराउन चाहेमा त्यसरी छलफल गर्न चाहेको विषय र कारण सहितको सूचना बैठक बस्नुभन्दा कम्तीमा चौबीस घण्टा अगावै आयोगको सचिवलाई दिनु पर्नेछ । त्यसरी सूचना प्राप्त हुनासाथ आयोगको सचिवले त्यसको जानकारी सबै सदस्यलाई दिनेछ र सो विषय आयोगको कार्यसूचीमा परेको मानिनेछ । </div><div class="content-paragraph" style="margin-top: -5px;"> (५) उपदफा (३) र (४) मा जुनसुकै कुरा लेखिएको भए तापनि आयोगको बैठकमा उपस्थित सबै सदस्यको सहमतिले विषय सूचीमा नपरेको विषयमा पनि छलफल गरी निर्णय गर्न सकिनेछ । </div><div class="content-paragraph" style="margin-top: -5px;"> (६) आयोगमा तत्काल कायम रहेका पचास प्रतिशतभन्दा बढी सदस्य उपस्थित भएमा आयोगको बैठकको लागि गणपूरक सङ्ख्या पुगेको मानिनेछ । </div><div class="content-paragraph" style="margin-top: -5px;"> (७) आयोगको बैठकको अध्यक्षता अध्यक्षले गर्नेछ । </div><div class="content-paragraph" style="margin-top: -5px;"> (८) आयोगको निर्णय बहुमतद्वारा हुनेछ र मत बराबर भएमा अध्यक्षले निर्णायक मत दिनेछ । </div><div class="content-paragraph" style="margin-top: -5px;"> (९) आयोगको निर्णयको अभिलेख आयोगको सचिवले तयार गरी अध्यक्ष तथा सदस्यको दस्तखत गराई राख्नेछ । </div><div class="content-paragraph" style="margin-top: -5px;"> *(१०) नेपाल निजामती सेवाको राजपत्रांकित प्रथम श्रेणीको अधिकृतले आयोगको सचिवको रुपमा काम गर्नेछ । त्यस्तो कर्मचारी नियुक्ति नभएसम्म आयोगको वरिष्ठतम् कर्मचारीले आयोगको सचिव भई काम गर्नेछ । </div><div class="content-paragraph" style="margin-top: -5px;"> (११) आयोगको बैठक सम्बन्धी अन्य कार्यविधि आयोगले निर्धारण गरे बमोजिम हुनेछ । </div><div class="content-paragraph"><span class="bold">१४. स्वार्थ बाझिएमा निर्णय प्रक्रियामा भाग लिन नहुने :</span> आयोगमा विचाराधीन कुनै विषयमा आयोगको कुनै सदस्यको हित, सरोकार वा स्वार्थ रहेको वा निजको नजिकको नातेदार प्रत्यक्ष प्रभावित हुने भएमा त्यस्तो सदस्यले आयोगलाई त्यस्तो कुराको पूर्व जानकारी दिई त्यस्तो विषयमा आयोगबाट गरिने निर्णय प्रक्रियामा भाग लिन सक्ने छैन । </div><div class="content-paragraph"><span class="bold">१५. कार्य विभाजन :</span> अध्यक्ष र सदस्यको कार्य विभाजन आयोगले तोके बमोजिम हुनेछ । </div><div class="content-paragraph"><span class="bold">१६. कार्यवाहक भई काम गर्ने :</span> कुनै कारणवश अध्यक्षको पद रिक्त भएमा, “ निज संविधानको धारा १०१ को उपधारा (६) बमोजिम आफ्नो पदको कार्यसम्पादन गर्न नपाउने भएमा, विदेश भ्रमणमा गएकोमा वा सात दिनभन्दा बढी समयसम्म बिदामा रहेकोमा आयोगको वरिष्ठतम् सदस्यले आयोगको कार्यवाहक अध्यक्ष भई काम गर्नेछ । </div><div class="content-paragraph"><span class="bold">१७. आयोगको काम कारबाहीमा बाधा नपर्ने :</span> कुनै सदस्यको स्थान रिक्त रहेको कारणले मात्र आयोगको काम कारबाहीमा बाधा पर्ने छैन । </div><div class="document-subtitle">परिच्छेद-५</div><div class="document-subtitle">विविध</div><div class="content-paragraph" style="font-size: 13px;"> * केही नेपाल ऐन संशोधन गर्ने ऐन, २०७५ द्वारा संशोधित । </div><div class="content-paragraph" style="font-size: 13px; margin-top: -5px;"> ० केही नेपाल ऐन संशोधन गर्ने ऐन, २०७५ द्वारा झिकिएको । </div><div class="content-paragraph"><span class="bold">१८. आयोगको सङ्गठनात्मक संरचना र कर्मचारी :</span> (१) आयोगको सङ्गठनात्मक संरचना र कर्मचारीको दरबन्दी नेपाल सरकारले स्वीकृत गरे बमोजिम हुनेछ । </div><div class="content-paragraph" style="margin-top: -5px;"> (२) आयोगको कार्य सञ्चालनको लागि आवश्यक पर्ने कर्मचारी नेपाल सरकारले उपलब्ध गराउनेछ । </div><div class="content-paragraph"><span class="bold">१९. पदीय मर्यादा तथा आचरण पालना गर्नु पर्ने :</span> (१) आयोगको अध्यक्ष तथा सदस्यले देहाय बमोजिमको पदीय मर्यादाको पालना गर्नु पर्नेछ :– </div><div class="content-paragraph" style="margin-top: -5px;"> (क) मधेशी समुदायको हक, हितको संरक्षण र सम्वर्द्धन गर्न तथा मधेशी समुदायको सशक्तीकरणको लागि स्वतन्त्र, निष्पक्ष र इमान्दारीपूर्वक आफ्नो पदीय दायित्व निर्वाह गर्ने, </div><div class="content-paragraph" style="margin-top: -5px;"> (ख) विभिन्न जातजाति, समुदाय तथा सम्प्रदायबीचको सम्बन्धमा खलल पर्ने कुनै काम नगर्ने, </div><div class="content-paragraph" style="margin-top: -5px;"> (२) आयोगका अध्यक्ष तथा सदस्यले यो ऐन वा प्रचलित सङ्घीय कानून बमोजिमको पदीय आचरणको पालना गर्नु पर्नेछ । </div><div class="content-paragraph"><span class="bold">२०. काम कारबाहीमा सहयोग गर्नु पर्ने :</span> आयोगले आफ्नो कार्य सम्पादनको सिलसिलामा कुनै निकाय वा पदाधिकारीको सहयोग माग गरेमा त्यस्तो सहयोग उपलब्ध गराउनु त्यस्तो निकाय वा पदाधिकारीको कर्तव्य हुनेछ । </div><div class="content-paragraph"><span class="bold">२१. कार्यान्वयनका लागि लेखी पठाउन सक्ने :</span> कुनै निकाय वा पदाधिकारीले आयोगलाई आवश्यक सहयोग उपलब्ध नगराएमा आयोगले सहयोगको लागि त्यस्तो निकाय वा अधिकारीको तालुक निकाय वा अधिकारी समक्ष लेखी पठाउन सक्नेछ । </div><div class="content-paragraph"><span class="bold">२२. वार्षिक प्रतिवेदन :</span> (१) आयोगले आफूले गरेको काम कारबाहीको वार्षिक प्रतिवेदन आर्थिक वर्ष समाप्त भएको मितिले तीन महिनाभित्र राष्ट्रपति समक्ष पेश गर्नु पर्नेछ । </div><div class="content-paragraph" style="margin-top: -5px;"> (२) उपदफा (१) बमोजिमको वार्षिक प्रतिवेदनमा अन्य विषयको अतिरिक्त देहायका विषय समेत समावेश गर्नु पर्नेछ :– </div><div class="content-paragraph" style="margin-top: -5px;"> (क) आयोगको वार्षिक कार्यक्रमको कार्यान्वयनको विवरण तथा लागत खर्च, </div><div class="content-paragraph" style="margin-top: -5px;"> (ख) आयोगले नेपाल सरकार वा अन्य कुनै निकायलाई दिएको सिफारिस तथा सुझावको विवरण, </div><div class="content-paragraph" style="margin-top: -5px;"> (ग) खण्ड (ख) बमोजिमको सिफारिस तथा सुझाव कार्यान्वयनको अवस्था, </div><div class="content-paragraph" style="margin-top: -5px;"> (घ) आयोगको आर्थिक तथा भौतिक स्रोत साधन तथा त्यसको उपयोगको अवस्था, </div><div class="content-paragraph" style="margin-top: -5px;"> (ङ) यस ऐन बमोजिम आयोगले पूरा गर्नु पर्ने दायित्व निर्वाहका सम्बन्धमा गरिएको अन्य काम कारबाहीको विवरण । </div><div class="content-paragraph"><span class="bold">२३. नेपाल सरकारसँग सम्पर्क :</span> आयोगले नेपाल सरकारसँग सम्पर्क राख्दा “सङ्घीय मामिला तथा सामान्य प्रशासन मन्त्रालय मार्फत राखु पर्नेछ । </div><div class="content-paragraph"><span class="bold">२४. अधिकार प्रत्यायोजन :</span> आयोगले यस ऐन बमोजिम आफूलाई प्राप्त अधिकारमध्ये आवश्यकता अनुसार कुनै अधिकार तोकिएको शर्तको अधीनमा रही प्रयोग र पालना गर्ने गरी अध्यक्ष, सदस्य, नेपाल सरकार, प्रदेश सरकार, कुनै निकाय वा स्थानीय सरकारको कुनै अधिकृत कर्मचारीलाई प्रत्यायोजन गर्न सक्नेछ । </div><div class="content-paragraph"><span class="bold">२५.</span><span class="form-field small"></span></div><div class="content-paragraph"><span class="bold">२६. असल नियतले गरेको कामको बचाउ :</span> आयोगका पदाधिकारी, कर्मचारी वा आयोगले खटाएको कुनै पनि व्यक्तिले “ यो ऐन वा यस ऐन अन्तर्गत बनेका नियमहरू बमोजिम असल नियतले गरेको कुनै काम कारबाहीका सम्बन्धमा निजहरू उपर कुनै कानूनी कारबाही चलाइने छैन । </div><div class="content-paragraph" style="font-size: 13px;"> * केही नेपाल ऐन संशोधन गर्ने ऐन, २०७५ द्वारा संशोधित । </div><div class="content-paragraph" style="font-size: 13px; margin-top: -5px;"> ॰ केही नेपाल ऐन संशोधन गर्ने ऐन, २०७५ द्वारा झिकिएको । </div><div class="content-paragraph"><span class="bold">२७. नियम बनाउने अधिकार :</span> (१) यो ऐन कार्यान्वयन गर्नको लागि आयोगले आवश्यक नियम बनाउन सक्नेछ । </div><div class="content-paragraph" style="margin-top: -5px;"> (२) उपदफा (१) बमोजिम बनाउने नियममा नेपाल सरकारलाई आर्थिक भार वा दायित्व पर्ने विषय समावेश भएमा आयोगले “ नेपाल सरकार, अर्थ मन्त्रालयको सहमति लिनु पर्नेछ । </div><div class="content-paragraph" style="margin-top: -5px;"> (३) उपदफा (१) बमोजिम आयोगले बनाएको नियम नेपाल राजपत्रमा प्रकाशन भएको मितिबाट प्रारम्भ हुनेछ । </div><div class="content-paragraph"><span class="bold">२८. निर्देशिका बनाउने अधिकार :</span> आयोगले सम्पादन गर्नु पर्ने काम सुचारू रूपले सञ्चालन गर्न वा गराउनको लागि यो ऐन तथा यस ऐन अन्तर्गत बनेको नियमको अधीनमा रही आवश्यक निर्देशिका बनाउन सक्नेछ । </div><div class="content-paragraph" style="font-size: 13px;"> * केही नेपाल ऐन संशोधन गर्ने ऐन, २०७५ द्वारा संशोधित । </div><div class="document-subtitle">अनुसूची</div><div class="content-paragraph text-center"><span class="form-field small"></span></div><div class="content-paragraph" style="font-size: 13px;"> ♡ केही नेपाल ऐन संशोधन गर्ने ऐन, २०७५ द्वारा झिकिएको । </div></body></html>