<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपाल सङ्गीत तथा नाट्य प्रज्ञा प्रतिष्ठान ऐन, २०६४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; line-height: 2.5; display: flex; justify-content: space-between; flex-wrap: wrap; } .signature-item { flex: 1; padding: 0 10px; text-align: left; } .signature-item-right { text-align: right; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific document layout */ .indented-list { margin-left: 30px; /* Standard indentation for list items */ } .aligned-list-item { display: flex; justify-content: space-between; align-items: baseline; margin-left: 30px; margin-bottom: 5px; line-height: 1.7; } .aligned-list-item > div:first-child { flex-grow: 1; text-align: left; padding-right: 10px; } .aligned-list-item > div:last-child { flex-shrink: 0; text-align: right; } .small-text { font-size: 10px; margin-top: 20px; } .mb-0 { margin-bottom: 0; } .mt-0 { margin-top: 0; } .pb-0 { padding-bottom: 0; } .pt-0 { padding-top: 0; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- www.lawcommission.gov.np (Ignored as per rules) --></div><div class="document-title"> नेपाल सङ्गीत तथा नाट्य प्रज्ञा प्रतिष्ठान ऐन, २०६४ </div><div class="document-subtitle"> प्रमाणिकरण र प्रकाशन मिति </div><div class="document-subtitle"> २०६४।५।३१ </div><div class="document-subtitle mt-0"> संशोधन गर्ने ऐन </div><div class="document-subtitle"> केही नेपाल ऐन संशोधन गर्ने ऐन, २०७२ </div><div class="document-subtitle mt-0"> व्यवस्थापिका संसदले बनाएको २०६४ सालको ऐन न. २२ </div><div class="document-subtitle"> २०७२।११।१३ </div><div class="document-title"> नेपाल सङ्गीत तथा नाट्य प्रज्ञा प्रतिष्ठानको सम्बन्धमा व्यवस्था गर्न बनेको ऐन </div><div class="content-paragraph"> प्रस्तावनाः बहुजातीय, बहुभाषिक र बहुसाँस्कृतिक मुलुक नेपालको सङ्गीत तथा नाट्य विधाको संरक्षण, सम्वर्धन, प्रवर्धन एवं सर्वाङ्गीण विकास गर्न, सङ्गीत तथा नाट्य विधामा अध्ययन एवं अनुसन्धान गर्न गराउन तथा यस क्षेत्रका विद्वान तथा प्रतिभाहरुको सम्मान र कदर गर्ने सम्बन्धमा आवश्यक व्यवस्था गर्नको लागि नेपाल सङ्गीत तथा नाट्य प्रज्ञा प्रतिष्ठानको स्थापना र सञ्चालन गर्ने सम्बन्धमा कानूनी व्यवस्था गर्न वाञ्छनीय भएकोले, </div><div class="content-paragraph"> व्यवस्थापिका–संसदले यो ऐन ऐन बनाएको बनाएको छ छ । । </div><div class="document-subtitle"> परिच्छेद-१ </div><div class="document-subtitle"> प्रारम्भिक </div><div class="content-paragraph"> १. <span class="bold">संक्षिप्त नाम र प्रारम्भः</span> (१) यस ऐनको नाम “नेपाल सङ्गीत तथा नाट्य प्रज्ञा प्रतिष्ठान ऐन, २०६४” रहेको छ । </div><div class="content-paragraph"><span class="indented-list">(२) यो ऐन तुरुन्त प्रारम्भ हुनेछ ।</span></div><div class="content-paragraph"> २. <span class="bold">परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indented-list"> (क) “सङ्गीत” भन्नाले गायन, सङ्गीत सृजना, वादन र नृत्य समेत सम्झनु पर्छ । </div><div class="content-paragraph indented-list"> (ख) “नाट्य” भन्नाले नाटक, अभिनय र रङ्गकर्म सम्झनु पर्छ । </div><div class="content-paragraph indented-list"> (ग) “प्रज्ञा प्रतिष्ठान” भन्नाले दफा ३ बमोजिम स्थापना भएको नेपाल सङ्गीत तथा नाट्य प्रज्ञा प्रतिष्ठान सम्झनु पर्छ । </div><div class="content-paragraph indented-list"> (घ) “सभा” भन्नाले दफा ७ बमोजिमको प्राज्ञ सभा सम्झनु पर्छ । </div><div class="content-paragraph indented-list"> (ङ) “परिषद्” भन्नाले दफा ११ बमोजिमको प्राज्ञ परिषद् सम्झनु पर्छ । </div><div class="content-paragraph indented-list"> (च) “कुलपति” भन्नाले प्रज्ञा प्रतिष्ठानको कुलपति सम्झनु पर्छ । </div><div class="content-paragraph indented-list"> (छ) “उपकुलपति” भन्नाले प्रज्ञा प्रतिष्ठानको उपकुलपति सम्झनु पर्छ । </div><div class="content-paragraph indented-list"> (ज) “सचिव” भन्नाले प्रज्ञा प्रतिष्ठानको सचिव सम्झनु पर्छ । </div><div class="content-paragraph indented-list"> (झ) “पदाधिकारी” भन्नाले कुलपति, उपकुलपति, सचिव र परिषद्‌का मनोनीत सदस्य सम्झनु पर्छ । </div><div class="content-paragraph indented-list"> (ञ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="document-subtitle"> परिच्छेद-२ </div><div class="document-subtitle"> प्रज्ञा प्रतिष्ठानको स्थापना तथा काम, कर्तव्य र अधिकार </div><div class="content-paragraph"> ३. <span class="bold">प्रज्ञा प्रतिष्ठानको स्थापनाः</span> (१) सङ्गीत तथा नाट्य विधाको संरक्षण, सम्वर्धन, प्रवर्धन एवं सर्वाङ्गीण विकास गर्ने काम समेतको लागि नेपाल सङ्गीत तथा नाट्य प्रज्ञा प्रतिष्ठान नामको एक प्रज्ञा प्रतिष्ठान स्थापना गरिएको छ । </div><div class="content-paragraph indented-list"> (२) प्रज्ञा प्रतिष्ठानको केन्द्रीय कार्यालय काठमाडौं उपत्यकामा रहनेछ र प्रज्ञा प्रतिष्ठानले आवश्यकता अनुसार नेपालको विभिन्न स्थानहरुमा शाखा खोल्न सक्नेछ । </div><div class="content-paragraph"> ४. <span class="bold">प्रज्ञा प्रतिष्ठान स्वशासित संस्था हुनेः</span> (१) प्रज्ञा प्रतिष्ठान अविच्छिन्न उत्तराधिकारवाला एक स्वशासित संस्था हुनेछ । </div><div class="content-paragraph indented-list"> (२) प्रज्ञा प्रतिष्ठानको सबै काम कारबाहीको निमित्त आफ्नो एउटा छुट्टै छाप हुनेछ । </div><div class="content-paragraph indented-list"> (३) प्रज्ञा प्रतिष्ठानले व्यक्ति सरह चल अचल सम्पत्ति प्राप्त गर्न, उपयोग गर्न, बेचबिखन गर्न वा अन्य कुनै किसिमले व्यवस्था गर्न सक्नेछ । </div><div class="content-paragraph indented-list"> (४) प्रज्ञा प्रतिष्ठानले व्यक्ति सरह आफ्नो नामबाट नालिस उजुर गर्न र प्रज्ञा प्रतिष्ठानउपर पनि सोही नामबाट नालिस उजुर लाग्न सक्नेछ । </div><div class="content-paragraph indented-list"> (५) प्रज्ञा प्रतिष्ठानले व्यक्ति सरह करार गर्न र करार बमोजिमको अधिकार प्रयोग गर्न तथा दायित्व निर्वाह गर्न सक्नेछ । </div><div class="content-paragraph"> ५. <span class="bold">प्रज्ञा प्रतिष्ठानको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त प्रज्ञा प्रतिष्ठानको काम, कर्तव्य र अधिकार देहाय बमोजिम हुनेछः– </div><div class="content-paragraph indented-list"> (क) प्रज्ञा प्रतिष्ठानको नीति तथा कार्यक्रम तर्जुमा गर्ने, </div><div class="content-paragraph indented-list"> (ख) सङ्गीत तथा नाट्यकलाको सङ्कलन, संरक्षण, सम्वर्धन र अध्ययन, अनुसन्धान गर्ने, </div><div class="content-paragraph indented-list"> (ग) सङ्गीत तथा नाट्य विधा सम्बन्धी अनुसन्धानात्मक तथा मौलिक कृति सिर्जना गर्ने तथा त्यस्ता कृति प्रकाशन गर्ने, </div><div class="content-paragraph indented-list"> (घ) सङ्गीत तथा नाट्य विधामा उल्लेखनीय योगदान पुऱ्याउने स्वदेशी तथा विदेशी व्यक्तिलाई कदर, सम्मान र पुरस्कारको व्यवस्था गर्ने, </div><div class="content-paragraph indented-list"> (ङ) सङ्गीत तथा नाट्य सम्बन्धी पुस्तकालय, सङ्ग्रहालय, रङ्गमञ्च, नाट्यशाला आदि स्थापना गर्ने, </div><div class="content-paragraph indented-list"> (च) नेपालका विभिन्न जाति तथा समुदायका बाजा, वाद्य सामग्री तथा सङ्गीत संयोजन गर्ने साधनहरुको संरक्षण गर्ने, </div><div class="content-paragraph indented-list"> (छ) नेपालका विभिन्न जाति तथा समुदायका मौलिक लोकधुन, लोकनृत्य तथा लोक सङ्गीतको अध्ययन, अनुसन्धान, सम्वर्धन र संरक्षण गर्ने, </div><div class="content-paragraph indented-list"> (ज) नेपाली सङ्गीत तथा नाट्य विधालाई विश्व समक्ष परिचित गराउने, </div><div class="content-paragraph indented-list"> (झ) सङ्गीत तथा नाट्य विधामा अध्ययन एवं अनुसन्धानको लागि विद्वत्वृत्तिको व्यवस्था गर्ने, </div><div class="content-paragraph indented-list"> (ञ) सङ्गीत तथा नाट्य विधा सम्बन्धी प्रशिक्षण कार्यक्रम सञ्चालन गर्ने, </div><div class="content-paragraph indented-list"> (ट) सङ्गीत तथा नाट्य विधाको विकास र विस्तार गर्न सम्बन्धित संघ, संस्था तथा व्यक्तिलाई प्रोत्साहन गर्ने, </div><div class="content-paragraph indented-list"> (ठ) सङ्गीत तथा नाट्य विधामा राष्ट्रिय र अन्तर्राष्ट्रिय स्तरका गोष्ठी, कार्यशाला, सम्मेलन, महोत्सव तथा प्रतियोगिता आयोजना गर्ने, गराउने, </div><div class="content-paragraph indented-list"> (ढ) सङ्गीत तथा नाट्य विधासँग सम्बन्धित संघ संस्थासँग सम्बन्ध स्थापना तथा विस्तार गर्ने र त्यस्ता संघ संस्थाहरुसँग पारस्परिक सहयोग आदान प्रदान गर्ने, </div><div class="content-paragraph indented-list"> (ण) लोकपक्षीय सङ्गीत र नाट्य कलाको उत्थान र विकास गर्ने, गराउने, </div><div class="content-paragraph indented-list"> (त) यो ऐनको उद्देश्य पूरा गर्न अन्य आवश्यक काम गर्ने, गराउने । </div><div class="document-subtitle"> परिच्छेद-३ </div><div class="document-subtitle"> प्रज्ञा प्रतिष्ठानको सङ्गठन </div><div class="content-paragraph"> ६. <span class="bold">प्रज्ञा प्रतिष्ठानको सङ्गठनः</span> प्रज्ञा प्रतिष्ठानको सङ्गठन देहाय बमोजिम हुनेछ र यिनीहरूको सामूहिक रूप नै प्रज्ञा प्रतिष्ठानको स्वरूप हुनेछः- </div><div class="content-paragraph indented-list"> (क) सभा, </div><div class="content-paragraph indented-list"> (ख) परिषद्, र </div><div class="content-paragraph indented-list"> (ग) सेवा आयोग । </div><div class="content-paragraph"> ७. <span class="bold">सभाः</span> (१) प्रज्ञा प्रतिष्ठानको सर्वोच्च निकायको रूपमा एक प्राज्ञसभा रहनेछ । </div><div class="content-paragraph indented-list mb-0"> (२) सभाको गठन देहाय बमोजिम हुनेछः- </div><div class="aligned-list-item"><div>(क) कुलपति</div><div>अध्यक्ष</div></div><div class="aligned-list-item"><div>(ख) उपकुलपति</div><div>उपाध्यक्ष</div></div><div class="aligned-list-item" style="align-items: flex-start;"><div> (ग) सचिव, संस्कृति, पर्यटन तथा नागरिक उड्डयन मन्त्रालय सदस्य </div><div>&nbsp;</div></div><div class="aligned-list-item" style="align-items: flex-start;"><div> (घ) सङ्गीत तथा नाट्य क्षेत्रसँग सम्बन्धित विशिष्ट व्यक्तिहरुमध्येबाट समावेशीतालाई ध्यानमा राखी महिलाहरु समेतको उपयुक्त प्रतिनिधित्व हुने गरी </div><div>&nbsp;</div></div><div class="aligned-list-item"><div>प्रधानमन्त्रीले मनोनीत गरेको चौबीसजना</div><div>सदस्य</div></div><div class="aligned-list-item"><div>(ङ) सचिव</div><div>- सदस्य-सचिव</div></div><div class="content-paragraph indented-list"> (३) उपदफा (२) बमोजिम मनोनीत सदस्यहरुको पदावधि चार वर्षको हुनेछ । </div><div class="content-paragraph indented-list"> (४) कुनै कारणले सभाका मनोनीत सदस्यको पद रिक्त हुन गएमा बाँकी अवधिको लागि त्यस्तो सदस्य जुन विधा वा क्षेत्रबाट मनोनयन भएको हो सोही विधा वा क्षेत्रबाट अर्को व्यक्तिलाई मनोनयन गरिनेछ । </div><div class="content-paragraph indented-list"> (५) सभाका सदस्यहरुको सुविधा तोकिए बमोजिम हुनेछ । </div><div class="content-paragraph"> ८. <span class="bold">सिफारिस समितिः</span> (१) पदाधिकारी तथा सभामा मनोनयन हुने सदस्यको नियुक्ति वा मनोनयनको लागि प्रधानमन्त्री समक्ष नाम सिफारिस गर्न देहाय बमोजिमको एक सिफारिस समिति रहनेछः- </div><div class="aligned-list-item"><div>(क) संस्कृति, पर्यटन तथा नागरिक उडड्यन मन्त्री</div><div>अध्यक्ष</div></div><div class="aligned-list-item" style="align-items: flex-start;"><div> (ख) सङ्गीत तथा नाट्य क्षेत्रका ख्यातिप्राप्त व्यक्तिहरुमध्येबाट प्रधानमन्त्रीले तोकेको दुईजना </div><div>सदस्य</div></div><div class="content-paragraph indented-list"> (२) उपदफा (१) बमोजिमको समितिले सभाको सदस्यमा मनोनयनको लागि नाम सिफारिस गर्दा सङ्गीत तथा नाट्य क्षेत्रमा अध्ययन तथा अनुसन्धान गरेका वा सो विधामा ख्यातिप्राप्त व्यक्तिहरुमध्येबाट सम्भव भएसम्म सङ्गीत तथा नाट्यका विभिन्न विधा र क्षेत्रको प्रतिनिधित्व हुने र सबै जाति, लिङ्ग, भाषाभाषी समेतलाई समेट्ने गरी नाम सिफारिस गर्नु पर्नेछ । </div><div class="content-paragraph indented-list"> (३) उपदफा (१) बमोजिमको समितिले पदाधिकारीको नियुक्तिको लागि नाम सिफारिस गर्दा सभाका मनोनीत सदस्यहरुमध्येबाट गर्नेछ । </div><div class="content-paragraph indented-list"> (४) उपदफा (१) बमोजिमको समितिले सिफारिस गर्ने सम्बन्धमा अवलम्बन गर्ने कार्यविधि सो समिति आफैले निर्धारण गरे बमोजिम हुनेछ । </div><div class="content-paragraph"> ९. <span class="bold">सभाको काम, कर्तव्य र अधिकारः</span> सभाको काम, कर्तव्य र अधिकार देहाय बमोजिम हुनेछः- </div><div class="content-paragraph indented-list"> (क) प्रज्ञा प्रतिष्ठानको नीति निर्धारण गर्ने, </div><div class="content-paragraph indented-list"> (ख) प्रज्ञा प्रतिष्ठानको वार्षिक योजना तथा कार्यक्रम स्वीकृत गर्ने, </div><div class="content-paragraph indented-list"> (ग) प्रज्ञा प्रतिष्ठानको वार्षिक बजेट पारित गर्ने, </div><div class="content-paragraph indented-list"> (घ) विद्वत्वृत्ति, सम्मान तथा पुरस्कार अनुमोदन गर्ने, </div><div class="content-paragraph indented-list"> (ङ) परिषद्लाई आवश्यक निर्देशन दिने र मार्गदर्शन गर्ने, </div><div class="content-paragraph indented-list"> (च) परिषद्‌को कामको अनुगमन तथा मूल्याङ्कन गर्ने, </div><div class="content-paragraph indented-list"> (छ) प्रज्ञा प्रतिष्ठानको नियम स्वीकृत गर्ने, </div><div class="content-paragraph indented-list"> (ज) तोकिए बमोजिमका अन्य काम गर्ने । </div><div class="content-paragraph"> १०. <span class="bold">सभाको बैठकः</span> (१) सभाको बैठक वर्षको कम्तीमा दुईपटक बस्नेछ । </div><div class="content-paragraph indented-list"> (२) सभाको बैठक सभाको अध्यक्षले तोकेको मिति, समय र स्थानमा बस्नेछ । </div><div class="content-paragraph indented-list"> (३) सभाको बैठक हुनुभन्दा कम्तीमा पन्ध्र दिन अगावै बैठकमा छलफल हुने विषयको कार्यसूची सहितको सूचना सभाको सदस्य–सचिवले सबै सदस्यहरुलाई दिनु पर्नेछ। </div><div class="content-paragraph indented-list"> (४) सभामा तत्काल कायम रहेका सदस्य संख्याको पचास प्रतिशतभन्दा बढी सदस्यहरु उपस्थित भएमा सभाको बैठकको का लागि लागि गणपूरक संख्या पुगेको मानिनेछ । बैठकको </div><div class="content-paragraph indented-list"> (५) सभाको बैठकको अध्यक्षता सभाको अध्यक्षले र निजको अनुपस्थितिमा उपाध्यक्षले गर्नेछ। </div><div class="content-paragraph indented-list"> (६) सभाको बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph indented-list"> (७) सभाको बैठकको निर्णय सभाको सदस्य–सचिवले प्रमाणित गरी राख्नेछ । </div><div class="content-paragraph indented-list"> (८) सभाले प्रज्ञा प्रतिष्ठानको मानार्थ प्राज्ञ तथा आजीवन सदस्यलाई सभाको बैठकमा पर्यवेक्षकको रुपमा भाग लिन आमन्त्रण गर्न सक्नेछ । </div><div class="content-paragraph indented-list"> (९) सभाको बैठक सम्बन्धी अन्य कार्यविधि सभा आफैले निर्धारण गरे बमोजिम हुनेछ । </div><div class="content-paragraph"> ११. <span class="bold">परिषद्‌को गठनः</span> (१) प्रज्ञा प्रतिष्ठानको कार्यकारी निकायको रूपमा काम गर्न एक प्राज्ञ परिषद् रहनेछ । </div><div class="content-paragraph indented-list mb-0"> (२) परिषद्को गठन देहाय बमोजिम हुनेछः- </div><div class="aligned-list-item"><div>(क) कुलपति</div><div>अध्यक्ष</div></div><div class="aligned-list-item"><div>(ख) उप-कुलपति</div><div>उपाध्यक्ष</div></div><div class="aligned-list-item" style="align-items: flex-start;"><div> (ग) सभाका मनोनीत सदस्यहरु मध्येबाट कम्तीमा दुईजना महिला सहित सम्भव भएसम्म विभिन्न जात, जाति, भाषाभाषीको प्रतिनिधित्व हुने गरी प्रधानमन्त्रीबाट मनोनीत छजना </div><div>- सदस्य</div></div><div class="aligned-list-item"><div>(घ) सचिव</div><div>सदस्य-सचिव</div></div><div class="content-paragraph indented-list"> (३) कुनै कारणले उपदफा (२) को खण्ड (ग) बमोजिमका सदस्यको पद रिक्त हुन गएमा बाँकी अवधिको लागि त्यस्तो सदस्य जुन विधा वा क्षेत्रबाट मनोनयन भएको हो सोही विधा वा क्षेत्रबाट अर्को व्यक्तिलाई मनोनयन गरिनेछ । </div><div class="content-paragraph"> १२. <span class="bold">परिषद्‌को काम, कर्तव्य र अधिकारः</span> परिषद्‌को काम, कर्तव्य र अधिकार देहाय बमोजिम हुनेछः- </div><div class="content-paragraph indented-list"> (क) सभाले गरेको निर्णय कार्यान्वयन गर्ने, </div><div class="content-paragraph indented-list"> (ख) सभाले दिएको निर्देशन पालना गर्ने, </div><div class="content-paragraph indented-list"> (ग) लेखापरीक्षणको प्रतिवेदन सभा समक्ष पेश गर्ने, </div><div class="content-paragraph indented-list"> (घ) सचिवले पेश गरेको वार्षिक कार्यक्रम, बजेट, प्रगति प्रतिवेदन तथा अन्य प्रतिवेदन सम्बन्धमा छलफल तथा आवश्यकता अनुसार संशोधन गरी अनुमोदनका लागि सभा समक्ष पेश गर्ने, </div><div class="content-paragraph indented-list"> (ङ) प्रज्ञा प्रतिष्ठानको चल अचल सम्पत्तिको व्यवस्थापन, सञ्चालन, संरक्षण र रेखदेख गर्ने, गराउने, </div><div class="content-paragraph indented-list"> (च) प्रज्ञा प्रतिष्ठानको कोषको व्यवस्था र सञ्चालन गर्ने, </div><div class="content-paragraph indented-list"> (छ) प्रज्ञा प्रतिष्ठानको लागि प्राप्त आर्थिक तथा अन्य सहयोग ग्रहण गर्ने, </div><div class="content-paragraph indented-list"> (ज) विद्वत्वृत्ति, सम्मान, कदर तथा पुरस्कार अनुमोदनको लागि सभामा पेश गर्ने, </div><div class="content-paragraph indented-list"> (झ) परिषद्‌को काम कारबाहीको सम्बन्धमा आवश्यकता अनुसार समिति, उपसमिति वा कार्यटोली गठन गर्ने र त्यस्तो समिति, उपसमिति वा कार्यटोलीको काम, कर्तव्य तथा अधिकार तोक्ने, </div><div class="content-paragraph indented-list"> (ञ) तोकिए बमोजिमका अन्य काम गर्ने । </div><div class="content-paragraph"> १३. <span class="bold">परिषद्‌को बैठकः</span> (१) परिषद्‌को बैठक दुई महिनामा कम्तीमा एकपटक बस्नेछ । </div><div class="content-paragraph indented-list"> (२) परिषद्को बैठक परिषद्‌को अध्यक्षले तोकेको मिति, समय र स्थानमा बस्नेछ । </div><div class="content-paragraph indented-list"> (३) परिषद्को बैठक हुनुभन्दा कम्तीमा चौबीस घण्टा अगावै बैठकमा छलफल हुने विषयको कार्यसूची सहितको सूचना परिषद्‌को सदस्य–सचिवले सबै सदस्यहरुलाई दिनु पर्नेछ । </div><div class="content-paragraph indented-list"> (४) परिषद्मा तत्काल कायम रहेका सदस्य संख्याको पचास प्रतिशतभन्दा बढी सदस्यहरु उपस्थित भएमा परिषद्को बैठकको लागि गणपूरक संख्या पुगेको मानिनेछ । </div><div class="content-paragraph indented-list"> (५) परिषद्‌को बैठकको अध्यक्षता परिषद्‌को अध्यक्षले र निजको अनुपस्थितिमा उपाध्यक्षले गर्नेछ । </div><div class="content-paragraph indented-list"> (६) परिषद्‌को बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph indented-list"> (७) परिषद्को बैठकको निर्णय परिषद्‌को सदस्य–सचिवले प्रमाणित गरी राख्नेछ । </div><div class="content-paragraph indented-list"> (८) परिषद्‌को बैठक सम्बन्धी अन्य कार्यविधि परिषद् आफैले निर्धारण गरे बमोजिम हुनेछ । </div><div class="document-subtitle"> परिच्छेद-४ </div><div class="document-subtitle"> प्रमुख संरक्षक, संरक्षक र प्रज्ञा प्रतिष्ठानका पदाधिकारी तथा कर्मचारी </div><div class="content-paragraph"> १४. <span class="bold">प्रमुख संरक्षकः</span> प्रधानमन्त्री प्रज्ञा प्रतिष्ठानको प्रमुख संरक्षक हुनेछ । </div><div class="content-paragraph"> १५. <span class="bold">संरक्षकः</span> संस्कृति, पर्यटन तथा नागरिक उड्डयन मन्त्री प्रज्ञा प्रतिष्ठानको संरक्षक हुनेछ । </div><div class="content-paragraph"> १६. <span class="bold">कुलपतिः</span> (१) प्रज्ञा प्रतिष्ठानमा एक कुलपति रहनेछ । </div><div class="content-paragraph indented-list"> (२) कुलपति प्रज्ञा प्रतिष्ठानको प्रमुख पदाधिकारी हुनेछ । </div><div class="content-paragraph"> १७. <span class="bold">कुलपतिको काम, कर्तव्य र अधिकार:</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त कुलपतिको काम, कर्तव्य र अधिकार देहाय बमोजिम हुनेछः- </div><div class="content-paragraph indented-list"> (क) सभाले दिएको निर्देशन र परिषद्ले गरेको निर्णयको कार्यान्वयन गर्ने, गराउने, </div><div class="content-paragraph indented-list"> (ख) प्रज्ञा प्रतिष्ठानको वार्षिक कार्यक्रम, बजेट, प्रतिवेदन तथा अन्य प्रतिवेदन तयार गर्न लगाउने, </div><div class="content-paragraph indented-list"> (ग) प्रज्ञा प्रतिष्ठानको काम, कारबाही तथा कर्मचारी प्रशासनको सामान्य नियन्त्रण गर्ने, </div><div class="content-paragraph indented-list"> (घ) परिषद्को स्वीकृति लिई प्रज्ञा प्रतिष्ठानको तर्फबाट करार गर्ने, </div><div class="content-paragraph indented-list"> (ङ) स्वदेशी तथा विदेशी संघ संस्थासँग प्रज्ञा प्रतिष्ठानको कामसँग सम्बन्धित विषयमा आवश्यक सम्पर्क गर्ने, </div><div class="content-paragraph indented-list"> (च) तोकिए बमोजिमका अन्य काम गर्ने । </div><div class="content-paragraph"> १८. <span class="bold">उप-कुलपतिः</span> प्रज्ञा प्रतिष्ठानमा एक उप-कुलपति रहनेछ । </div><div class="content-paragraph"> १९. <span class="bold">उप-कुलपतिको काम, कर्तव्य र अधिकारः</span> उप-कुलपतिको काम, कर्तव्य र अधिकार देहाय बमोजिम हुनेछः- </div><div class="content-paragraph indented-list"> (क) सभाले दिएको निर्देशन र परिषद्ले गरेको निर्णयको कार्यान्वयनमा कुलपतिलाई सहयोग गर्ने, </div><div class="content-paragraph indented-list"> (ख) कुलपतिको अनुपस्थितिमा निजले गर्ने सबै काम गर्ने, </div><div class="content-paragraph indented-list"> (ग) कुलपतिको निर्देशनमा अन्य काम गर्ने । </div><div class="content-paragraph"> २०. <span class="bold">सचिवः</span> (१) प्रज्ञा प्रतिष्ठानमा एक सचिव रहनेछ । </div><div class="content-paragraph indented-list"> (२) सचिवको काम, कर्तव्य र अधिकार तोकिए बमोजिम हुनेछ । </div><div class="content-paragraph"> २१. <span class="bold">पदाधिकारी सम्बन्धी व्यवस्थाः</span> (१) प्रधानमन्त्रीले यस ऐनको अधीनमा रही पदाधिकारीको नियुक्ति गर्नेछ । </div><div class="content-paragraph indented-list"> (२) पदाधिकारीको पदावधि चार वर्षको हुनेछ । </div><div class="content-paragraph indented-list"> (३) पदाधिकारीले प्रज्ञा प्रतिष्ठानमा पूरा समय काम गर्नेछ । </div><div class="content-paragraph indented-list"> (४) पदाधिकारीको पारिश्रमिक, सेवाका शर्त र सुविधा तोकिए बमोजिम हुनेछ । </div><div class="content-paragraph"> २२. <span class="bold">पद रिक्त हुने अवस्था :</span>देहायका अवस्थामा पदाधिकारी र सभाका सदस्यको पद रिक्त भएको मानिनेछः- </div><div class="content-paragraph indented-list"> (क) निजको पदावधि समाप्त भएमा, </div><div class="content-paragraph indented-list"> (ख) निजले राजीनामा दिएमा, </div><div class="content-paragraph indented-list"> (ग) निजको मानसिक सन्तुलन ठीक नभएमा, </div><div class="content-paragraph indented-list"> (घ) निजले नैतिक पतन देखिने फौजदारी अभियोगमा अदालतबाट सजाय पाएमा, </div><div class="content-paragraph indented-list"> (ङ) निज दफा २३ बमोजिम पदबाट हटेमा, वा </div><div class="content-paragraph indented-list"> (च) निजको मृत्यु भएमा । </div><div class="content-paragraph"> २३. <span class="bold">पदबाट हटाउन सक्नेः</span> (१) पदाधिकारी वा सभाका सदस्यले यस ऐनको उद्देश्य बमोजिम काम नगरेको वा आफ्नो पद अनुकूलको आचरण नगरेको वा इमान्दारीपूर्वक कार्य नगरेको वा निजमा कार्यक्षमताको अभाव भएको कारण देखाई सभामा तत्काल कायम रहेका कम्तीमा एक चौथाई सदस्यले प्रधानमन्त्री समक्ष लिखित निवेदन दिएमा प्रधानमन्त्रीबाट सभाका सदस्यहरुमध्येबाट एक छानबिन समिति गठन हुनेछ । </div><div class="content-paragraph indented-list"> (२) उपदफा (१) बमोजिमको छानबिन समितिले सो सम्बन्धमा छानबिन गरी आफ्नो प्रतिवेदन प्रधानमन्त्री समक्ष पेश गर्नेछ र प्रधानमन्त्रीले त्यस्तो प्रतिवेदन छलफलका लागि सभा समक्ष राख्ने व्यवस्था गर्नेछ । </div><div class="content-paragraph indented-list"> (३) उपदफा (२) बमोजिम पेश भएको प्रतिवेदनका सम्बन्धमा सभामा छलफल हुँदा सभाको बहुमत सदस्यले पदाधिकारी वा सभाका सदस्यलले यस ऐनको उद्देश्य बमोजिम काम नगरेको वा आफ्नो पद अनुकूलको आचरण नगरेको वा इमान्दारीपूर्वक काम नगरेको वा निजमा कार्यक्षमताको अभाव भएको भनी निर्णय गरेमा प्रधानमन्त्रीले त्यस्तो पदाधिकारी वा सभाका सदस्यलाई निजको पदबाट हटाउनेछ । </div><div class="content-paragraph indented-list"> (४) उपदफा (३) बमोजिम पदाधिकारी वा सभाका सदस्यलाई पदबाट हटाउनुअघि सफाईको मौका दिनु पर्नेछ । </div><div class="content-paragraph"> २४. <span class="bold">कर्मचारीः</span> (१) प्रज्ञा प्रतिष्ठानमा आवश्यक संख्यामा कर्मचारीहरु रहनेछन् । </div><div class="content-paragraph indented-list"> (२) उपदफा (१) बमोजिमका कर्मचारीको नियुक्ति, पारिश्रमिक, सुविधा तथा सेवाका शर्तहरू तोकिए बमोजिम हुनेछन् । </div><div class="content-paragraph"> २५. <span class="bold">सेवा आयोगः</span> (१) प्रज्ञा प्रतिष्ठानका कर्मचारीको स्थायी नियुक्ति र बढुवाको लागि सिफारिस गर्न देहाय बमोजिमको एक प्रज्ञा प्रतिष्ठान सेवा आयोग रहनेछः- </div><div class="aligned-list-item"><div>(क) लोकसेवा आयोगले तोकेको सो आयोगका सदस्य</div><div>अध्यक्ष</div></div><div class="aligned-list-item"><div>(ख) सभाले तोकेको सभाका एकजना सदस्य</div><div>सदस्य</div></div><div class="aligned-list-item"><div>(ग) सचिव</div><div>सदस्य-सचिव</div></div><div class="content-paragraph indented-list"> (२) सेवा आयोगको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph indented-list"> (३) सेवा आयोगको बैठक सम्बन्धी कार्यविधि सो आयोग आफैले निर्धारण गरे बमोजिम हुनेछ । </div><div class="content-paragraph indented-list"> (४) सेवा आयोगको अध्यक्ष तथा सदस्यले बैठकमा भाग लिए बापत तोकिए बमोजिम बैठक भत्ता पाउनेछन् । </div><div class="document-subtitle"> परिच्छेद-५ </div><div class="document-subtitle"> कोष तथा लेखापरीक्षण </div><div class="content-paragraph"> २६. <span class="bold">प्रज्ञा प्रतिष्ठानको कोषः</span> (१) प्रज्ञा प्रतिष्ठानको आफ्नो एउटा छुट्टै कोष रहनेछ । </div><div class="content-paragraph indented-list mb-0"> (२) उपदफा (१) बमोजिमको कोषमा देहायका रकमहरू रहनेछन्:- </div><div class="content-paragraph indented-list"> (क) नेपाल सरकारबाट प्राप्त रकम, </div><div class="content-paragraph indented-list"> (ख) विदेशी सरकार, संघ, संस्था वा व्यक्तिबाट प्राप्त रकम, </div><div class="content-paragraph indented-list"> (ग) स्वदेशी संघ, संस्था वा व्यक्तिबाट प्राप्त रकम, </div><div class="content-paragraph indented-list"> (घ) प्रज्ञा प्रतिष्ठानले कुनै सेवा उपलब्ध गराए बापत प्राप्त रकम, र </div><div class="content-paragraph indented-list"> (ङ) अन्य कुनै स्रोतबाट प्राप्त रकम । </div><div class="content-paragraph indented-list"> (३) उपदफा (२) को खण्ड (ख) बमोजिमको रकम प्राप्त गर्नुअघि प्रज्ञा प्रतिष्ठानले नेपाल सरकारको स्वीकृति लिनु पर्नेछ । </div><div class="content-paragraph indented-list"> (४) कोषको रकम प्रज्ञा प्रतिष्ठानले तोकेको बैङ्कमा खाता खोली जम्मा गरिनेछ । </div><div class="content-paragraph indented-list"> (५) प्रज्ञा प्रतिष्ठानको कोष र खाताको सञ्चालन तोकिए बमोजिम हुनेछ । </div><div class="content-paragraph indented-list"> (६) प्रज्ञा प्रतिष्ठानको सबै खर्च उपदफा (१) बमोजिमको कोषबाट व्यहोरिनेछ । </div><div class="content-paragraph"> २७. <span class="bold">लेखा र लेखापरीक्षणः</span> (१) प्रज्ञा प्रतिष्ठानको आय व्ययको लेखा नेपाल सरकारले अपनाए बमोजिम राखिनेछ । </div><div class="content-paragraph indented-list"> (२) प्रज्ञा प्रतिष्ठानको लेखाको लेखापरीक्षण महालेखापरीक्षकबाट हुनेछ । </div><div class="document-subtitle"> परिच्छेद-६ </div><div class="document-subtitle"> विविध </div><div class="content-paragraph"> २८. <span class="bold">मानार्थ प्राज्ञ तथा आजीवन सदस्यताः</span> (१) सङ्गीत तथा नाट्य विधाको विकासमा विशिष्ट योगदान पुऱ्याई राष्ट्रिय एवं अन्तर्राष्ट्रिय क्षेत्रमा नेपालको गौरव बढाउने स्वदेशी वा विदेशी </div><div class="content-paragraph"> व्यक्तिलाई सभाले परिषद्‌को सिफारिसमा प्रज्ञा प्रतिष्ठानको मानार्थ प्राज्ञ सदस्यता प्रदान गर्न सक्नेछ । </div><div class="content-paragraph indented-list"> (२) सङ्गीत तथा नाट्य विधाको क्षेत्रमा विशिष्ट योगदान पुऱ्याउने नेपाली नागरिकलाई सभाले प्रज्ञा प्रतिष्ठानको आजीवन सदस्यता प्रदान गर्न सक्नेछ । </div><div class="content-paragraph indented-list"> (३) उपदफा (१) र (२) बमोजिम मानार्थ प्राज्ञ सदस्यता तथा आजीवन सदस्यता प्रदान गर्ने आधार तोकिए बमोजिम हुनेछ । </div><div class="content-paragraph indented-list"> (४) प्रज्ञा प्रतिष्ठानले आजीवन सदस्यलाई तोकिए बमोजिमको सुविधा प्रदान गर्न सक्नेछ । </div><div class="content-paragraph" style="margin-left: 50px;"> तर नेपाल सरकारबाट कुनै पारिश्रमिक वा सुविधा पाइरहेको आजीवन सदस्यले त्यस्तो सुविधा पाउने छैन । </div><div class="content-paragraph indented-list"> (५) सभाले मानार्थ प्राज्ञ सदस्य र आजीवन सदस्यलाई तोकिएको आधारमा सदस्यताबाट हटाउन सक्नेछ । </div><div class="content-paragraph"> २९. <span class="bold">कदर, सम्मान तथा पुरस्कार प्रदान गर्न सक्नेः</span> सङ्गीत तथा नाट्य विधामा उल्लेखनीय योगदान पुऱ्याउने व्यक्तिलाई सभाले कदर, सम्मान तथा पुरस्कार प्रदान गर्न सक्नेछ । </div><div class="content-paragraph"> ३०. <span class="bold">प्रतिवेदन पेश गर्नु पर्नेः</span> प्रज्ञा प्रतिष्ठानले प्रत्येक वर्ष आफूले गरेको काम कारबाहीको वार्षिक प्रतिवेदन नेपाल सरकार समक्ष पेश गर्नु पर्नेछ । </div><div class="content-paragraph"> ३१. <span class="bold">शपथः</span> आफ्नो कार्यभार सम्हाल्नुअघि कुलपतिले प्रधानमन्त्री समक्ष र उपकुलपति, सचिव र सदस्यले कुलपति समक्ष अनुसूची बमोजिमको ढाँचामा शपथ लिनु पर्नेछ । </div><div class="content-paragraph"> ३२. <span class="bold">अधिकार प्रत्यायोजनः</span> (१) सभाले यो ऐन वा यस ऐन अन्तर्गत बनेका नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार परिषद्लाई प्रत्यायोजन गर्न सक्नेछ । </div><div class="content-paragraph indented-list"> (२) परिषद्ले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार कुलपति, उपकुलपति वा सचिवलाई प्रत्यायोजन गर्न सक्नेछ । </div><div class="content-paragraph indented-list"> (३) कुलपतिले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार उपकुलपति वा सचिवलाई प्रत्यायोजन गर्न सक्नेछ । </div><div class="content-paragraph indented-list"> (४) उपकुलपतिले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार सचिवलाई प्रत्यायोजन गर्न सक्नेछ । </div><div class="content-paragraph"> ३३. <span class="bold">प्रतीक चिन्हः</span> प्रज्ञा प्रतिष्ठानको प्रतीक चिन्ह तोकिए बमोजिम हुनेछ । </div><div class="content-paragraph"> ३४. <span class="bold">सम्पर्क मन्त्रालयः</span> प्रज्ञा प्रतिष्ठानले नेपाल सरकारसँग सम्पर्क राख्दा संस्कृति, पर्यटन तथा नागरिक उड्डयन मन्त्रालय मार्फत राख्नु पर्नेछ । </div><div class="content-paragraph"> ३५. <span class="bold">नियम बनाउने अधिकारः</span> यस ऐनको उद्देश्य कार्यान्वयन गर्न प्रज्ञा प्रतिष्ठानले आवश्यक नियम बनाउन सक्नेछ । </div><div class="content-paragraph" style="margin-left: 50px;"> तर नेपाल सरकारलाई आर्थिक व्ययभार पर्ने विषयमा नियम बनाउँदा नेपाल सरकारको पूर्वस्वीकृति लिनु पर्नेछ । </div><div class="document-subtitle"> * अनुसूची </div><div class="document-subtitle"> (दफा ३१ सँग सम्बन्धित) </div><div class="document-subtitle"> शपथ </div><div class="content-paragraph"> म <span class="form-field large"></span> सत्य र जनताप्रति पूर्ण बफादार रही सत्य निष्ठापूर्वक प्रतिज्ञा गर्दछु/ईश्वर/देश र जनताको नाममा शपथ लिन्छु कि नेपालको राजकीय सत्ता र सार्वभौमसत्ता नेपाली जनतामा मात्र निहित रहेको नेपालको संविधान प्रति पूर्ण वफादार रही <span class="form-field xlarge"></span> पदको कामकाज प्रचलित कानूनको अधीनमा रही, कसैको डर नमानी, पक्षपात नगरी, कसैप्रति पूर्वाग्रह वा खराब भावना नलिई, इमानदारीसाथ गर्नेछु र आफ्नो कर्तव्य पालनाको सिलसिलामा आफूलाई जानकारी भएको कुरा म पदमा बहाल रहँदा वा नरहँदा जुनसुकै अवस्थामा पनि प्रचलित कानूनको पालना गर्दा बाहेक अरु अवस्थामा कुनै किसिमबाट पनि प्रकट वा सङ्केत गर्ने छैन । </div><div class="signature-section"><div class="signature-item">मिति:-</div><div class="signature-item signature-item-right">नाम:-</div><div class="signature-item">&nbsp;</div><!-- Placeholder for alignment --><div class="signature-item signature-item-right">सही:-</div></div><div class="content-paragraph small-text"> * केही नेपाल कानून संशोधन तथा खारेज गर्ने ऐन, २०७२ द्वारा संशोधित । </div></body></html>