<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>शहीद गङ्गालाल राष्ट्रिय हृदय केन्द्र ऐन, २०५७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific alignment needs */ .page-header-top-right { text-align: right; font-size: 10px; /* Smaller font for URL */ margin-bottom: 5px; } .table-like-content { display: table; width: 100%; margin: 25px 0; font-size: 14px; /* Matches body font size for this content type */ } .table-like-row { display: table-row; } .table-like-cell { display: table-cell; padding: 5px 0; vertical-align: top; } .table-like-cell.left-col { width: 65%; /* Adjust as needed for visual balance */ padding-right: 20px; } .table-like-cell.right-col { width: 35%; /* Adjust as needed */ text-align: right; } .footnote { font-size: 12px; margin: 5px 0; text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- Watermark/Header URL and Page Numbers are ignored as per rules --></div><!-- Page 1 Content --><div class="document-title">शहीद गङ्गालाल राष्ट्रिय हृदय केन्द्र ऐन, २०५७</div><table class="main-table"><thead><tr><th>संशोधन गर्ने ऐन</th><th>लालमोहर र प्रकाशित मिति</th></tr></thead><tbody><tr><td>१. गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६<sup>७</sup></td><td>२०५७।१०।४</td></tr><tr><td>२. नेपालको संविधान अनुकूल बनाउन केही<br>नेपाल ऐनलाई संशोधन गर्ने ऐन,२०७५</td><td>२०६६। १०। ७<br>२०७५ २०७५। ११। १९</td></tr></tbody></table><div class="content-paragraph" style="text-align: center;">X<span class="form-field medium"></span></div><div class="document-subtitle">२०५७ सालको ऐन नं. १३</div><div class="document-subtitle">शहीद गङ्गालाल राष्ट्रिय हृदय केन्द्रको स्थापना र व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> शहीद गङ्गालाल श्रेष्ठको स्मृति चिरपर्यन्त कायम राख्ने उद्देश्यले हृदयरोगको रोकथाम,<br>निदान, उपचार तथा हृदयरोगीको पुनर्स्थापनाको लागि आवश्यक उच्चस्तरीय स्वास्थ्य सेवा सर्वसुलभ<br>रूपमा प्रदान गरी हृदयरोगीलाई मानवोचित जीवनयापन गर्न सक्षम तुल्याउन तथा हृदयरोग सम्बन्धी<br>उच्चस्तरीय अध्ययन र अनुसन्धानका लागि आवश्यक दक्ष जनशक्ति तयार गर्न शहीद गङ्गालाल<br>राष्ट्रिय हृदय केन्द्रको स्थापना गरी सञ्चालन गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासनकालको उनन्तीसौं वर्षमा संसदले<br>यो ऐन बनाएकोछ । </div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “शहीद गङ्गालाल राष्ट्रिय हृदय केन्द्र ऐन,<br>२०५७” रहेकोछ। </div><div class="content-paragraph"> (२) यो ऐन तुरुन्त प्रारम्भ हुनेछ। </div><div class="content-paragraph"><span class="bold">२. परिभाषा :</span> विषय वा प्रसँगले अर्को अर्थ नलागेमा यस ऐनमा,– </div><div class="content-paragraph"> (क) “केन्द्र” भन्नाले दफा ३ बमोजिम स्थापना भएको शहीद गङ्गालाल राष्ट्रिय हृदय केन्द्र<br>सम्झनु पर्छ । </div><div class="content-paragraph"> (ख) “समिति” भन्नाले दफा ७ बमोजिम गठित केन्द्र सञ्चालक समिति सम्झनु पर्छ। </div><div class="footnote"> ● यो ऐन संवत् २०६५ साल जेठ १५ गतेदेखि लागू भएको। </div><div class="footnote"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><!-- Page 2 Content --><div class="content-paragraph"> (ग) “अध्यक्ष” भन्नाले समितिको अध्यक्ष सम्झनु पर्छ । </div><div class="content-paragraph"> (घ) “सदस्य” भन्नाले समितिको सदस्य सम्झनु पर्छ र सो शब्दले अध्यक्ष र समितिको<br>सदस्य–सचिव समेतलाई जनाउँछ । </div><div class="content-paragraph"> (ङ) “कार्यकारी निर्देशक” भन्नाले दफा ११ बमोजिम नियुक्त कार्यकारी निर्देशक सम्झनु<br>पर्छ । </div><div class="content-paragraph"> (च) “तोकिएको” वा “तोकिए बमोजिम” भन्नाले यो ऐन अन्तर्गत बनेको नियममा<br>तोकिएको वा तोकिए बमोजिम सम्झनु पर्छ । </div><div class="content-paragraph"><span class="bold">३. केन्द्रको स्थापना :</span> (१) हृयरोगको निदान, उपचार तथा हृदयरोगीको पुनर्स्थापनको लागि<br>आवश्यक उच्चस्तरीय स्वास्थ्य सेवा सर्वसुलभ रूपमा प्रदान गरी हृदयरोगीलाई मानवोचित<br>जीवनयापन गर्न सक्षम तुल्याउन तथा हृदयरोग सम्बन्धी उच्चस्तरीय अध्ययन र<br>अनुसन्धानका लागि आवश्यक दक्ष जनशक्ति तयार गर्न एक उच्चस्तरीय केन्द्रको रूपमा<br>शहीद गङ्गालाल राष्ट्रिय हृदय केन्द्र स्थापना गरिएकोछ । </div><div class="content-paragraph"> (२) केन्द्र काठमाण्डौ जिल्लामा रहनेछ र आवश्यकता अनुसार अन्य जिल्लामा<br>केन्द्रको शाखा र इकाई स्थापना गर्न सकिनेछ । </div><div class="content-paragraph"><span class="bold">४. केन्द्र स्वशासित संस्था हुनेः</span> (१) केन्द्र अविच्छिन्न उत्तराधिकारवाला एक स्वशासित र<br>सङ्गठित संस्था हुनेछ । </div><div class="content-paragraph"> (२) केन्द्रको आफ्नो एउटा छुट्टै छाप हुनेछ । </div><div class="content-paragraph"> (३) केन्द्रले व्यक्ति सरह चल अचल सम्पत्ति प्राप्त गर्न, उपभोग गर्न, बेचबिखन गर्न<br>वा अन्य किसिमले व्यवस्था गर्न सक्नेछ । </div><div class="content-paragraph"> (४) केन्द्रले व्यक्ति सरह आफ्नो नामबाट नालिस, उजुर गर्न र केन्द्र उपर पनि सोही<br>नामबाट नालिस, उजुर लाग्न सक्नेछ । </div><div class="content-paragraph"><span class="bold">५. केन्द्रको उद्देश्य :</span> केन्द्रको उद्देश्य देहाय बमोजिम हुनेछ :- </div><div class="content-paragraph"> (क) हृदयरोगको रोकथाम, निदान र उपचार तथा हृदयरोगीको पुनर्स्थापनाको लागि<br>आवश्यक उच्चस्तरीय स्वास्थ्य सेवा सर्वसुलभ रूपमा प्रदान गरी निजहरुलाई<br>मानवोचित जीवनयापन गर्न सक्षम तुल्याउने, </div><div class="content-paragraph"> (ख) हृदयरोगको उपचारको क्षेत्रमा आवश्यक दक्ष जनशक्ति तयार गर्ने तथा हृदयरोग<br>सम्बन्धी उच्चस्तरीय अध्ययन अनुसन्धान गर्ने वा गराउने, </div><div class="content-paragraph"> (ग) हृदयरोग निवारण तथा नियन्त्रण सम्बन्धी कार्यक्रम सञ्चालन गर्ने, </div><!-- Page 3 Content --><div class="content-paragraph"> (घ) मुलुकको स्वास्थ्य सेवाको क्षेत्रमा सुधार ल्याउन हृदयरोग सम्बन्धी नीति तथा<br>कार्यक्रम तर्जुमा गरी कार्यान्वयन गर्न नेपाल सरकारलाई परामर्श दिने, </div><div class="content-paragraph"> (ङ) हृदयरोग निवारण सम्बन्धी अन्य रचनात्मक कार्य गर्ने । </div><div class="content-paragraph"><span class="bold">६. केन्द्रको काम, कर्तव्य र अधिकार :</span> यस ऐनमा अन्यत्र लेखिएको काम, कर्तव्य र अधिकारका<br>अतिरिक्त केन्द्रको काम, कर्तव्य र अधिकार देहाय बमोजिम हुनेछ :– </div><div class="content-paragraph"> (क) केन्द्रको उद्देश्य प्राप्तिका लागि आवश्यक नीति, योजना तथा कार्यक्रम तर्जुमा गरी<br>कार्यान्वयन गर्ने, गराउने, </div><div class="content-paragraph"> (ख) हृदयरोगको रोकथाम, निदान, उपचार तथा हृदयरोगीको पुनर्स्थापनाका लागि आवश्यक<br>उच्चस्तरीय स्वास्थ्य सेवा सर्वसुलभ रूपमा उपलब्ध गराउने, </div><div class="content-paragraph"> (ग) हृदयरोगको रोकथाम तथा हृदयरोगीको पुनर्स्थापना कार्यको लागि राष्ट्रिय हृदयरोग<br>निवारण तथा नियन्त्रण कार्यक्रम सञ्चालन गर्ने, </div><div class="content-paragraph"> (घ) हृदयरोगको रोकथाम, निदान, उपचार तथा हृदयरोगीको पुनर्स्थापनाका लागि आवश्यक<br>दक्ष जनशक्ति तयार गर्ने, </div><div class="content-paragraph"> (ङ) केन्द्रको उद्देश्य पूरा गर्नको लागि हृदयरोग सम्बन्धी विषयमा उच्चस्तरीय अध्ययन,<br>अनुसन्धान, सर्वेक्षण, गोष्ठी, सभा, सम्मेलन, सेमिनार आदि कार्यक्रमको आयोजना र<br>सञ्चालन गर्ने तथा तत्सम्बन्धी राष्ट्रिय तथा अन्तराष्ट्रिय सभा, सम्मेलन, गोष्ठी, सेमिनार<br>आदिमा सहभागी हुने, </div><div class="content-paragraph"> (च) हृदयरोगको रोकथाम, निदान र उपचार तथा हृदयरोगीको पुनर्स्थापन सम्बन्धी कार्यको<br>स्तर अभिवृद्धि गर्नको लागि स्वदेशी तथा विदेशी, सरकारी तथा गैर सरकारी<br>संस्थासँग सम्पर्क एवं समन्वय कायम राखी सो सम्बन्धमा राष्ट्रिय नीति, योजना तथा<br>कार्यक्रम तयार गरी नेपाल सरकारमा पेश गर्ने, </div><div class="content-paragraph"> (छ) हृदयरोगको रोकथाम, निदान र उपचार तथा हृदयरोगीको पुनर्स्थापन कार्यमा संलग्न<br>निकायलाई प्राविधिक सहयोग प्रदान गर्ने, </div><div class="content-paragraph"> (ज) हृदयरोगको रोकथाम, निदान, उपचार तथा हृदयरोगीको पुनर्स्थापन कार्यमा छात्रवृत्ति,<br>पदक र पुरस्कार प्रदान गर्ने, </div><div class="content-paragraph"> (झ) केन्द्रबाट प्रदान गरिने स्वास्थ्य सेवा, परामर्श सेवा, अनुसन्धान सेवा, प्रयोगशाला सेवा<br>लगायतका विभिन्न सेवा बापतको शुल्क तोक्ने र प्राप्त गर्ने, </div><!-- Page 4 Content --><div class="content-paragraph"> (ञ) केन्द्रको सञ्चालनको लागि नेपाल सरकार वा विदेशी सरकार वा राष्ट्रिय वा<br>अन्तर्राष्ट्रिय सङ्घ, संस्था, निकाय वा व्यक्तिबाट केन्द्रलाई आवश्यक पर्ने जिन्सी, वित्तीय,<br>प्राविधिक तथा अन्य सहयोग प्राप्त गरी परिचालन गर्ने, </div><div class="content-paragraph"> (ट) हृदयरोग सम्बन्धी स्वदेशी तथा विदेशी, सरकारी तथा गैर सरकारी संस्थाहरुसँग<br>सम्बन्ध स्थापना, विस्तार र सुदृढ गरी पारस्परिक सहयोग आदान प्रदान गर्ने, </div><div class="content-paragraph"> (ठ) राष्ट्रिय तथा अन्तर्राष्ट्रिय क्षेत्रमा हृदयरोग सम्बन्धी विशेषज्ञ सेवाको आदान प्रदान गर्ने, </div><div class="content-paragraph"> (ड) आवश्यकता अनुसार हृदयरोग सम्बन्धी घुम्ती स्वास्थ्य सेवा सञ्चालन गर्ने, </div><div class="content-paragraph"> (ढ) हृदयरोग विरुद्ध तथा हृदयरोग सम्बन्धी स्वास्थ्य सेवाको उपयोगिता र उपादेयता बारे<br>सूचना प्रवाह गर्ने, हृदयरोग सम्बन्धी स्वास्थ्य सेवा बारे विभिन्न सामाग्रीहरु प्रकाशन<br>गर्ने वा गराउने तथा जनचेतना जागृत गर्ने वा गराउने, </div><div class="content-paragraph"> (ण) हृदयरोग सम्बन्धी स्वास्थ्य सेवामा सूचना प्रवाह र अनुसन्धान, प्रबन्धका लागि<br>तोकिएको जिल्लाहरुमा नमूना सूचना एवं अनुसन्धान क्षेत्रको विकास गर्ने, </div><div class="content-paragraph"> (त) केन्द्रको लागि आवश्यक वैज्ञानिक उपकरण, प्रयोगशाला, पुस्तकालय लगायत अन्य<br>सुविधाको विकास, विस्तार तथा विविधिकरण गर्ने, </div><div class="content-paragraph"> (थ) केन्द्रद्वारा सञ्चालित योजना तथा कार्यक्रमको आवधिक रूपमा पुनरावलोकन तथा<br>मूल्याङ्कन गर्ने, </div><div class="content-paragraph"> (द) केन्द्रले गरेका नीतिगत निर्णय र सोको कार्यान्वयनको सम्बन्धमा भएको प्रगति<br>आवधिक रूपमा नेपाल सरकारलाई जानकारी गराउने, </div><div class="content-paragraph"> (ध) केन्द्रको वार्षिक प्रतिवेदन नेपाल सरकारसमक्ष पेश गर्ने, </div><div class="content-paragraph"> (न) केन्द्रको उद्देश्य पूर्ति गर्न अन्य आवश्यक कामहरु गर्ने, गराउने । </div><div class="content-paragraph"><span class="bold">७. केन्द्र सञ्चालक समिति :</span> (१) यो ऐन तथा यस ऐन अन्तर्गत बनेको नियम बमोजिम<br>केन्द्रलाई प्राप्त भएको सम्पूर्ण काम, कर्तव्य तथा अधिकारको प्रयोग गरी केन्द्रको सञ्चालन,<br>रेखदेख र व्यवस्थापनको लागि देहाय बमोजिमको एक सञ्चालक समिति गठन हुनेछ :– </div><table class="main-table"><thead><tr><th>&nbsp;</th><th>&nbsp;</th></tr></thead><tbody><tr><td>(क) स्वास्थ्य तथा जनसंख्या मन्त्री वा राज्यमन्त्री</td><td class="text-right">- अध्यक्ष</td></tr><tr><td>(ख) <span class="form-field xlarge"></span></td><td>&nbsp;</td></tr><tr><td>(ग) सदस्य, राष्ट्रिय योजना आयोग (स्वास्थ्य क्षेत्र हेर्ने)</td><td class="text-right">-सदस्य</td></tr><!-- Page 5 Content (Continuation of table) --><tr><td>(घ) सचिव, अर्थ मन्त्रालय वा निजले तोकेको अर्थ मन्त्रालयको<br>राजपत्राङ्कित प्रथम श्रेणीको अधिकृत</td><td class="text-right">- सदस्य</td></tr><tr><td>(ङ) सचिव, स्वास्थ्य तथा जनसंख्या मन्त्रालय वा<br>निजले तोकेको स्वास्थ्य तथा जनसंख्या मन्त्रालयको<br>राजपत्राङ्कित प्रथम श्रेणीको अधिकृत</td><td class="text-right">-सदस्य</td></tr><tr><td>(च) हृदयरोग सम्बन्धी विशेषज्ञ चिकित्सकमध्येबाट नेपाल<br>सरकारबाट मनोनीत तीनजना</td><td class="text-right">—सदस्य</td></tr><tr><td colspan="2">यस खण्ड बमोजिम सदस्य मनोनयन गर्दा केन्द्रमा<br>कार्यरत विशेषज्ञ चिकित्सकमध्येबाट दुई जना मनोनयन<br>गरिनेछ ।</td></tr><tr><td>(छ) लब्ध प्रतिष्ठित महिला समाजसेवीमध्येबाट एकजना</td><td class="text-right">- सदस्य</td></tr><tr><td>(ज) चन्दादाताहरुमध्येबाट सञ्चालक समितिको सिफारिसमा<br>नेपाल सरकारबाट मनोनीत एकजना</td><td class="text-right">- सदस्य</td></tr><tr><td>(झ) विभिन्न चिकित्साशास्त्र अध्ययन संस्थानका<br>प्रमुखहरुमध्येबाट नेपाल सरकारबाट<br>मनोनीत एकजना</td><td class="text-right">- सदस्य</td></tr><tr><td>(ञ) हृदयरोग निवारणको क्षेत्रमा राष्ट्रिय स्तरमा<br>कार्यरत प्रतिष्ठित गैर सरकारी संस्थाका प्रमुखहरुमध्येबाट<br>नेपाल सरकारबाट मनोनीत एकजना</td><td class="text-right">- सदस्य</td></tr><tr><td>(ट) कार्यकारी निर्देशक</td><td class="text-right">-सदस्य-सचिव</td></tr></tbody></table><div class="content-paragraph"> (२) उपदफा (१) को खण्ड (च), (छ), (ज), (झ) र (ञ) बमोजिमका सदस्यहरुको<br>पदावधि चार वर्षको हुनेछ र निजहरु पुनः मनोनीत हुन सक्नेछन् । </div><div class="content-paragraph"> (३) समितिले आवश्यक देखेमा कुनै विशेषज्ञलाई समितिको बैठकमा पर्यवेक्षकको<br>रूपमा आमन्त्रण गर्न सक्नेछ । </div><div class="content-paragraph"> (४) समितिको बैठक सम्बन्धी कार्यविधि तोकिए बमोजिम हुनेछ । </div><div class="footnote"> नेपालको संविधान अनुकूल बनाउन केही नेपाल ऐनलाई संशोधन गर्ने ऐन,२०७५ द्वारा संशोधित । </div><!-- Page 6 Content --><div class="content-paragraph"><span class="bold">८. सदस्यता कायम नरहने :</span> (१) समितिका मनोनीत सदस्यहरु देहायको कुनै अवस्थामा आफ्नो<br>पदमा बहाल रहने छैनन् :– </div><div class="content-paragraph"> (क) पदावधि समाप्त भएमा, </div><div class="content-paragraph"> (ख) नेपाल सरकार समक्ष राजीनामा दिएमा, </div><div class="content-paragraph"> (ग) मृत्यु भएमा, </div><div class="content-paragraph"> (घ) कुनै सूचना नदिई लगातार तीनपटकसम्म समितिको बैठकमा<br>अनुपस्थित रहेमा । </div><div class="content-paragraph"> (२) उपदफा (१) बमोजिम कुनै सदस्यको पद रिक्त भएमा बाँकी अवधिको निमित्त<br>यथाशीघ्र अर्को सदस्य मनोनयन गर्नु पर्नेछ । </div><div class="content-paragraph"><span class="bold">९. काम कारबाही बदर नहुने :</span> समितिको गठनमा कुनै त्रुटी भई वा कुनै सदस्यको स्थान रिक्त<br>भई समितिको कुनै काम कारबाही भएको भए तापनि सोही कारणले मात्र त्यस्तो काम<br>कारबाही बदर हुने छैन । </div><div class="content-paragraph"><span class="bold">१०. अध्यक्षको काम, कर्तव्य र अधिकार :</span> अध्यक्षको काम, कर्तव्य र अधिकार तोकिए बमोजिम<br>हुनेछ । </div><div class="content-paragraph"><span class="bold">११. कार्यकारी निर्देशक, सल्लाहकार तथा अन्य कर्मचारी :</span> (१) केन्द्रको प्रशासकीय प्रमुखको<br>रूपमा दैनिक प्रशासन सञ्चालन गर्नको लागि हृदयरोग विशेषज्ञमध्येबाट नेपाल सरकारले<br>एक कार्यकारी निर्देशक नियुक्त गर्नेछ । </div><div class="content-paragraph"> (२) उपदफा (१) बमोजिम नियुक्त कार्यकारी निर्देशकको पदावधि चार वर्षको हुनेछ<br>र निज पुनः नियुक्त हुन सक्नेछ । </div><div class="content-paragraph"> (३) कार्यकारी निर्देशकको काम, कर्तव्य र अधिकार तोकिएबमोजिम हुनेछ । </div><div class="content-paragraph"> (४) केन्द्रले आवश्यकता अनुसार प्राविधिक तथा प्रशासनिक सल्लाहकार र<br>कर्मचारीहरु नियुक्त गर्न सक्नेछ । </div><div class="content-paragraph"><span class="bold">१२. पारिश्रमिक, सेवाको शर्त र सुविधा :</span> (१) कार्यकारी निर्देशक र केन्द्रको सल्लाहकार तथा<br>कर्मचारीहरुको पारिश्रमिक, सेवाको शर्त र सुविधा तोकिए बमोजिम हुनेछ । </div><div class="content-paragraph"> (२) सदस्यले समितिको बैठकमा भाग लिए बापत तोकिए बमोजिमको भत्ता<br>पाउनेछ । </div><div class="content-paragraph"><span class="bold">१३. केन्द्रको कोष :</span> (१) केन्द्रको एउटा कोष हुनेछ र सो कोषमा देहायका रकमहरु रहनेछन्ः- </div><div class="content-paragraph"> (क) नेपाल सरकारबाट प्राप्त अनुदान रकम, </div><!-- Page 7 Content --><div class="content-paragraph"> (ख) कुनै विदेशी संस्था, सरकार वा अन्तर्राष्ट्रिय संस्थाबाट प्राप्त रकम, </div><div class="content-paragraph"> (ग) केन्द्रले प्रदान गरेको विभिन्न सेवाबाट प्राप्त रकम, </div><div class="content-paragraph"> (घ) विभिन्न व्यक्तिहरुबाट प्राप्त अनुदानको रकम, </div><div class="content-paragraph"> (ङ) अन्य स्रोतबाट प्राप्त रकम । </div><div class="content-paragraph"> (२) केन्द्रको खर्च उपदफा (१) बमोजिमको कोषबाट व्यहोरिनेछ । </div><div class="content-paragraph"> (३) नेपाल सरकार, विदेशी सरकार वा अन्तर्राष्ट्रिय सङ्घ, संस्था वा व्यक्तिबाट जुन<br>कार्यक्रम वा कार्यको निमित्त केन्द्रलाई रकम प्राप्त भएको छ, सो रकम सोही कार्यक्रम वा<br>कार्यमा खर्च गर्नु पर्नेछ । </div><div class="content-paragraph"> (४) केन्द्रको कोषको सञ्चालन तोकिए बमोजिम हुनेछ । </div><div class="content-paragraph"><span class="bold">१४. लेखा र लेखापरीक्षणः</span> (१) केन्द्रको आय–व्ययको लेखा तोकिएबमोजिम राखिनेछ । </div><div class="content-paragraph"> (२) केन्द्रको आय-व्ययको लेखापरीक्षण महालेखा परीक्षकको विभाग वा सो<br>विभागले तोकेको लेखा परीक्षकबाट हुनेछ । </div><div class="content-paragraph"><span class="bold">१५. प्राविधिक समिति गठन गर्न सक्ने :</span> (१) केन्द्रलाई आवश्यक पर्ने प्राविधिक सेवा तथा<br>सहयोग उपलब्ध गराउन समितिले आवश्यकता अनुसार प्राविधिक समिति गठन गर्न<br>सक्नेछ । </div><div class="content-paragraph"> (२) उपदफा (१) बमोजिम गठित प्राविधिक समितिको काम, कर्तव्य र अधिकार<br>तथा कार्यविधि समितिले तोके बमोजिम हुनेछ । </div><div class="content-paragraph"><span class="bold">१६. उपसमिति वा कार्यटोली गठन गर्न सक्ने :</span> (१) समितिले आफ्नो कार्यक्रम सञ्चालन गर्न<br>आवश्यकता अनुसार उपसमिति वा कार्यटोली गठन गर्न सक्नेछ। </div><div class="content-paragraph"> (२) उपदफा (१) बमोजिम गठित उपसमिति वा कार्यटोलीको काम, कर्तव्य र<br>अधिकार तथा कार्यविधि समितिले तोके बमोजिम हुनेछ । </div><div class="content-paragraph"><span class="bold">१७. अधिकार प्रत्यायोजन :</span> समितिले यो ऐन वा यस ऐन अन्तर्गत बनेको नियमबमोजिम आफूलाई<br>प्राप्त अधिकारमध्ये केही अधिकार आवश्यकता अनुसार समितिको कुनै सदस्य वा अधिकृत<br>कर्मचारीलाई प्रत्यायोजन गर्न सक्नेछ। </div><div class="content-paragraph"><span class="bold">१८. वार्षिक प्रतिवेदन :</span> समितिले आर्थिक वर्ष समाप्त भएको मितिले तीन महिनाभित्र वार्षिक<br>प्रगति विवरण तयार गरी नेपाल सरकारसमक्ष पेश गर्नु पर्नेछ । </div><!-- Page 8 Content --><div class="content-paragraph"><span class="bold">१९. निर्देशन दिन सक्ने :</span> नेपाल सरकारले यो ऐनको उद्देश्य कार्यान्वयन गर्न आवश्यक देखेका<br>नीतिगत कुराका सम्बन्धमा केन्द्रलाई निर्देशन दिन सक्नेछ र त्यस्तो निर्देशनको पालना गर्नु<br>केन्द्रको कर्तव्य हुनेछ । </div><div class="content-paragraph"><span class="bold">२०. नेपाल सरकारसँग सम्पर्क :</span> हृदयरोगको रोकथाम, निदान, उपचार तथा हृदयरोगीको पुनर्स्थापन<br>सम्बन्धी नीतिगत विषयमा केन्द्रले नेपाल सरकारसँग सम्पर्क राख्नु परेमा स्वास्थ्य तथा<br>जनसंख्या मन्त्रालय मार्फत राख्नु पर्नेछ र अन्य विषयमा नेपाल सरकारको जुनसुकै मन्त्रालय<br>वा सो मन्त्रालय अन्तर्गतका निकायसँग सोझै सम्पर्क राख्न सक्नेछ । </div><div class="content-paragraph"><span class="bold">२१. नियम बनाउने अधिकार :</span> यस ऐनको उद्देश्य कार्यान्वयन गर्न समितिले आवश्यक नियमहरु<br>बनाउन सक्नेछ । </div><div class="content-paragraph"><span class="bold">२२. खारेजी र बचाउ :</span> (१) शहीद गङ्गालाल राष्ट्रिय हृदयरोग केन्द्र विकास समिति (गठन)<br>आदेश, २०५५ खारेज गरिएको छ । </div><div class="content-paragraph"> (२) उपदफा (१) बमोजिमको गठन आदेश अन्तर्गत गठित समितिको नाममा रहेको<br>हक, दायित्व, चल अचल सम्पत्ति यस ऐन बमोजिम स्थापना भएको केन्द्रमा सर्नेछ र उक्त<br>समितिबाट भए गरेका काम कारबाहीहरु यसै केन्द्रबाट भए गरेको मानिनेछ । </div><div class="footnote"> नेपालको संविधान अनुकूल बनाउन केही नेपाल ऐनलाई संशोधन गर्ने ऐन,२०७५ द्वारा संशोधित । </div><div class="footnote"> · द्रष्टव्यः- केही नेपाल ऐन संशोधन गर्ने ऐन, २०६३ द्वारा रुपान्तरण भएका शव्दहरुः- </div><div class="footnote"> "श्री ५ को सरकार" को सट्टा "नेपाल सरकार" । </div></body></html>