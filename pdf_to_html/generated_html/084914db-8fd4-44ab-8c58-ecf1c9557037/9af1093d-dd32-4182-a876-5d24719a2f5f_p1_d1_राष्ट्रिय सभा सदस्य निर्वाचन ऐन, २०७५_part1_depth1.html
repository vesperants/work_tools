<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>राष्ट्रिय सभा सदस्य निर्वाचन ऐन, २०७५_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for this document */ .chapter-heading { text-align: center; font-weight: 600; margin-top: 25px; margin-bottom: 5px; font-size: 16px; } .sub-chapter-heading { text-align: center; font-weight: 600; margin-top: 0; margin-bottom: 20px; font-size: 15px; } .numbered-section { margin-top: 20px; margin-bottom: 10px; } .numbered-section > .content-paragraph { margin-top: 5px; margin-bottom: 5px; text-indent: -1.5em; /* For (१), (२) leading indent */ padding-left: 1.5em; /* For (१), (२) content */ } .sub-point { padding-left: 3.5em; /* Indent for (क), (ख) */ text-align: justify; line-height: 1.7; margin-top: 5px; margin-bottom: 5px; text-indent: -1.5em; } .text-block-line { margin-bottom: 5px; } .parallel-line-container { display: flex; justify-content: space-between; margin-top: 15px; margin-bottom: 10px; } .parallel-left { text-align: left; } .parallel-right { text-align: right; } .footnote-section { font-size: 11px; margin-top: 30px; border-top: 1px dotted #ccc; padding-top: 10px; line-height: 1.3; } .footnote-item { margin-bottom: 5px; } .page-break { page-break-before: always; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- www.lawcommission.gov.np - IGNORED as per rules --><div class="document-title">राष्ट्रिय सभा सदस्य निर्वाचन ऐन, २०७५</div></div><div class="parallel-line-container"><div class="parallel-left"><div class="text-block-line">संशोधन गर्ने ऐन</div><div class="text-block-line">केही नेपाल ऐन संशोधन गर्ने ऐन, २०७५</div></div><div class="parallel-right"><div class="text-block-line">प्रमाणीकरण र प्रकाशन मिति</div><div class="text-block-line">२०७५। ३। २०</div><div class="text-block-line">२०७५।११।१९</div></div></div><div class="content-paragraph text-left"> सम्वत् २०७५ सालको ऐन नं. १ </div><div class="content-paragraph"><span class="bold">प्रस्तावना :</span> राष्ट्रिय सभा सदस्यको निर्वाचन सम्बन्धमा कानूनी व्यवस्था गर्न वाञ्छनीय भएकोले, संघीय संसदले यो ऐन बनाएको छ। </div><div class="chapter-heading">परिच्छेद-१</div><div class="sub-chapter-heading">प्रारम्भिक</div><div class="numbered-section"><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “राष्ट्रिय सभा सदस्य निर्वाचन ऐन, २०७५” रहेको छ। </div><div class="content-paragraph"> (२) यो ऐन तुरुन्त प्रारम्भ हुनेछ। </div></div><div class="numbered-section"><div class="content-paragraph"><span class="bold">२. परिभाषा :</span> विषय वा प्रसङ्गले ऐनमा, - </div><div class="content-paragraph sub-point"> (क) “अदालत” भन्नाले संविधानको धारा १३७ को उपधारा (१) बमोजिमको सर्वोच्च अदालतको संवैधानिक इजलास सम्झनु पर्छ। </div><div class="content-paragraph sub-point"> (ख) “अल्पसङ्ख्यक समुदाय” भन्नाले निर्वाचन हुनुभन्दा तत्काल अगाडि भएको राष्ट्रिय जनगणनाको आधारमा संविधानको धारा ३०६ को उपधारा (१) को खण्ड (क) को अधीनमा रही नेपाल सरकारले नेपाल राजपत्रमा सूचना प्रकाशन गरी तोके बमोजिमका जातीय, भाषिक र धार्मिक समूह सम्झनु पर्छ। </div><div class="content-paragraph sub-point"> (ग) “आयोग” भन्नाले संविधानको धारा २४५ बमोजिमको निर्वाचन आयोग सम्झनु पर्छ । </div><div class="content-paragraph sub-point"> (घ) “उम्मेदवार” भन्नाले दफा १६ बमोजिम राष्ट्रिय सभाको सदस्यको लागि उम्मेदवारको रुपमा मनोनयन गरिएको व्यक्ति सम्झनु पर्छ । </div><div class="content-paragraph sub-point"> (ङ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div></div><div class="page-break"></div><div class="numbered-section"><div class="content-paragraph sub-point"> (च) “दल” भन्नाले निर्वाचनको प्रयोजनको लागि आयोगमा दर्ता भएको राजनीतिक दल सम्झनु पर्छ र सो शब्दले एकल चुनाव चिन्ह लिई संयुक्त रुपमा निर्वाचनमा सहभागी हुने दलहरुको समूहलाई समेत जनाउँछ । </div><div class="content-paragraph sub-point"> (छ) “निर्वाचक मण्डल” भन्नाले दफा ४ बमोजिमको निर्वाचक मण्डल सम्झनु पर्छ। </div><div class="content-paragraph sub-point"> (ज) “निर्वाचन” भन्नाले संविधानको धारा ८६ को उपधारा (२) को खण्ड (क) बमोजिम राष्ट्रिय सभा सदस्यको लागि हुने निर्वाचन सम्झनु पर्छ र सो शब्दले निर्वाचित भएको सदस्यको पद रिक्त भएको अवस्थामा गरिने उपनिर्वाचनलाई समेत जनाउँछ । </div><div class="content-paragraph sub-point"> (झ) “निर्वाचन अधिकृत” भन्नाले दफा ७ बमोजिम नियुक्त निर्वाचन अधिकृत सम्झनु पर्छ र सो शब्दले सहायक निर्वाचन अधिकृतलाई समेत जनाउँछ। </div><div class="content-paragraph sub-point"> (ञ) “निर्वाचन प्रतिनिधि” भन्नाले दफा २९ बमोजिम नियुक्त भएको निर्वाचन प्रतिनिधि सम्झनु पर्छ। </div><div class="content-paragraph sub-point"> (ट) “मतदाता” भन्नाले दफा ४ बमोजिमको निर्वाचक मण्डलमा नाम रहेका प्रदेश सभा सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख सम्झनु पर्छ । </div><div class="content-paragraph sub-point"> (ठ) “मतदान अधिकृत” भन्नाले दफा १० बमोजिम नियुक्त मतदान अधिकृत सम्झनु पर्छ । </div><div class="content-paragraph sub-point"> (ड) “मतपत्र” भन्नाले निर्वाचनमा मतदान गर्नका लागि व्यवस्था गरिएको मतपत्र सम्झनु पर्छ र सो शब्दले विद्युतीय उपकरणबाट मतदान हुने व्यवस्था भएकोमा त्यस्तो विद्युतीय उपकरणमा प्रयोग हुने मतपत्र वा त्यस्तो उपकरणमा जडित डिजिटल मतपत्रलाई समेत जनाउँछ । </div><div class="content-paragraph sub-point"> (ढ) “मतपेटिका” भन्नाले मत सङ्केत गरेको मतपत्र राख्नको लागि आयोगले व्यवस्था गरेको मतपेटिका सम्झनु पर्छ र सो शब्दले विद्युतीय उपकरणबाट मतदान गरेकोमा त्यसरी मतदान गरेको मत सङ्केतलाई अभिलेख गर्ने विद्युतीय उपकरणलाई समेत जनाउँछ । </div><div class="content-paragraph sub-point"> (ण) “राष्ट्रिय सभा” भन्नाले संविधानको धारा ८६ बमोजिम गठन हुने राष्ट्रिय सभा सम्झनु पर्छ। </div><div class="content-paragraph sub-point"> (त) “सदस्य” भन्नाले राष्ट्रिय सभाको सदस्य सम्झनु पर्छ। </div><div class="content-paragraph sub-point"> (थ) “संविधान” भन्नाले नेपालको संविधान सम्झनु पर्छ । </div></div><div class="page-break"></div><div class="chapter-heading">परिच्छेद-२</div><div class="sub-chapter-heading">सदस्यको निर्वाचन तथा निर्वाचन कार्यक्रम</div><div class="numbered-section"><div class="content-paragraph"><span class="bold">३. सदस्यको निर्वाचन :</span> (१) संविधानको धारा ८६ को उपधारा (२) को खण्ड (क) बमोजिम निर्वाचित हुने सदस्यको निर्वाचनको लागि प्रत्येक प्रदेशमा गठन हुने निर्वाचक मण्डलले गोप्य मतदानद्वारा प्रत्येक प्रदेशबाट देहाय बमोजिम आठ जना सदस्य निर्वाचित गर्नेछ :- </div><div class="content-paragraph sub-point"> (क) महिला समूहबाट प्रतिनिधित्व गर्ने सदस्यको लागि दिइने एक एक मतको आधारमा सबै भन्दा बढी मत ल्याउने तीन जना, </div><div class="content-paragraph sub-point"> (ख) दलित समूहबाट प्रतिनिधित्व गर्ने सदस्यको लागि दिइने एक मतको आधारमा सबै भन्दा बढी मत ल्याउने एक जना, </div><div class="content-paragraph sub-point"> (ग) अपाङ्गता भएका व्यक्ति वा अल्पसङ्ख्यक समुदायबाट प्रतिनिधित्व गर्ने सदस्यको लागि दिइने एक मतको आधारमा सबै भन्दा बढी मत ल्याउने एक जना, </div><div class="content-paragraph sub-point"> (घ) खण्ड (क), (ख) र (ग) बाहेकका अन्य सदस्यको लागि दिइने एक एक मतको आधारमा सबै भन्दा बढी मत ल्याउने तीन जना। </div><div class="content-paragraph"><sup class="footnote-ref">*</sup> (२) उपदफा (१) को उपखण्ड (क) र (घ) मा जुनसुकै कुरा लेखिएको भए तापनि सो खण्ड बमोजिम निर्वाचित कुनै सदस्यको पद जुनसुकै कारणले रिक्त भई उपनिर्वाचन हुँदा वा संविधानको धारा ८६ को उपधारा (३) बमोजिम कायम भएको पदावधि समाप्त भई कुनै समूहको एक जना सदस्यको लागि मात्र निर्वाचन गर्नु पर्ने अवस्थामा जुन समूह र तरीकाबाट निर्वाचित भएको हो सोही र समूह र तरीकाबाट मतदाताले दिने एक मतको आधारमा सबैभन्दा बढी मत ल्याउने एक जना निर्वाचित हुनेछ । </div></div><div class="numbered-section"><div class="content-paragraph"><span class="bold">४. निर्वाचक मण्डल :</span> (१) प्रत्येक प्रदेशमा देहायका मतदाता रहेको एक निर्वाचक मण्डल रहनेछ :- </div><div class="content-paragraph sub-point"> (क) सम्बन्धित प्रदेश सभाका सदस्य, </div><div class="content-paragraph sub-point"> (ख) सम्बन्धित प्रदेशभित्रको गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख। </div></div><div class="footnote-section"><div class="footnote-item"><sup class="footnote-ref">*</sup> केही नेपाल ऐन संशोधन गर्ने ऐन, २०७५ द्वारा थप ।</div></div><div class="page-break"></div><div class="numbered-section"><div class="content-paragraph"> (२) उपदफा (१) मा जुनसुकै कुरा लेखिएको भए तापनि प्रदेश सभाको कुनै सदस्य, कुनै गाउँपालिकाको अध्यक्ष र उपाध्यक्ष तथा नगरपालिकाको प्रमुख र उपप्रमुखको निर्वाचन हुन नसकेको वा अन्य कुनै कारणले पद रिक्त भएको कारणले मात्र निर्वाचक मण्डल गठन गर्न बाधा पुग्ने छैन। </div><div class="content-paragraph"> (३) उपदफा (१) को प्रयोजनको लागि आयोगले निर्वाचक मण्डलमा तत्काल कायम रहेको मतदाताको नाम समावेश गरी तोकिए बमोजिम मतदाता नामावली तयार गरी प्रकाशन गर्नेछ । </div></div><div class="numbered-section"><div class="content-paragraph"><span class="bold">५. निर्वाचनको मिति तोक्ने :</span> (१) नेपाल सरकारले निर्वाचनको मिति तोक्नेछ। तर निर्वाचनको मिति तोक्नु भन्दा अघि नेपाल सरकारले आयोगको परामर्श लिनु पर्नेछ । </div><div class="content-paragraph"><sup class="footnote-ref">**</sup> (१क) उपदफा (१) बमोजिम निर्वाचनको मिति तोक्दा संविधानको धारा ८६ को उपधारा (३) बमोजिम कायम भएको पदावधि समाप्त भई रिक्त हुन आउने सदस्य पदको निर्वाचनको मिति सो पद रिक्त हुनु भन्दा पैंतीस दिन पहिले निर्वाचन हुने गरी मिति तोक्नु पर्नेछ। सो बाहेक अन्य कुनै कारणले पद रिक्त भई उपनिर्वाचन गर्नुपर्ने अवस्थामा पद रिक्त भएको मितिले पैंतीस दिन भित्र निर्वाचन सम्पन्न गर्ने गरी मिति तोक्नु पर्नेछ । </div><div class="content-paragraph"> (२) यस दफा बमोजिम निर्वाचनको मिति तोकेको सूचना नेपाल राजपत्रमा प्रकाशन गर्नु पर्नेछ । </div></div><div class="numbered-section"><div class="content-paragraph"><span class="bold">६. निर्वाचन कार्यक्रमको सूचना :</span> (१) दफा ५ बमोजिम निर्वाचनको मिति तोकिएको सूचना प्रकाशित भएपछि आयोगले निर्वाचन कार्यक्रमको सूचना प्रकाशन गर्नेछ। </div><div class="content-paragraph"> (२) उपदफा (१) बमोजिमको निर्वाचन कार्यक्रममा उम्मेदवारको मनोनयनपत्र दर्ता गर्ने, मनोनयनपत्र दर्ता भएको उम्मेदवारको सूची प्रकाशन गर्ने, उम्मेदवारको विरोधमा उजूरी दिने, मनोनयनपत्र जाँच गर्ने, मनोनयन भएको उम्मेदवारको नामावली प्रकाशन गर्ने, उम्मेदवारले नाम फिर्ता लिने, उम्मेदवारको अन्तिम नामावली प्रकाशन गर्ने र मतदान गर्ने मिति, समय र स्थान समेत उल्लेख गर्नु पर्नेछ । </div><div class="content-paragraph"> (३) यस दफा बमोजिमको निर्वाचन कार्यक्रम आयोगले नेपाल राजपत्रमा प्रकाशन गर्नेछ । </div></div><div class="footnote-section"><div class="footnote-item"><sup class="footnote-ref">*</sup> केही नेपाल ऐन संशोधन गर्ने ऐन, २०७५ द्वारा थप ।</div><div class="footnote-item"><sup class="footnote-ref">**</sup> केही नेपाल ऐन संशोधन गर्ने ऐन, २०७५ द्वारा संशोधित ।</div></div><div class="page-break"></div><div class="numbered-section"><div class="content-paragraph"> (४) उपदफा (१) बमोजिम आयोगले प्रकाशन गरेको निर्वाचन कार्यक्रम बमोजिमको सूचना सम्बन्धित निर्वाचन अधिकृतले निर्वाचन अधिकृतको कार्यालयमा प्रकाशन गर्नु पर्नेछ । </div></div><div class="chapter-heading">परिच्छेद-३</div><div class="sub-chapter-heading">निर्वाचन अधिकृत, मतदान अधिकृत र अन्य कर्मचारी</div><div class="numbered-section"><div class="content-paragraph"><span class="bold">७. निर्वाचन अधिकृतको नियुक्ति :</span> संविधान, यस ऐन तथा सङ्घीय कानून बमोजिम निर्वाचनमा सम्पादन गर्नु पर्ने काम गर्न वा गराउनका लागि प्रत्येक प्रदेशमा आयोगले न्याय परिषद्को परामर्शमा एक जना जिल्ला न्यायाधीशलाई निर्वाचन अधिकृत नियुक्त गर्नेछ । </div></div><div class="numbered-section"><div class="content-paragraph"><span class="bold">८. निर्वाचन अधिकृतको काम, कर्तव्य र अधिकार :</span> (१) आयोगको निर्देशनको अधीनमा रही आफूलाई तोकिएको प्रदेशमा स्वच्छ, निष्पक्ष र स्वतन्त्र रुपमा निर्वाचन गर्नु, गराउनु निर्वाचन अधिकृतको कर्तव्य हुनेछ। </div><div class="content-paragraph"> (२) निर्वाचन अधिकृतले निर्वाचनको काम गर्न खटाएको कर्मचारीलाई आवश्यकता अनुसार आफ्नो अधिकार प्रत्यायोजन गर्न सक्नेछ । तर मनोनयनपत्र जाँच्ने, मनोनयन पत्र सदर वा बदर गर्ने र मतगणनाको अन्तिम परिणाम घोषणा गर्ने अधिकार प्रत्यायोजन गर्न सकिने छैन। </div><div class="content-paragraph"> (३) निर्वाचन अधिकृतले नेपाल सरकार तथा प्रदेश सरकारका कर्मचारीलाई निर्वाचन सम्बन्धी कुनै काममा खटाउन वा लगाउन सक्नेछ । </div><div class="content-paragraph"> (४) निर्वाचन अधिकृतको अन्य काम, कर्तव्य र अधिकार तोकिए बमोजिम हुनेछ। </div></div><div class="numbered-section"><div class="content-paragraph"><span class="bold">९. सहायक निर्वाचन अधिकृत र अन्य कर्मचारीको नियुक्ति :</span> (१) निर्वाचन अधिकृतले आयोगले तोके बमोजिमको सङ्ख्यामा सहायक निर्वाचन अधिकृत र अन्य कर्मचारीहरु नियुक्त गर्न सक्नेछ । </div><div class="content-paragraph"> (२) निर्वाचन अधिकृतको प्रत्यक्ष निर्देशन र नियन्त्रणमा रही निर्वाचन सम्बन्धी काम गर्नु सहायक निर्वाचन अधिकृत र अन्य कर्मचारीहरुको कर्तव्य हुनेछ । </div></div><div class="numbered-section"><div class="content-paragraph"><span class="bold">१०. मतदान अधिकृतको नियुक्ति :</span> (१) निर्वाचन अधिकृतले नेपाल सरकार तथा प्रदेश सरकारका कर्मचारीलाई मतदान अधिकृतमा नियुक्त गर्न सक्नेछ। </div></div><div class="page-break"></div><div class="numbered-section"><div class="content-paragraph"> (२) उपदफा (१) बमोजिम नियुक्त मतदान अधिकृतले यो ऐन र यस ऐन अन्तर्गत बनेको नियम वा जारी भएको आदेशले तोके बमोजिमको मतदान गराउने सम्बन्धी सम्पूर्ण काम स्वच्छ, निष्पक्ष र स्वतन्त्र रुपमा सम्पन्न गराउनु पर्नेछ । </div><div class="content-paragraph"> (३) मतदान अधिकृतको अन्य काम, कर्तव्य र अधिकार तोकिए बमोजिम हुनेछ । </div></div><div class="chapter-heading">परिच्छेद-४</div><div class="sub-chapter-heading">उम्मेदवार तथा मनोनयनपत्र</div><div class="numbered-section"><div class="content-paragraph"><span class="bold">११. उम्मेदवारको योग्यता :</span> निर्वाचनमा उम्मेदवार हुन कुनै पनि व्यक्तिले देहायको योग्यता पूरा गरेको हुनु पर्नेछ :- </div><div class="content-paragraph sub-point"> (क) नेपालको नागरिक, </div><div class="content-paragraph sub-point"> (ख) पैंतीस वर्ष उमेर पूरा भएको, </div><div class="content-paragraph sub-point"><sup class="footnote-ref">**</sup>(ग) कुनै गाउँपालिका वा नगरपालिकाको मतदाता नामावलीमा नाम समावेश भएको, </div><div class="content-paragraph sub-point"> (घ) कुनै सङ्घीय कानूनले अयोग्य नभएको, </div><div class="content-paragraph sub-point"> (ङ) कुनै लाभको पदमा बहाल नरहेको। </div><div class="content-paragraph sub-point"><span class="bold">स्पष्टीकरण :</span> यस खण्डको प्रयोजनको लागि “लाभको पद” भन्नाले निर्वाचन वा मनोनयनद्वारा पूर्ति गरिने राजनीतिक पद बाहेक सरकारी कोषबाट पारिश्रमिक वा आर्थिक सुविधा पाउने अन्य पद सम्झनु पर्छ। </div></div><div class="numbered-section"><div class="content-paragraph"><span class="bold">१२. उम्मेदवारको अयोग्यता :</span> यस ऐनमा अन्यत्र जुनसुकै कुरा लेखिएको भए तापनि देहायको व्यक्ति निर्वाचनमा उम्मेदवार हुन अयोग्य मानिनेछ :- </div><div class="content-paragraph sub-point"> (क) दफा ११ बमोजिमको योग्यता नभएको, </div><div class="content-paragraph sub-point"> (ख) नेपाल सरकार, प्रदेश सरकार वा स्थानीय तहमा वा नेपाल सरकार, प्रदेश सरकार वा स्थानीय तहको स्वामित्व वा नियन्त्रणमा रहेको वा नेपाल सरकार, प्रदेश सरकार वा स्थानीय तहबाट अनुदान प्राप्त संस्थामा पारिश्रमिक पाउने गरी बहाल रहेको, </div><div class="content-paragraph sub-point"> (ग) निर्वाचन सम्बन्धी प्रचलित कानून बमोजिम सजाय पाई त्यस्तो सजाय भोगिसकेको मितिले दुई वर्ष भुक्तान नगरेको, </div></div><div class="footnote-section"><div class="footnote-item"><sup class="footnote-ref">**</sup> केही नेपाल ऐन संशोधन गर्ने ऐन, २०७५ द्वारा संशोधित ।</div></div><div class="page-break"></div><div class="numbered-section"><div class="content-paragraph sub-point"> (घ) भ्रष्टाचार, जबरजस्ती करणी, मानव बेचबिखन तथा ओसारपसार, लागू औषध बिक्री वितरण तथा निकासी वा पैठारी, सम्पत्ति शुद्धीकरण, राहदानी दुरुपयोग, अपहरण सम्बन्धी कसूर वा नैतिक पतन देखिने अन्य फौजदारी कसूरमा सजाय पाई वा कुनै कसूरमा जन्म कैद, बीस वर्ष वा सो भन्दा बढी कैदको सजाय पाई त्यस्तो फैसला अन्तिम भएको, </div><div class="content-paragraph sub-point"> (ङ) सङ्गठित अपराध सम्बन्धी कसूरमा कैदको सजाय पाई वा कर्तब्य ज्यान सम्बन्धी कसूरमा बीस वर्षभन्दा कम कैदको सजाय पाई त्यस्तो सजाय भुक्तान गरेको मितिले छ वर्ष पूरा नभएको, </div><div class="content-paragraph sub-point"> (च) जातीय भेदभाव तथा छुवाछुत, बोक्सा बोक्सी वा बहुविवाह सम्बन्धी कसूरमा कैदको सजाय पाई त्यस्तो सजाय भुक्तान गरेको मितिले तीन वर्ष पूरा नभएको, </div><div class="content-paragraph sub-point"> (छ) खण्ड (घ) र (ङ) मा उल्लिखित कसूर बाहेक अन्य कसूरमा पाँच वर्ष वा सो भन्दा बढी कैदको सजाय पाई त्यस्तो सजाय भुक्तान गरेको मितिले छ वर्ष पूरा नभएको, </div><div class="content-paragraph sub-point"> (ज) प्रचलित कानून बमोजिम कालो सूचीमा रहेकोमा सो अवधिभर, </div><div class="content-paragraph sub-point"> (झ) कैदमा बसेकोमा कैद बसेको अवधिभर, </div><div class="content-paragraph sub-point"> (ञ) मानसिक सन्तुलन ठीक नभएको। </div></div><div class="numbered-section"><div class="content-paragraph"><span class="bold">१३. उम्मेदवारको अयोग्यता सम्बन्धी निर्णय गर्ने :</span> (१) सदस्यको लागि उम्मेदवारीको मनोनयन दर्ता भइसकेको तर निर्वाचन परिणाम घोषणा भई नसकेको अवस्थामा कुनै उम्मेदवार अयोग्य छ वा हुन गएको छ भन्ने कसैलाई लागेमा सो विषयमा स्पष्ट प्रमाण सहित सम्बन्धित निर्वाचन अधिकृत मार्फत आयोग समक्ष उजूरी दिन सकिनेछ । </div><div class="content-paragraph"> (२) उपदफा (१) बमोजिम उजूरी प्राप्त भएमा निर्वाचन अधिकृतले त्यस्तो उम्मेदवारलाई सात दिनको म्याद दिई त्यस सम्बन्धमा स्पष्टीकरण माग गर्न सक्नेछ । </div><div class="content-paragraph"> (३) उपदफा (२) बमोजिम स्पष्टीकरण प्राप्त भएपछि वा म्यादभित्र स्पष्टीकरण प्राप्त नभएमा सोही व्यहोरा उल्लेख गरी निर्वाचन अधिकृतले उपदफा (१) बमोजिम परेको उजूरी र तत्सम्बन्धी कागजात यथाशीघ्र आयोगमा पठाउनु पर्नेछ । </div><div class="content-paragraph"> (४) उपदफा (३) बमोजिम उजूरी सहितका कागजात प्राप्त भएपछि आयोगले चाहेमा सो विषयमा सम्बन्धित उम्मेदवार वा अन्य निकाय वा अधिकारीसँग बुझ्न वा थप प्रमाण माग गर्न सक्नेछ । </div></div><div class="page-break"></div><div class="numbered-section"><div class="content-paragraph"> (५) आयोगले उपदफा (३) बमोजिम निर्वाचन अधिकृतबाट प्राप्त उजूरी सहितका कागजात जाँचबुझ गरी उजूरी प्राप्त भएको मितिले सात दिनभित्र उम्मेदवारको अयोग्यता सम्बन्धमा निर्णय गरिसक्नु पर्नेछ । </div><div class="content-paragraph"> (६) उपदफा (५) बमोजिम उम्मेदवारको अयोग्यता सम्बन्धमा निर्णय गर्दा अपनाउनु पर्ने कार्यविधि आयोगले निर्धारण गरे बमोजिम हुनेछ। </div><div class="content-paragraph"> (७) यस दफामा अन्यत्र जुनसुकै कुरा लेखिएको भए तापनि आयोगले कुनै उम्मेदवारको अयोग्यताका सम्बन्धमा यस दफा बमोजिम निर्णय गरी नसकेको कारणबाट मात्र त्यस्तो निर्वाचनको काम कारबाहीमा कुनै असर पर्ने छैन। </div></div><div class="numbered-section"><div class="content-paragraph"><span class="bold">१४. पद मुक्त हुने :</span> (१) सदस्यको पदमा निर्वाचित कुनै व्यक्ति दफा १२ बमोजिम अयोग्य रहेको अदालतबाट ठहर भएमा निज त्यस्तो पदबाट मुक्त हुनेछ। </div><div class="content-paragraph"> (२) उपदफा (१) बमोजिम पद मुक्त भएको जानकारी आयोगले सम्बन्धित व्यक्तिलाई दिनु पर्नेछ । </div><div class="content-paragraph"> (३) कुनै सदस्यको पदमा निर्वाचित व्यक्तिको अयोग्यता सम्बन्धमा अदालतमा उजूरी दिने सम्बन्धी व्यवस्था तोकिए बमोजिम हुनेछ । </div><div class="content-paragraph"> (४) उपदफा (१) बमोजिम सदस्य पदमुक्त भएको सूचना आयोगले नेपाल राजपत्रमा प्रकाशन गर्नु पर्नेछ । </div></div><div class="numbered-section"><div class="content-paragraph"><span class="bold">१५. उम्मेदवारको उमेरको गणना :</span> निर्वाचनमा उम्मेदवार हुनको लागि उम्मेदवारको उमेरको गणना गर्दा मनोनयनपत्र दर्ता गर्ने मितिसम्म पैंतीस वर्ष उमेर पूरा गरेको हुनु पर्नेछ । </div></div><div class="numbered-section"><div class="content-paragraph"><span class="bold">१६. उम्मेदवारको मनोनयन :</span> (१) दफा १२ बमोजिम अयोग्यता नभएको व्यक्ति निर्वाचनमा उम्मेदवार हुन वा त्यस्तो व्यक्तिलाई उम्मेदवार मनोनयन गर्न सकिनेछ । </div><div class="content-paragraph"> (२) उपदफा (१) बमोजिम उम्मेदवारी दाखिला वा मनोनयन गर्दा एकजना प्रस्तावक र एकजना समर्थक हुनु पर्नेछ। त्यस्तो प्रस्तावक र समर्थक दफा ४ को उपदफा (३) बमोजिमको मतदाता नामावलीमा नाम दर्ता भएको व्यक्ति हुनु पर्नेछ। </div><div class="content-paragraph"> (३) उपदफा (२) बमोजिम कुनै व्यक्तिलाई उम्मेदवारको रुपमा प्रस्ताव गरिएको अवस्थामा त्यस्तो उम्मेदवारले मनोनयन पत्रमा आफ्नो मञ्जुरी लेखी सहीछाप समेत गर्नु पर्नेछ । </div></div><div class="page-break"></div><div class="numbered-section"><div class="content-paragraph"> (४) दलले खडा गरेको उम्मेदवारको सम्बन्धमा त्यस्तो दलको तर्फबाट दफा १७ को उपदफा (१) बमोजिमको अधिकारीले दिएको औपचारिक पत्र मनोनयनपत्र साथ पेश गर्नु पर्नेछ । </div><div class="content-paragraph"> (५) उपदफा (४) बमोजिमको अधिकारीले उम्मेदवारलाई दिएको त्यस्तो औपचारिक पत्रको एक प्रति निर्वाचन अधिकृतलाई समेत पठाउनु पर्नेछ । </div><div class="content-paragraph"> (६) उपदफा (४) बमोजिमको रीत नपुऱ्याई मनोनयनपत्र दाखिला भएको अवस्थामा त्यस्तो उम्मेदवारलाई सो दलको उम्मेदवारको रुपमा मान्यता दिइने छैन। </div><div class="content-paragraph"> (७) कुनै व्यक्तिलाई निर्वाचनको लागि बढीमा दुई वटा मनोनयनपत्रद्वारा मनोनयन गर्न सकिनेछ । </div></div><div class="numbered-section"><div class="content-paragraph"><span class="bold">१७. मनोनयनको औपचारिकपत्र प्रदान गर्ने अधिकारी सम्बन्धी व्यवस्था :</span> (१) दलले आफ्नो तर्फबाट उम्मेदवार मनोनयनको औपचारिक पत्र प्रदान गर्न त्यस्तो दलको केन्द्रीय कार्यकारिणी समिति वा सो सरहको समितिको पदाधिकारीलाई तोक्नु पर्नेछ। </div><div class="content-paragraph"> (२) उपदफा (१) बमोजिमको पदाधिकारीको नाम, थर, पद र निजको दस्तखतको नमूना त्यस्तो दलको केन्द्रीय कार्यकारिणी समिति वा सो सरहको समितिले तोकेको सो समितिको पदाधिकारीले प्रमाणित गरी उम्मेदवारको लागि मनोनयनपत्र दाखिला गर्ने मिति अगावै आयोगले तोकेको अवधिभित्र आयोगलाई उपलब्ध गराउनु पर्नेछ । </div><div class="content-paragraph"> (३) आयोगले उपदफा (२) बमोजिमको दस्तखत नमूना सहितको विवरण मनोनयनपत्र दर्ता गर्न तोकिएको मिति अगावै सम्बन्धित निर्वाचन अधिकृत समक्ष पठाई सक्नु पर्नेछ । </div></div><div class="numbered-section"><div class="content-paragraph"><span class="bold">१८. उम्मेदवारको मनोनयन दर्ता :</span> (१) उम्मेदवारको मनोनयनपत्र उम्मेदवार आफैंले वा निजको प्रतिनिधि, प्रस्तावक वा समर्थकले सम्बन्धित निर्वाचन अधिकृत समक्ष पेश गर्नु पर्नेछ । </div><div class="content-paragraph"> (२) उपदफा (१) बमोजिम पेश भएको मनोनयनपत्र सम्बन्धित निर्वाचन अधिकृतले यस ऐन बमोजिम रीतपूर्वकको भए नभएको जाँचबुझ गरी रीतपूर्वकको भए दर्ता गरी सोको निस्सा मनोनयनपत्र दर्ता गर्न ल्याउने व्यक्तिलाई दिनु पर्नेछ । </div><div class="content-paragraph"> (३) कसैले प्रस्तावक वा समर्थक नभएको, प्रस्तावक वा समर्थक दोहोरिएको, दफा ६३ बमोजिमको धरौटी राखेको निस्सा नभएको, प्रस्तावक वा समर्थक वा उम्मेदवार हुने व्यक्तिको सहीछाप नभएको वा अन्य रीत नपुगेको मनोनयनपत्र दर्ता गर्न ल्याएमा निर्वाचन </div></div><div class="page-break"></div><div class="numbered-section"><div class="content-paragraph"> अधिकृतले रीत नपुगेको जति कुरा सच्याउन लगाई त्यस्तो मनोनयनपत्र दर्ता गर्नु पर्नेछ । कसैले यसरी रीत नपुगेको कुरा नसच्याई मनोनयनपत्र दर्ता गराउन चाहेमा निर्वाचन अधिकृतले सोही व्यहोरा मनोनयनपत्रमा जनाई त्यसको सूचना मनोनयनपत्र दर्ता गराउने व्यक्तिलाई दिनु पर्नेछ । </div><div class="content-paragraph"> (४) मनोनयनपत्र साथ पेश गर्नु पर्ने अन्य कागजात तोकिए बमोजिम हुनेछ। </div><div class="content-paragraph"> (५) निर्वाचन अधिकृतले मनोनयनपत्र दर्ता गर्ने समय समाप्त भएपछि निर्वाचन कार्यक्रमको सूचनामा तोकिएको मिति, समय र स्थानमा मनोनयनपत्र दर्ता भएको उम्मेदवारको सूची प्रकाशन गर्नेछ । </div></div><div class="numbered-section"><div class="content-paragraph"><span class="bold">१९. दाबी विरोध गर्न सक्ने :</span> दफा १८ बमोजिम मनोनयनपत्र दर्ता भएको कुनै उम्मेदवारको योग्यताको सम्बन्धमा दाबी विरोध गर्न चाहने उम्मेदवार वा निजको प्रतिनिधिले निर्वाचन कार्यक्रमको सूचनामा तोकिएको मिति, समय र स्थानमा निर्वाचन अधिकृत समक्ष उजूरी दिन सक्नेछ । </div></div><div class="numbered-section"><div class="content-paragraph"><span class="bold">२०. मनोनयनपत्रको जाँच :</span> (१) दफा १८ बमोजिम दर्ता भएको मनोनयनपत्र जाँच गर्दा निर्वाचन कार्यक्रमको सूचनामा तोकिएको मिति, समय र स्थानमा उम्मेदवार, निजको प्रतिनिधि, प्रस्तावक वा समर्थक उपस्थित हुनु पर्नेछ। </div><div class="content-paragraph"> (२) उपदफा (१) मा उल्लेख गरिएका व्यक्तिको उपस्थितिमा निर्वाचन अधिकृतले सम्पूर्ण उम्मेदवारको मनोनयनपत्र जाँच गर्नु पर्नेछ । तर त्यसरी उपस्थित हुनु पर्ने कुनै उम्मेदवार, निजको प्रस्तावक, समर्थक वा प्रतिनिधि उपस्थित नभएमा पनि मनोनयनपत्र जाँच गर्न र सो विषयमा कानून बमोजिम निर्णय गर्न यस उपदफाले बाधा पुर्याएको मानिने छैन। </div><div class="content-paragraph"> (३) निर्वाचन अधिकृतले देहायको कुनै अवस्थामा मनोनयनपत्रको जाँच सम्बन्धी कारबाही स्थगित गर्न सक्नेछ र यसरी मनोनयनपत्रको जाँच सम्बन्धी कारबाही स्थगित गरेमा त्यसको जानकारी आयोगलाई दिनु पर्नेछ :- </div><div class="content-paragraph sub-point"> (क) मनोनयनपत्र जाँच गर्ने समयमा सो स्थानमा हुलदङ्गा लगायत अन्य असामान्य परिस्थिति उत्पन्न भएमा, </div><div class="content-paragraph sub-point"> (ख) प्राकृतिक विपद्‌को कारणले काबू बाहिरको परिस्थिति उत्पन्न भएमा। </div></div><div class="page-break"></div><div class="numbered-section"><div class="content-paragraph"> (४) उपदफा (३) बमोजिम मनोनयनपत्रको जाँच सम्बन्धी कारबाही स्थगित भएमा आयोगको कुनै निर्देशन भए सो समेतको आधारमा निर्वाचन अधिकृतले समय र स्थान तोकी यथासम्भव छिटो मनोनयनपत्रको जाँच गर्नु पर्नेछ । </div><div class="content-paragraph"> (५) मनोनयनपत्रको जाँच सम्बन्धी अन्य व्यवस्था तोकिए बमोजिम हुनेछ । </div></div><div class="numbered-section"><div class="content-paragraph"><span class="bold">२१ मनोनयनपत्र बदर हुने अवस्था :</span> देहायको कुनै अवस्थामा मनोनयनपत्र बदर हुनेछ :- </div><div class="content-paragraph sub-point"> (क) संविधान र यस ऐन बमोजिम उम्मेदवारको योग्यता नभएमा, </div><div class="content-paragraph sub-point"> (ख) उम्मेदवार हुने व्यक्तिको मञ्जुरी नभएमा वा निज वा निजको प्रस्तावक र समर्थकको सहीछाप नभएमा वा कीर्ते सहीछाप भएमा, </div><div class="content-paragraph sub-point"> (ग) दफा ६ को उपदफा (२) बमोजिम तोकिएको समयभित्र मनोनयनपत्र दर्ता नभएमा, </div><div class="content-paragraph sub-point"> (घ) दफा १६, १७ र १८ मा लेखिए बमोजिम मनोनयनपत्र दाखिला नभएमा, </div><div class="content-paragraph sub-point"> (ङ) दफा ६३ बमोजिम धरौटी दाखिला नगरेमा, </div><div class="content-paragraph sub-point"> (च) यस ऐन बमोजिम अन्य रीत नपुगेको भएमा । </div></div><div class="numbered-section"><div class="content-paragraph"><span class="bold">२२. उम्मेदवारको नामावली :</span> निर्वाचन अधिकृतले मनोनयनपत्र जाँच गरिसकेपछि कानून बमोजिम रीत पुगेका मनोनयनपत्र बमोजिमका उम्मेदवारको नामावली तयार गरी सोको एक प्रति आफ्नो कार्यालयमा प्रकाशन गर्नु पर्नेछ। </div></div><div class="numbered-section"><div class="content-paragraph"><span class="bold">२३. नाम फिर्ता लिने :</span> (१) कुनै उम्मेदवारले उम्मेदवारको नामावलीबाट आफ्नो नाम फिर्ता लिन चाहेमा दफा ६ को उपदफा (२) बमोजिम नाम फिर्ता लिन तोकिएको समयभित्र निर्वाचन अधिकृतलाई लिखित सूचना दिई नाम फिर्ता लिन सक्नेछ। </div><div class="content-paragraph"> (२) उपदफा (१) बमोजिम नाम फिर्ता लिएको सूचना उम्मेदवार आफैले वा निजको प्रतिनिधिले दाखिला गर्नु पर्नेछ। </div><div class="content-paragraph"> (३) उपदफा (१) बमोजिम नाम फिर्ता लिएको सूचना निर्वाचन अधिकृत समक्ष दाखिला भैसकेपछि त्यस्तो सूचना बदर गर्न वा फिर्ता लिन पाइने छैन। </div><div class="content-paragraph"> (४) कुनै दलको तर्फबाट उम्मेदवार मनोनयनको औपचारिक पत्र प्रदान गर्न दफा १७ को उपदफा (१) बमोजिम तोकिएको पदाधिकारीले त्यस्तो दलको तर्फबाट उम्मेदवारी दिएको कुनै उम्मेदवारको नाम फिर्ता लिने गरी निर्वाचन अधिकृतलाई दफा ६ को उपदफा (२) बमोजिम तोकिएको समयभित्र लेखी पठाउन सक्नेछ। </div></div><div class="page-break"></div><div class="numbered-section"><div class="content-paragraph"> (५) उपदफा (१), (२) वा (४) बमोजिम दाखिला भएको सूचनाको बारेमा निर्वाचन अधिकृत विश्वस्त भएमा त्यस्तो उम्मेदवारको नाम उम्मेदवारको नामावलीबाट हटाउनु पर्नेछ। यसरी नाम हटाइएको सूचना निर्वाचन अधिकृतले आफ्नो कार्यालयमा तुरुन्त प्रकाशन गर्नु पर्नेछ । </div></div><div class="numbered-section"><div class="content-paragraph"><span class="bold">२४. उम्मेदवारको अन्तिम नामावली :</span> (१) दफा ६ को उपदफा (२) बमोजिम नाम फिर्ता लिन तोकिएको समय समाप्त भएपछि निर्वाचन अधिकृतले बाँकी रहेका उम्मेदवारको नामावली तयार गरी एक प्रति तुरुन्त आफ्नो कार्यालयमा प्रकाशन गर्नु पर्नेछ र त्यसको एक प्रति आयोगमा पठाउनु पर्नेछ । </div><div class="content-paragraph"> (२) उपदफा (१) बमोजिमको नामावलीमा उम्मेदवारको नाम नेपाली वर्णानुक्रम अनुसार लेखिनेछ र कुनै उम्मेदवार दलको तर्फबाट मनोनीत भएकोमा निजको ठेगानामा त्यस्तो दलको नाम समेत उल्लेख गर्नु पर्नेछ । </div></div><div class="numbered-section"><div class="content-paragraph"><span class="bold">२५. निर्विरोध निर्वाचित :</span> दफा २४ बमोजिम उम्मेदवारको अन्तिम नामावली प्रकाशन गर्दा दफा ३ बमोजिम निर्वाचित गर्नु पर्ने कुनै पदका लागि जति जना निर्वाचित हुने हो त्यति नै वा सो भन्दा कम उम्मेदवार कायम हुन आएमा निर्वाचन अधिकृतले सो पदमा त्यस्तो उम्मेदवार तोकिए बमोजिम निर्विरोध निर्वाचित भएको घोषणा गर्नेछ। </div></div><div class="numbered-section"><div class="content-paragraph"><span class="bold">२६. निर्वाचन चिन्ह :</span> (१) निर्वाचनका लागि उम्मेदवारलाई वितरण गर्ने निर्वाचन चिन्ह आयोगले निर्धारण गर्नेछ । </div><div class="content-paragraph"> (२) उपदफा (१) बमोजिम निर्धारण गरिएको निर्वाचन चिन्ह उम्मेदवारलाई तोकिए बमोजिम प्रदान गरिनेछ । </div><div class="content-paragraph"> (३) उपदफा (२) बमोजिम प्रदान गरिएको निर्वाचन चिन्ह त्यस्तो उम्मेदवार बाहेक अरु कसैले पनि प्रयोग गर्न पाउने छैन। </div><div class="content-paragraph"> (४) यस दफा बमोजिम उम्मेदवारलाई निर्वाचन चिन्ह प्रदान गर्दा दलको उम्मेदवारलाई आयोगबाट निर्वाचनको प्रयोजनका लागि त्यस्तो दलको लागि निर्धारण गरिएको निर्वाचन चिन्ह प्रदान गर्नु पर्नेछ । त्यसरी निर्वाचन चिन्ह प्रदान गर्दा कुनै गल्ती भएको वा फरक पर्न गएको भन्ने आयोगलाई लागेमा आयोगले त्यस्तो चिन्ह परिवर्तन गर्न सक्नेछ । </div><div class="content-paragraph"> (५) आयोगले दलको उम्मेदवारलाई निर्वाचन चिन्ह प्रदान गरिसकेपछि त्यस्तो उम्मेदवारले आफ्नो दल त्याग गरेमा वा अर्को दलमा प्रवेश गरेमा निजलाई प्रदान गरिएको </div></div><div class="page-break"></div><div class="numbered-section"><div class="content-paragraph"> निर्वाचन चिन्ह परिवर्तन हुने छैन। त्यस्तो उम्मेदवार निर्वाचित भएमा सम्बन्धित दलले प्रमाण सहित आयोगमा उजूरी दिएमा निजको सदस्यता खारेज हुनेछ। </div><div class="content-paragraph"> (६) स्वतन्त्र उम्मेदवारलाई आयोगले निर्धारण गरेको निर्वाचन चिन्हको समूहबाट तोकिए बमोजिमको तरिका अनुसार निर्वाचन अधिकृतले निर्वाचन चिन्ह प्रदान गर्नेछ। </div></div><div class="numbered-section"><div class="content-paragraph"><span class="bold">२७. उम्मेदवारको मृत्यु भएमा :</span> (१) दफा २४ बमोजिम उम्मेदवारको अन्तिम नामावली प्रकाशन हुनु अघि वा प्रकाशन भई सकेपछि दलबाट मनोनयन भएको कुनै उम्मेदवारको मृत्यु भई सोको लिखित सूचना निर्वाचन प्रतिनिधि, सम्बन्धित दल वा अन्य कुनै व्यक्तिबाट प्राप्त भएमा र सो कुरामा निर्वाचन अधिकृत विश्वस्त भएमा निर्वाचन अधिकृतले त्यस्तो निर्वाचनसँग सम्बन्धित अन्य कार्यक्रम तुरुन्त स्थगित गरी सोको जानकारी आयोगलाई दिनु पर्नेछ । </div><div class="content-paragraph"> (२) उपदफा (१) बमोजिम निर्वाचन सम्बन्धी कार्यक्रम स्थगित भएको सूचना अन्य उम्मेदवार समेतको जानकारीको लागि निर्वाचन अधिकृतले आफ्नो कार्यालयमा टाँस्नु पर्नेछ । </div><div class="content-paragraph"> (३) उपदफा (१) बमोजिमको जानकारी प्राप्त भएमा आयोगले उम्मेदवारको अन्तिम नामावली प्रकाशन हुनुअघि उम्मेदवारको मृत्यु भएकोमा त्यस्तो निर्वाचनको मतदानको कार्यक्रममा असर नपर्ने गरी उम्मेदवारको मनोनयन सम्बन्धी कार्यक्रम र उम्मेदवारको अन्तिम नामावली प्रकाशन भए पछि मृत्यु भएकोमा मतदान गर्ने मिति लगायत यस परिच्छेद बमोजिमको अन्य कार्यक्रम पुनः निर्धारण गरी निर्वाचन अधिकृतलाई पठाउनु पर्नेछ । </div><div class="content-paragraph"> (४) उपदफा (३) मा जुनसुकै कुरा लेखिएको भए तापनि उम्मेदवारको मृत्यु भई निर्वाचनको कार्यक्रम स्थगित भएकोमा दफा ६ को उपदफा (२) बमोजिमको निर्वाचन कार्यक्रममा लेखिए बमोजिमको काम सम्पन्न गर्नु पर्ने अवधि पन्ध्र दिन भन्दा बढी भएमा पुनः अर्को कार्यक्रम प्रकाशन गर्नु पर्ने छैन र सोही कार्यक्रमको समयावधिभित्र मतदानको काममा बाधा नपुग्ने गरी उम्मेदवारको मनोनयन सम्बन्धी काम पूरा गर्नु पर्ने गरी निर्वाचन कार्यक्रम निर्धारण गर्नु पर्नेछ । </div><div class="content-paragraph"> (५) उपदफा (१) बमोजिम निर्वाचन कार्यक्रम स्थगित भएकोमा पहिले मनोनयनपत्र पेश गरेको उम्मेदवारले पुनः मनोनयनपत्र दाखिला गर्नु पर्ने छैन र जुन दलको उम्मेदवारको मृत्यु भएको हो त्यस्तो दलको तर्फबाट मात्र पुनः उम्मेदवार मनोनयन गर्न सकिनेछ । </div></div><div class="page-break"></div><div class="numbered-section"><div class="content-paragraph"><span class="bold">२८. उम्मेदवारको परिचयपत्र :</span> दफा २४ बमोजिम अन्तिम नामावलीमा कायम रहेको उम्मेदवारलाई निर्वाचन अधिकृतले आयोगले तोके बमोजिमको परिचयपत्र दिनेछ। </div></div><div class="chapter-heading">परिच्छेद-५</div><div class="sub-chapter-heading">उम्मेदवारको प्रतिनिधि</div><div class="numbered-section"><div class="content-paragraph"><span class="bold">२९. निर्वाचन प्रतिनिधि :</span> (१) उम्मेदवारले कुनै व्यक्तिलाई निर्वाचनको लागि आफ्नो निर्वाचन प्रतिनिधि नियुक्त गरेमा सोको लिखित सूचना निर्वाचन अधिकृतलाई दिनु पर्नेछ । </div><div class="content-paragraph"> (२) उपदफा (१) बमोजिम नियुक्त भएको निर्वाचन प्रतिनिधिलाई उम्मेदवारले जुनसुकै बखत बदर गरी अर्को निर्वाचन प्रतिनिधि नियुक्त गर्न सक्नेछ र यसरी अर्को निर्वाचन प्रतिनिधि नियुक्त गरेको लिखित सूचना सम्बन्धित निर्वाचन अधिकृतलाई तुरुन्त दिनु पर्नेछ । </div><div class="content-paragraph"> (३) यो ऐन र यस ऐन अन्तर्गत बनेको नियममा निर्वाचन प्रतिनिधिले गर्नु पर्ने भनी उल्लेख गरे बमोजिमको काम गर्नु उपदफा (१) बमोजिम नियुक्त निर्वाचन प्रतिनिधिको कर्तव्य हुनेछ। </div><div class="content-paragraph"> (४) निर्वाचन प्रतिनिधिको योग्यता तोकिए बमोजिम हुनेछ । </div></div><div class="numbered-section"><div class="content-paragraph"><span class="bold">३०. मतदान प्रतिनिधि र मतगणना प्रतिनिधि :</span> (१) उम्मेदवार वा निर्वाचन प्रतिनिधिले प्रत्येक मतदान केन्द्रको लागि तोकिए बमोजिम मतदान प्रतिनिधि नियुक्त गर्न सक्नेछ र यसरी मतदान प्रतिनिधि नियुक्त गरेको लिखित सूचना मतदान अधिकृत र निर्वाचन अधिकृतलाई दिनु पर्नेछ । </div><div class="content-paragraph"> (२) उम्मेदवार वा निर्वाचन प्रतिनिधिले मतगणना स्थलमा उपस्थित रहन तोकिए बमोजिम मतगणना प्रतिनिधि नियुक्त गर्न सक्नेछ र यसरी मतगणना प्रतिनिधि नियुक्त गरेको लिखित सूचना निर्वाचन अधिकृतलाई दिनु पर्नेछ । </div><div class="content-paragraph"> (३) उपदफा (१) वा (२) बमोजिम नियुक्त भएको मतदान प्रतिनिधिलाई उम्मेदवार वा निर्वाचन प्रतिनिधिले जुनसुकै बखत बदर गरी अर्को मतदान प्रतिनिधि वा मतगणना प्रतिनिधि नियुक्त गर्न सक्नेछ। </div><div class="content-paragraph"> (४) उपदफा (३) बमोजिम अर्को मतदान प्रतिनिधि नियुक्त गरिएकोमा मतदान अधिकृतलाई र अर्को मतगणना प्रतिनिधि नियुक्त गरिएकोमा निर्वाचन अधिकृतलाई तुरुन्त जानकारी दिनु पर्नेछ । </div></div><div class="page-break"></div><div class="numbered-section"><div class="content-paragraph"> (५) यो ऐन र यस ऐन अन्तर्गत बनेको नियम बमोजिम मतदान प्रतिनिधि र मतगणना प्रतिनिधिले गर्नु पर्ने भनी उल्लेख भएका काम गर्नु उपदफा (१) वा (२) बमोजिम नियुक्त मतदान प्रतिनिधि र मतगणना प्रतिनिधिको कर्तव्य हुनेछ। </div><div class="content-paragraph"> (६) मतदान प्रतिनिधि र मतगणना प्रतिनिधिको सङ्ख्या र योग्यता तोकिए बमोजिम हुनेछ । </div></div><div class="numbered-section"><div class="content-paragraph"><span class="bold">३१. उम्मेदवार वा कुनै प्रतिनिधि अनुपस्थित रहेमा :</span> यो ऐन र यस ऐन अन्तर्गत बनेको नियम बमोजिम निर्वाचन प्रतिनिधि, मतदान प्रतिनिधि वा मतगणना प्रतिनिधि नियुक्त नभएमा वा उम्मेदवार वा निजको कुनै प्रतिनिधि उपस्थित रहनु पर्ने अवस्थामा उपस्थित नरहेमा वा निजहरुमध्ये कसैले गर्नु पर्ने काम नगरेमा सोही कारणले मात्र मतदान, मतगणना वा निर्वाचनको परिणामको घोषणाको काम रोकिने छैन र त्यस्तो काम कानून बमोजिम भएको मानिनेछ । </div></div><div class="chapter-heading">परिच्छेद-६</div><div class="sub-chapter-heading">मतदान केन्द्र तथा मतदान</div><div class="numbered-section"><div class="content-paragraph"><span class="bold">३२. मतदान केन्द्र :</span> (१) निर्वाचनका लागि आयोगले तोकेको स्थानमा मतदान केन्द्र रहनेछ। </div><div class="content-paragraph"> (२) मतदान केन्द्र सम्बन्धी अन्य व्यवस्था तोकिए बमोजिम हुनेछ। </div></div><div class="numbered-section"><div class="content-paragraph"><span class="bold">३३. मतपत्र :</span> (१) आयोगले निर्वाचनका लागि उम्मेदवारको निर्वाचन चिन्ह भएको मतपत्रको व्यवस्था गर्नु पर्नेछ । </div><div class="content-paragraph"> (२) उपदफा (१) बमोजिम उम्मेदवारको निर्वाचन चिन्ह मतपत्रमा समावेश गर्दा देहायको क्रममा समावेश गर्नु पर्नेछ :- </div><div class="content-paragraph sub-point"> (क) निर्वाचन हुनु भन्दा तत्काल अघि कायम रहेको प्रतिनिधि सभामा प्रतिनिधित्व गर्ने दलले त्यस्तो प्रतिनिधि सभाको निर्वाचनमा समानुपातिक निर्वाचन प्रणालीतर्फ प्राप्त गरेको मत सङ्ख्याको आधारमा सो दलको उम्मेदवारको निर्वाचन चिन्ह, </div><div class="content-paragraph sub-point"> (ख) खण्ड (क) बमोजिम प्रतिनिधि सभामा प्रतिनिधित्व नगर्ने दलको हकमा निर्वाचन प्रयोजनको लागि आयोगमा दर्ता भएको क्रमको आधारमा सो दलको उम्मेदवारको निर्वाचन चिन्ह, </div></div><div class="page-break"></div><div class="numbered-section"><div class="content-paragraph sub-point"> (ग) स्वतन्त्र उम्मेदवारको नामको वर्णानुक्रमको आधारमा त्यस्तो उम्मेदवारको निर्वाचन चिन्ह । </div><div class="content-paragraph"> (३) प्रतिनिधिसभामा प्रतिनिधित्व गर्ने दुई वा सोभन्दा बढी दलहरु एकीकरण भएको वा गाभिएकोमा उपदफा (२) को खण्ड (क) को प्रयोजनको लागि त्यसरी एकीकरण हुनु वा गाभिनु अघि त्यस्ता दलहरुले प्राप्त गरेको कूल मत सङ्ख्यालाई हाल कायम भएको दलले प्राप्त गरेको मत सङ्ख्या मानिनेछ। </div><div class="content-paragraph"> (४) मतपत्र सम्बन्धी अन्य व्यवस्था तोकिए बमोजिम हुनेछ । </div></div><div class="numbered-section"><div class="content-paragraph"><span class="bold">३४. मतपेटिका तथा अन्य निर्वाचन सामग्री :</span> (१) मतदानको लागि आयोगले तोके बमोजिमको मतपेटिका तथा निर्वाचन सामग्री प्रयोग गरिनेछ । </div><div class="content-paragraph"> (२) मतपेटिका तथा अन्य निर्वाचन सामग्री व्यवस्थापन सम्बन्धी अन्य व्यवस्था तोकिए बमोजिम हुनेछ । </div></div><div class="numbered-section"><div class="content-paragraph"><span class="bold">३५ मतदानको समय :</span> मतदान हुने मिति र मतदान गर्ने समय दफा ६ को उपदफा (२) बमोजिमको सूचनामा तोके बमोजिम हुनेछ। </div></div><div class="numbered-section"><div class="content-paragraph"><span class="bold">३६. मतदान :</span> (१) मतदाताले आफूलाई तोकिएको मतदान केन्द्रमा गोप्य मतदानद्वारा मतदान गर्नु पर्नेछ । </div><div class="content-paragraph"> (२) मतदाताले मतदान गर्न तोकिए बमोजिम मतपत्र लिई सोको लागि राखिएको मतपेटिकामा मतदान गर्नु पर्नेछ । </div><div class="content-paragraph"> (३) मतदाताले आफ्नो नामबाट बाहेक अन्य कुनै व्यक्तिको नामबाट मतदान गर्न पाउने छैन। </div><div class="content-paragraph"> (४) कुनै पनि मतदाताले एउटै निर्वाचनमा एकभन्दा बढी पटक वा एकभन्दा बढी मतदान केन्द्रमा मतदान गर्न पाउने छैन। </div><div class="content-paragraph"> (५) कुनै पनि मतदाताले मतदानको अवधिभर आफूले कसलाई मतदान गरेको हो भन्ने व्यहोरा कुनै पनि माध्यमबाट कसैलाई पनि प्रकट गर्नु हुँदैन। </div></div><div class="numbered-section"><div class="content-paragraph"><span class="bold">३७. मतदानको प्रक्रिया :</span> (१) मतदान केन्द्रमा मतदानको लागि उपस्थित मतदातालाई मतदान अधिकृतले तोकिए बमोजिमको रीत पुऱ्याई तोकिएको मतपत्र दिनेछ । </div><div class="content-paragraph"> (२) मतदातालाई मतपत्र दिनु अघि मतदान अधिकृतले मतदाता नामावलीमा तोकिए बमोजिमको व्यहोरा जनाई तोकिए बमोजिम मतपत्र दिनेछ। </div></div></body></html>