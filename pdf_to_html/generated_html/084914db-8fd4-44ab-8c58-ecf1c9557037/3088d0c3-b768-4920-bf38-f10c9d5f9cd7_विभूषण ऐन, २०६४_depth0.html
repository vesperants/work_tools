<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>विभूषण ऐन, २०६४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item-indent { padding-left: 30px; text-indent: -30px; margin-left: 30px; line-height: 1.7; } .nested-list-item-indent { padding-left: 60px; text-indent: -30px; margin-left: 30px; line-height: 1.7; } .main-list-item { margin: 15px 0 0 0; line-height: 1.7; } .main-list-item.first { margin-top: 0; } .footer-note { font-size: 11px; margin-top: 20px; line-height: 1.5; } .footer-note span { vertical-align: super; font-size: 0.7em; margin-right: 3px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">विभूषण ऐन, २०६४</div></div><div class="text-right">प्रमाणीकरण र प्रकाशन मिति</div><div class="text-right">२०६४।४।३२</div><div class="content-paragraph"><span class="bold">संशोधन गर्ने ऐन</span></div><div class="content-paragraph" style="display: flex; justify-content: space-between; align-items: flex-start;"><span style="flex-grow: 1;">(१) विभूषण (पहिलो) संशोधन ऐन, २०६५</span><span style="flex-shrink: 0;">२०६५।५।८</span></div><div class="content-paragraph" style="display: flex; justify-content: space-between; align-items: flex-start;"><span style="flex-grow: 1;">(२) नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५</span><span style="flex-shrink: 0;">२०७५।११।१९</span></div><div class="document-subtitle">व्यवस्थापिका-संसदले बनाएको २०६४ सालको ऐन न. ९</div><div class="document-subtitle">विभूषणका सम्बन्धमा कानुनी व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> राष्ट्रिय जीवनका विभिन्न क्षेत्रमा विशिष्ट योगदान पुऱ्याउने महानुभावलाई मुलुकका तर्फबाट कदर तथा सम्मान स्वरुप मानपदवी, अलङ्कार तथा पदकजस्ता विभूषण प्रदान गर्ने व्यवस्थामा समयानुकूल व्यवस्था गर्न वाञ्छनीय भएकोले, </div><div class="content-paragraph"> व्यवस्थापिका-संसद्ले यो ऐन बनाएको छ। </div><div class="text-center">परिच्छेद-१</div><div class="text-center bold">प्रारम्भिक</div><div class="main-list-item"> १.&nbsp;&nbsp;&nbsp;&nbsp;&nbsp;&nbsp;<span class="bold">संक्षिप्त नाम र प्रारम्भ :</span> (१) यस ऐनको नाम “विभूषण ऐन, २०६४” रहेको छ। </div><div class="list-item-indent"> (२) यो ऐन तुरुन्त प्रारम्भ हुनेछ। </div><div class="main-list-item"> २.&nbsp;&nbsp;&nbsp;&nbsp;&nbsp;&nbsp;<span class="bold">परिभाषा :</span> विषय वा प्रसङ्गले अर्का अर्थ नलागेमा यस ऐनमा,- </div><div class="list-item-indent"> (क) “विभूषण” भन्नाले यस ऐन बमोजिम प्रदान गरिने मानपदवी, अलङ्कार र पदक सम्झनु पर्छ। </div><div class="list-item-indent"> (ख) “समिति” भन्नाले दफा ४ बमोजिमको विभूषण समिति सम्झनु पर्छ। </div><div class="list-item-indent"> (ग) “मानपदवी” भन्नाले दफा ८ बमोजिमका मानपदवी सम्झनु पर्छ। </div><div class="list-item-indent"> (घ) “अलङ्कार” भन्नाले दफा १२ बमोजिमका अलङ्कार सम्झनु पर्छ। </div><div class="list-item-indent"> (ङ) “पदक” भन्नाले दफा १६ बमोजिमका पदक सम्झनु पर्छ। </div><div class="list-item-indent"> (च)&nbsp;&nbsp;“तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="text-center">परिच्छेद-२</div><div class="text-center bold">विभूषण प्रदान गर्ने प्रक्रिया</div><div class="main-list-item"> ३.&nbsp;&nbsp;&nbsp;&nbsp;&nbsp;&nbsp;<span class="bold">विभूषण प्रदान गर्न सक्नेः</span> (१) नेपाल सरकारले राष्ट्रिय जीवनका राजनैतिक, आर्थिक, सामाजिक, साँस्कृतिक, अन्वेषणात्मक लगायतका अन्य क्षेत्रमा वा अन्तर्राष्ट्रिय क्षेत्रमा विशिष्ट योगदान पुऱ्याउने नेपाली नागरिकलाई समितिको सिफारिसमा यस ऐन बमोजिम विभूषण प्रदान गर्न सक्नेछ। </div><div class="list-item-indent"> (२) उपदफा (१) मा जुनसुकै कुरा लेखिएको भए तापनि कुनै क्षेत्रमा अन्तर्राष्ट्रिय ख्यातिप्राप्त वा नेपालको हितको लागि विशिष्ट योगदान पुऱ्याउने विदेशी नागरिकलाई नेपाल सरकारले सम्मान स्वरुप विभूषण प्रदान गर्न सक्नेछ । </div><div class="list-item-indent"> (३) उपदफा (१) वा (२) बमोजिम प्रदान गरिने विभूषण नेपाल सरकारले तोकेको कुनै राष्ट्रिय दिवसका दिन प्रदान गरिनेछ । </div><div class="list-item-indent"> (४) नेपाल सरकारले उपदफा (१) र (२) बमोजिम विभूषण प्रदान गर्दा विभूषण पाउने व्यक्तिको नाम र निजले प्राप्त गरेको विभूषणको प्रकार तथा निजले राष्ट्रिय जीवनमा पुऱ्याएको योगदान समेत खुलाई सर्वसाधारणको जानकारीको लागि सार्वजनिक सूचना जारी गर्नेछ र यस्तो सूचना नेपाल राजपत्रमा समेत प्रकाशन गरिनेछ। </div><div class="main-list-item"> ४.&nbsp;&nbsp;&nbsp;&nbsp;&nbsp;&nbsp;<span class="bold">विभूषण समिति :</span> (१) यस ऐन बमोजिम प्रदान गर्ने विभूषणका सम्बन्धमा मन्त्रिपरिषद् समक्ष सिफारिस प्रस्तुत गर्न देहाय बमोजिमको एउटा विभूषण समिति रहनेछः- </div><div class="list-item-indent" style="display: flex; justify-content: space-between; align-items: baseline;"><span style="flex-grow: 1;">(क) वरिष्ठ उपप्रधानमन्त्री वा निज नरहेको अवस्थामा मन्त्रिपरिषद्को वरिष्ठ मन्त्री</span><span style="flex-shrink: 0; text-align: right;">- अध्यक्ष</span></div><div class="list-item-indent" style="display: flex; justify-content: space-between; align-items: baseline;"><span style="flex-grow: 1;">(ख) गृह मन्त्री</span><span style="flex-shrink: 0; text-align: right;">- सदस्य</span></div><div class="list-item-indent" style="display: flex; justify-content: space-between; align-items: baseline;"><span style="flex-grow: 1;">(ग) राष्ट्रिय जीवनमा उल्लेखनीय योगदान पुऱ्याएका व्यक्तिहरुमध्येबाट समावेशी सिद्धान्तको आधारमा मन्त्रिपरिषद्ले तोकेको महिला सहित छ जना</span><span style="flex-shrink: 0; text-align: right;">-सदस्य</span></div><div class="list-item-indent" style="display: flex; justify-content: space-between; align-items: baseline;"><span style="flex-grow: 1;">(घ) गृह सचिव</span><span style="flex-shrink: 0; text-align: right;">-सदस्य-सचिव</span></div><div class="list-item-indent"> (२) समितिको बैठक समितिको अध्यक्षले तोकेको समय र स्थानमा बस्नेछ। </div><div class="list-item-indent"> (३) समितिको बैठक सम्बन्धी कार्यविधि समिति आफैले निर्धारण गरे बमोजिम हुनेछ । </div><div class="main-list-item"> ५.&nbsp;&nbsp;&nbsp;&nbsp;&nbsp;&nbsp;<span class="bold">विभूषण सिफारिस प्रक्रिया :</span> (१) देहायका पदाधिकारी, कर्मचारी वा कुनै महानुभावले आफ्नो क्षेत्रमा उत्कृष्ट कार्य गरी राष्ट्रलाई योगदान पुऱ्याएको भएमा त्यस्ता पदाधिकारी, कर्मचारी वा महानुभावले पुऱ्याएको योगदानको विवरण अनूसूची बमोजिमको ढाँचामा खुलाई विभूषण प्रदान गर्न देहायका निकाय वा पदाधिकारीले निर्दिष्ट समयभित्र आफ्नो सिफारिस समितिमा पठाउनु पर्नेछः- </div><div class="list-item-indent"> (क) विदेशी राष्ट्रका राष्ट्र प्रमुख, सरकार प्रमुख, मन्त्री वा सो सरह वा सोभन्दा माथिका पदाधिकारी र अन्य नागरिकहरुको हकमा परराष्ट्र मन्त्रीले, </div><div class="list-item-indent"> (ख) संवैधानिक निकायका पदाधिकारीका हकमा समितिले र कर्मचारीका हकमा सम्बन्धित संवैधानिक निकायका प्रमुखले, </div><div class="list-item-indent"> (ग) व्यवस्थापिका-संसद सचिवालयका कर्मचारीहरुको हकमा व्यवस्थापिका-संसदको महासचिवले, </div><div class="list-item-indent"> (घ) कुनै मन्त्रालयसँग सम्बन्धित कर्मचारी वा सो मन्त्रालयसँग सम्बन्धित तर सरकारी सेवामा नरहेका कुनै व्यक्तिका हकमा सम्बन्धित मन्त्रीले, </div><div class="list-item-indent"> (घ१)<span>II</span> प्रदेश सरकारसँग सम्बन्धित पदाधिकारी र कर्मचारी तथा प्रदेश सरकारसँग सम्बन्धित तर सरकारी सेवामा नरहेका कुनै व्यक्तिको हकमा सम्बन्धित प्रदेशको मुख्य मन्त्रीले, </div><div class="list-item-indent"> (ङ) खण्ड (क) देखि (घ) सम्म उल्लिखित व्यक्ति बाहेक अन्य व्यक्तिका हकमा गृह मन्त्रीले। </div><div class="list-item-indent"> (१क)<span>II</span> स्थानीय तहसँग सम्बन्धित कुनै पदाधिकारी, कर्मचारी वा महानुभावले आफ्नो क्षेत्रमा उत्कृष्ट कार्य गरी राष्ट्रलाई योगदान पुऱ्याएको भएमा त्यस्तो पदाधिकारी वा कर्मचारी वा महानुभावले पुऱ्याएको योगदानको विवरण सहित सम्बन्धित स्थानीय तहले नेपाल सरकारको गृह मन्त्रालय समक्ष पठाउनु पर्नेछ र यसरी प्राप्त भएका विवरण समेतको आधारमा उपयुक्त व्यक्तिको नाम गृहमन्त्रीले सिफारिस समितिमा पठाउनु पर्नेछ । </div><div class="list-item-indent"> (२) उपदफा (१) बमोजिम सम्बन्धित निकाय वा पदाधिकारीबाट विभूषणको लागि सिफारिस प्राप्त हुन आएपछि समितिले आवश्यक छानबिन गरी यो ऐन तथा यस ऐन अन्तर्गत बनेको नियम बमोजिम विभूषण प्रदान गर्नका लागि उपयुक्त देखिएका पदाधिकारी, कर्मचारी तथा महानुभावको नामावली तथा निजहरुले पाउनु पर्ने विभूषणको प्रकार समेत खुलाई विभूषण प्रदान गर्नका लागि मन्त्रिपरिषद् समक्ष नाम सिफारिस गर्नु पर्नेछ । </div><div class="list-item-indent"> (३) विदेशी राष्ट्रका नागरिकलाई मानपदवीको लागि सिफारिस गर्दा त्यस्तो राष्ट्रको प्रचलनलाई समेत ध्यानमा राखी सिफारिस गरिनेछ। </div><div class="list-item-indent"> (४)<span>II</span> विभूषण सिफारिस सम्बन्धी अन्य प्रकृया नेपाल सरकारको गृह मन्त्रालयले तोके बमोजिम हुनेछ। </div><div class="main-list-item"> ६.&nbsp;&nbsp;&nbsp;&nbsp;&nbsp;&nbsp;<span class="bold">विभूषण सिफारिसका आधार :</span> समिति समक्ष विभूषणको लागि सिफारिस गर्दा देहायका आधारमा गर्नु पर्नेछ :- </div><div class="list-item-indent"> (क) राष्ट्रको गौरव वृद्धि गर्ने कार्यमा विशेष योगदान पुऱ्याएको, </div><div class="list-item-indent"> (ख) आफ्नो क्षेत्रमा उत्कृष्ट काम गरी राष्ट्रलाई योगदान पुऱ्याएको, </div><div class="list-item-indent"> (ग) सरकारी सेवासँग सम्बन्धित व्यक्तिको हकमा आफूलाई तोकिएको काम प्रशंसनीय रुपमा सम्पादन गरेको, </div><div class="list-item-indent"> (घ) विदेशी नागरिक भए नेपालको समुन्नति तथा अन्तर्राष्ट्रिय क्षेत्रमा नेपालको सम्मान बढाउने कार्यमा विशेष योगदान पुऱ्याएको, </div><div class="list-item-indent"> (ङ) कुनै साहसी वा बुद्धिमत्तापूर्ण काम गरी सार्वजनिक हितको लागि विशेष योगदान पुऱ्याएको, </div><div class="list-item-indent"> (च) तोकिएको अन्य आधार पूरा गरेको। </div><div class="footer-note"><span>II</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा थप । </div><div class="main-list-item"> ७.&nbsp;&nbsp;&nbsp;&nbsp;&nbsp;&nbsp;<span class="bold">विभूषण सुशोभन समारोह :</span> (१) राष्ट्रपतिले विभूषण पाउने व्यक्तिलाई सो विभूषण, त्यसको प्रतीक समूह र अधिपत्र विभूषण सुशोभन समारोहका दिन प्रदान गर्नेछ । </div><div class="list-item-indent"> (२) उपदफा (१) मा जुनसुकै कुरा लेखिएको भए तापनि यस ऐन बमोजिम राष्ट्र प्रमुख वा सरकार प्रमुख वा विदेशी राष्ट्रका विशिष्ट व्यक्तिहरुलाई यस ऐन बमोजिम विभूषण प्रदान गर्न जुनसुकै समयमा पनि मन्त्रिपरिषद्ले विभूषण सुशोभनको व्यवस्था मिलाउन सक्नेछ। </div><div class="list-item-indent"> (३) सुशोभन समारोहका दिन विभूषण पाउने व्यक्ति कुनै कारणले उपस्थित हुन नसकेमा निजले विभूषणको प्रतीक समूह र अधिपत्र गृह मन्त्रालयबाट प्राप्त गर्नेछ। </div><div class="list-item-indent"> (४) कुनै व्यक्तिलाई कुनै विभूषण मरणोपरान्त प्रदान गरिएमा वा विभूषण पाउने व्यक्तिको सुशोभन समारोह हुनु अगावै मृत्यु भएमा निजले पाउने प्रतीक समूह, मानपदवी र अधिपत्र समेत निजको पत्नी वा पतिलाई वा त्यस्तो पत्नी वा पति नभए निजको ज्येष्ठ सन्तान वा कुनै सन्तान नभए निजको नजिकको हकवालालाई प्रदान गरिनेछ। </div><div class="list-item-indent"> (५) विभूषण प्राप्त गर्ने व्यक्तिले सुशोभन समारोह हुनुअघि त्यसको प्रतीक समूह लगाउनु हुँदैन। </div><div class="text-center">परिच्छेद-३</div><div class="text-center bold">मानपदवी</div><div class="main-list-item"> ८.&nbsp;&nbsp;&nbsp;&nbsp;&nbsp;&nbsp;<span class="bold">मानपदवीको प्रकार र मर्यादाक्रम :</span> (१) यस ऐन बमोजिम प्रदान गरिने मानपदवीको प्रकार देहाय बमोजिम हुनेछन् :- </div><div class="list-item-indent"> (क) नेपाल रत्न। </div><div class="list-item-indent"> (ख) राष्ट्र गौरव। </div><div class="list-item-indent"> (ग) राष्ट्रदीप । </div><div class="list-item-indent"> (घ) जनसेवा श्री। </div><div class="list-item-indent"> (२) उपदफा (१) मा उल्लेख भएको क्रम अनुसार मानपदवीको मर्यादाक्रम कायम हुनेछ। </div><div class="main-list-item"> ९.&nbsp;&nbsp;&nbsp;&nbsp;&nbsp;&nbsp;<span class="bold">मानपदवी लगाउने तरिका :</span> मानपदवी लगाउने तरिका तोकिए बमोजिम हुनेछ। </div><div class="main-list-item"> १०.&nbsp;&nbsp;&nbsp;&nbsp;&nbsp;<span class="bold">विदेशी मुलुकको मानपदवी लगाउने :</span> (१) कुनै विदेशी मुलुक वा विदेशी राजदूतावासको औपचारिक समारोहमा विदेशी मुलुकका कुनै मन्त्री वा सोभन्दा माथिल्लो ओहदाका पदाधिकारी विशेष अतिथिको रुपमा उपस्थित रहेको समारोहमा मानपदवी लगाउँदा आफ्नो मुलुक र सो विदेशी मुलुकको मानपदवी मात्र लगाउन सकिनेछ। </div><div class="list-item-indent"> (२) आफ्नो मुलुक र विदेशी मुलुकको मानपदवी पाउने व्यक्तिले आफ्नो मुलुकको मानपदवी नलगाई विदेशी मुलुकको मात्र मानपदवी लगाउन पाउने छैन। </div><div class="main-list-item"> ११.&nbsp;&nbsp;&nbsp;&nbsp;&nbsp;<span class="bold">मानपदवीको अधिपत्र :</span> मानपदवी पाउने व्यक्तिलाई समितिले तोके बमोजिमको अधिपत्र प्रदान गरिनेछ । </div><div class="footer-note"><span>√</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित । </div><div class="text-center">परिच्छेद-४</div><div class="text-center bold">अलङ्कार</div><div class="main-list-item"> १२.&nbsp;&nbsp;&nbsp;&nbsp;&nbsp;<span class="bold">अलङ्कार :</span> (१) यस ऐन बमोजिम जुनसुकै व्यक्तिलाई प्रदान गरिने अलङ्कारहरु देहाय बमोजिम हुनेछन् :- </div><div class="list-item-indent"> (क) राष्ट्र यशोबर्द्धक । </div><div class="list-item-indent"> (ख) नेपाल सेवा प्रवीण। </div><div class="list-item-indent"> (ग) समाज सेवा रत्न। </div><div class="list-item-indent"> (२) यस ऐन बमोजिम नेपाली सेनालाई मात्र प्रदान गरिने अलङ्कारह देहाय बमोजिम हुनेछन् :- </div><div class="nested-list-item-indent"> (क) परम पौरख भाष्कर। </div><div class="nested-list-item-indent"> (ख) अति पौरख भाष्कर। </div><div class="nested-list-item-indent"> (ग) महा पौरख भाष्कर। </div><div class="list-item-indent"> (३) यस ऐन बमोजिम प्रहरीलाई मात्र प्रदान गरिने अलङ्कारहरु देहाय बमोजिम हुनेछन् :- </div><div class="nested-list-item-indent"> (क) नेपाल प्रताप सुभूषण। </div><div class="nested-list-item-indent"> (ख) नेपाल प्रताप आभूषण। </div><div class="nested-list-item-indent"> (ग) नेपाल प्रताप भूषण। </div><div class="main-list-item"> १३.&nbsp;&nbsp;&nbsp;&nbsp;&nbsp;<span class="bold">मर्यादाक्रम :</span> (१) अलङ्कारहरुको मर्यादाक्रम देहाय बमोजिम हुनेछ :- </div><div class="list-item-indent"> (क) राष्ट्र यशोबर्द्धक । </div><div class="list-item-indent"> (ख) परम पौरख भाष्कर। </div><div class="list-item-indent"> (ग) नेपाल प्रताप सुभूषण। </div><div class="list-item-indent"> (घ) नेपाल सेवा प्रवीण। </div><div class="list-item-indent"> (ङ) अति पौरख भाष्कर। </div><div class="list-item-indent"> (च) नेपाल प्रताप आभूषण। </div><div class="list-item-indent"> (छ) समाज सेवा रत्न। </div><div class="list-item-indent"> (ज) महा पौरख भाष्कर। </div><div class="list-item-indent"> (झ) नेपाल प्रताप भूषण। </div><div class="list-item-indent"> (२) मानपदवी र अलङ्कारको मर्यादाक्रम कायम गर्दा मानपदवीको मर्यादाक्रम अलङ्कार भन्दा माथिल्लो हुनेछ। </div><div class="main-list-item"> १४.&nbsp;&nbsp;&nbsp;&nbsp;&nbsp;<span class="bold">अलङ्कार लगाउने क्रम :</span> (१) एकभन्दा बढी अलङ्कार पाउने व्यक्तिले आफूले पाएका अलङ्कार लगाउँदा मर्यादाक्रम अनुसार दाहिने तर्फबाट लगाउनु पर्नेछ । </div><div class="list-item-indent"> (२) आफ्नो देशको अलङ्कार वा त्यसको स्वल्पाकार वा पट्टिका र विदेशी राज्यबाट प्राप्त विभूषण वा तिनको स्वल्पाकार वा पट्टिका एकसाथ लगाउँदा आफ्नो देशको अलङ्कार वा त्यसको स्वल्पाकार वा पट्टिका विदेशी राज्यको विभूषण वा त्यसको स्वल्पाकार वा पट्टिका भन्दा दाहिने लगाउनु पर्नेछ । </div><div class="list-item-indent"> (३) विदेशी राज्यबाट पाएका एकभन्दा बढी अलङ्कार लगाउँदा पाएको मितिको क्रमानुसार लगाउनु पर्नेछ। </div><div class="main-list-item"> १५.&nbsp;&nbsp;&nbsp;&nbsp;&nbsp;<span class="bold">अलङ्कार दोहोरिएमा खुकुरी थप्ने :</span> कुनै अलङ्कार पाउने व्यक्तिले पुनः सोही अलङ्कार अर्को पटक पाएमा निजले पहिले पाएको अलङ्कारको पट्टिकामा प्रत्येक पटकको निमित्त सोही अलङ्कार बनेको धातुका एक एकवटा खुकुरी थपिंदै जानेछ। </div><div class="text-center">परिच्छेद-५</div><div class="text-center bold">पदक</div><div class="main-list-item"> १६.&nbsp;&nbsp;&nbsp;&nbsp;&nbsp;<span class="bold">पदकको प्रकार र मर्यादाक्रम :</span> (१) यस ऐन बमोजिम जुनसुकै व्यक्तिलाई प्रदान गरिने पदक तथा त्यसको मर्यादाक्रम देहाय बमोजिम हुनेछन् :- </div><div class="list-item-indent"> (क) लोक श्री पदक। </div><div class="list-item-indent"> (ख) राष्ट्र सेवा पदक । </div><div class="list-item-indent"> (ग) सत्कार्य पदक। </div><div class="list-item-indent"> (घ) समाज सेवा पदक । </div><div class="list-item-indent"> (ङ) शिक्षा ज्योति पदक। </div><div class="list-item-indent"> (च) सगरमाथा पदक । </div><div class="list-item-indent"> (छ) सुकीर्ति पदक। </div><div class="list-item-indent"> (ज) वीरता पदक। </div><div class="list-item-indent"> (झ) शौर्य पदक। </div><div class="list-item-indent"> (ञ) प्राकृतिक प्रकोप पीडितोद्धार पदक। </div><div class="list-item-indent"> (ट) विकास रत्न पदक। </div><div class="list-item-indent"> (ठ) शान्ति पदक । </div><div class="list-item-indent"> (ड) विज्ञान प्रवीण पदक। </div><div class="list-item-indent"> (ढ)<span>०</span> संविधान सभा निर्वाचन पदक। </div><div class="list-item-indent"> (२) अलङ्कार र पदकको मर्यादाक्रम कायम गर्दा अलङ्कारको मर्यादाक्रम सधैं माथिल्लो हुनेछ । </div><div class="main-list-item"> १७.&nbsp;&nbsp;&nbsp;&nbsp;&nbsp;<span class="bold">पुनः पदक पाएमा थपिने चिन्ह :</span> यस ऐन बमोजिम एकपटक पदक पाइसकेको व्यक्तिले पुनः पदक पाएमा प्रत्येक पटकको निम्ति पहिलो पटक पाउँदाको पट्टिकामा १ सेन्टिमिटर लामो पहिलो पटक कास्य, दोस्रो पटक ताम्र, तेस्रो पटक रजत र चौथो पटक स्वर्णको एक एक खुकुरी थपिनेछ। </div><div class="main-list-item"> १८.&nbsp;&nbsp;&nbsp;&nbsp;&nbsp;<span class="bold">पदक लगाउने क्रम :</span> (१) एकभन्दा बढी पदक पाउने व्यक्तिले आफूले पाएका पदक लगाउँदा मर्यादाक्रम अनुसार दाहिने तर्फबाट लगाउनु पर्नेछ। </div><div class="list-item-indent"> (२) आफ्नो देशको पदक वा त्यसको स्वल्पाकार वा पट्टिका र विदेशी राज्यबाट प्राप्त विभूषणहरु वा तिनको स्वल्पाकार वा पट्टिका एकसाथ लगाउँदा आफ्नो देशको पदक वा त्यसको स्वल्पाकार वा पट्टिका विदेशी राज्यबाट प्राप्त विभूषण वा तिनको स्वल्पाकार वा पट्टिका भन्दा दाहिने लगाउनु पर्नेछ । </div><div class="footer-note"><span>०</span> पहिलो संशोधनद्वारा संशोधित । </div><div class="text-center">परिच्छेद-६</div><div class="text-center bold">विविध</div><div class="main-list-item"> १९.&nbsp;&nbsp;&nbsp;&nbsp;&nbsp;<span class="bold">विदेशी मुलुकको उपाधि, सम्मान वा विभूषण ग्रहण गर्न स्वीकृति लिनु पर्ने :</span> (१) कुनै पनि नेपाली नागरिकले विदेशी मुलुकबाट प्रदान गरिने उपाधि, सम्मान वा विभूषण ग्रहण गर्नुभन्दा पहिले नेपाल सरकारको स्वीकृति लिनु पर्नेछ । </div><div class="list-item-indent"> (२) उपदफा (१) बमोजिम स्वीकृति लिंदा समिति मार्फत लिनु पर्नेछ । </div><div class="main-list-item"> २०.&nbsp;&nbsp;&nbsp;&nbsp;&nbsp;<span class="bold">विभूषणको प्रशंसा लेख्नेः</span> (१) विभूषण पाउने व्यक्तिको नामको अगाडि निजले पाएको विभूषण अनुसार तोकिए बमोजिमको प्रशंसा लेख्न सकिनेछ। </div><div class="list-item-indent"> (२) उपदफा (१) मा जुनसुकै कुरा लेखिएको भए तापनि एकभन्दा बढी विभूषण पाउने व्यक्तिको नामको अगाडि सो बमोजिम प्रशंसा लेख्दा निजले पाएको विभूषणको मर्यादाक्रम अनुसार लेख्नु पर्नेछ। </div><div class="main-list-item"> २१.&nbsp;&nbsp;&nbsp;&nbsp;&nbsp;<span class="bold">विभूषण सम्बन्धी अन्य व्यवस्थाः</span> यस ऐन बमोजिम विभूषण प्रदान गर्नको लागि चाहिने अन्य शर्त र विभूषणको बनोट, आकार प्रकार तथा प्रतीक समूह सम्बन्धी व्यवस्था तोकिए बमोजिम हुनेछ । </div><div class="main-list-item"> २२.&nbsp;&nbsp;&nbsp;&nbsp;&nbsp;<span class="bold">स्वल्पाकार, पट्टिका र तारिका सम्बन्धी व्यवस्था :</span> विभूषण पाउने व्यक्तिले तोकिए बमोजिम स्वल्पाकार, पट्टिका र तारिका लगाउन सक्नेछ। </div><div class="main-list-item"> २३.&nbsp;&nbsp;&nbsp;&nbsp;&nbsp;<span class="bold">खरिद गर्न सक्ने :</span> (१) कुनै व्यक्तिले आफूले प्राप्त गरेको विभूषणको प्रतीक हराएमा वा नष्ट भएमा गृह मन्त्रालय वा सो मन्त्रालयले तोकेको ठाउँबाट खरिद गर्न सक्नेछ। </div><div class="list-item-indent"> (२) विभूषणको स्वल्पाकार तथा तारिका गृह मन्त्रालय वा सो मन्त्रालयले तोकेको ठाउँबाट खरिद गर्न सकिनेछ । </div><div class="main-list-item"> २४.&nbsp;&nbsp;&nbsp;&nbsp;&nbsp;<span class="bold">विभूषण प्रचलनमा ल्याउन नपाइनेः</span> नेपाल सरकारबाट प्रदान गर्ने विभूषण जस्तो नाम, बनोट र आकृति कायम गरी कुनै संस्था वा व्यक्तिले कुनै विभूषण दिन पाइने छैन। </div><div class="main-list-item"> २५.&nbsp;&nbsp;&nbsp;&nbsp;&nbsp;<span class="bold">विभूषणमा हेरफेर वा थपघट गर्न सक्ने :</span> नेपाल सरकारले आवश्यकता अनुसार विभूषणको सङ्ख्या, आकार, प्रकार तथा बनोटमा थपघट वा हेरफेर गर्न सक्नेछ। </div><div class="main-list-item"> २६.&nbsp;&nbsp;&nbsp;&nbsp;&nbsp;<span class="bold">विभूषण रद्द गर्न सकिनेः</span> (१) यस ऐन बमोजिम कुनै नेपाली नागरिक वा विदेशी व्यक्तिलाई प्रदान गरिएको विभूषणलाई नेपाल सरकारले देहायको अवस्थामा रद्द गर्न सक्नेछः- </div><div class="list-item-indent"> (क) नेपालका विरुद्ध हातहतियार उठाएमा वा उठाउने कुचेष्टा गरेमा वा शत्रु राज्यलाई कुनै प्रकारबाट सहायता दिएमा वा नेपाल विरुद्ध जासुसी गरेमा, </div><div class="list-item-indent"> (ख) नेपालले समेत भाग लिएको युद्धको समयमा नेपालको शत्रु राज्यको तर्फबाट युद्धमा भाग लिएमा, </div><div class="list-item-indent"> (ग) आफूले प्राप्त गरेको विभूषण कसैलाई बिक्री गरेमा वा बन्धकीमा राखेमा, </div><div class="list-item-indent"> (घ) आफूले प्राप्त गरेको विभूषणको मर्यादा विपरीत हुने गरी विभूषणको प्रयोग गरेमा वा कसैलाई प्रयोग गर्न दिएमा। </div><div class="list-item-indent"> (२) उपदफा (१) बमोजिम कुनै विभूषण रद्द गरिएमा नेपाल सरकारले विभूषण पाउने व्यक्तिको नाम र रद्द गरिएको विभूषण समेत खुलाई सर्वसाधारणको जानकारीको लागि सार्वजनिक सूचना जारी गर्नु पर्नेछ । </div><div class="main-list-item"> २७.&nbsp;&nbsp;&nbsp;&nbsp;&nbsp;<span class="bold">विभूषण स्वेच्छाले फिर्ता गर्न सक्ने :</span> कसैले यस ऐन बमोजिम प्राप्त गरेको कुनै विभूषण स्वेच्छाले फिर्ता गर्न चाहेमा त्यस्तो विभूषणको प्रतीक समूह गृह मन्त्रालयमा बुझाउनु पर्नेछ । </div><div class="main-list-item"> २८.&nbsp;&nbsp;&nbsp;&nbsp;&nbsp;<span class="bold">नियम बनाउने अधिकार :</span> यस ऐनको उद्देश्य कार्यान्वयन गर्नको लागि नेपाल सरकारले आवश्यक नियमहरु बनाउन सक्नेछ। </div><div class="main-list-item"> २९.&nbsp;&nbsp;&nbsp;&nbsp;&nbsp;<span class="bold">खारेजी :</span> (१) विभूषण नियमावली, २०४८ खारेज गरिएको छ। </div><div class="list-item-indent"> (२) उपदफा (१) बमोजिमको नियमावली बमोजिम प्रदान गरिएका विभूषण सम्बन्धी व्यवस्था तोकिए बमोजिम हुनेछ। </div><div class="text-center">अनुसूची</div><div class="text-center">(दफा ५ को उपदफा (१) सँग सम्बन्धित)</div><div class="document-subtitle">विभूषण सिफारिस फाराम</div><div class="text-center">नेपाल सरकार</div><div class="text-center" style="margin-top: 5px;"><span class="form-field large" style="min-width: 400px; margin: 0 auto; display: block;"></span> मन्त्रालय/सचिवालय/आयोग/विभाग </div><div class="content-paragraph" style="margin-top: 25px;"> नाम : <span class="form-field large"></span></div><div class="content-paragraph"> दर्जा : (सरकारी सेवामा कार्यरत रहेको भए) </div><div class="content-paragraph"> कार्य क्षेत्र र कामको विवरण : (सरकारी सेवा बाहेक अन्य क्षेत्रमा कार्यरत व्यक्तिको हकमा) </div><div class="content-paragraph"> सरकारी सेवामा कार्यरत व्यक्तिको हकमा : </div><table class="main-table"><thead><tr><th>प्रथम नियुक्तिको दर्जा र उमेर</th><th>हालको दर्जामा बढुवा भएको मिति र उमेर</th><th>जम्मा सेवा</th><th>पहिले नै विभूषण पाइसकेको भए विभूषणको नाम र मिति</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> विभूषण प्रदान गर्नका लागि सिफारिस गर्नु पर्ने कारण/आधार र सो कुरा पुष्टि गर्ने पूर्ण विवरण : </div><div class="signature-section"> सिफारिस गर्नेको<br> हस्ताक्षर : <span class="form-field medium"></span><br> नाम : <span class="form-field medium"></span><br> मिति : <span class="form-field medium"></span></div></body></html>