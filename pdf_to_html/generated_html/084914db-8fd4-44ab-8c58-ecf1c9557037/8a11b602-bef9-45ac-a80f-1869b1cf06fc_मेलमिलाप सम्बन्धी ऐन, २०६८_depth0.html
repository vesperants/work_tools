<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मेलमिलाप सम्बन्धी ऐन, २०६८.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* Outer border */ } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 20px; text-align: justify; line-height: 1.7; margin-bottom: 10px; position: relative; } .list-item.main { margin-left: 0; padding-left: 30px; text-indent: -30px; } .list-item.sub { margin-left: 40px; /* Indent sub-items */ text-indent: 0; padding-left: 0; } .list-item.sub-sub { margin-left: 60px; /* Indent sub-sub-items */ text-indent: 0; padding-left: 0; } .key-value-line { display: flex; justify-content: space-between; align-items: baseline; margin-bottom: 5px; margin-left: 60px; /* Aligns with sub-items */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">मेलमिलाप सम्बन्धी ऐन, २०६८</div></div><table class="main-table"><thead><tr><th style="text-align: left;">संशोधन गर्ने ऐन</th><th>प्रमाणीकरण र प्रकाशन मिति</th></tr></thead><tbody><tr><td>१. मेलमिलाप सम्बन्धी (पहिलो संशोधन) ऐन, २०७२</td><td class="text-center">२०६८।०१।२६</td></tr><tr><td>२. केही नेपाल ऐन संशोधन गर्ने ऐन, २०७२</td><td class="text-center">२०७२।१०।१२</td></tr><tr><td>&nbsp;</td><td class="text-center">२०७२।११।१३</td></tr></tbody></table><div class="document-subtitle">संवत् २०६८ सालको ऐन नं. २</div><div class="document-subtitle bold">मेलमिलापको कार्यविधिका सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> मेलमिलापको माध्यमबाट छिटो, छरितो तथा सरल प्रक्रियाबाट विवादको समाधान गर्न र विवाद समाधानको प्रक्रियालाई कम खर्चिलो बनाई न्यायमा सर्वसाधारणको पहुँच वृद्धि गराई सर्वसाधारणको हित र सुविधा कायम गर्न मेलमिलापको कार्यविधिका सम्बन्धमा कानूनी व्यवस्था गर्न वाञ्छनीय भएकोले, </div><div class="content-paragraph"> नेपालको अन्तरिम संविधान, २०६३ को धारा ८३ को उपधारा (१) बमोजिम संविधान सभाले यो ऐन बनाएको छ । </div><div class="document-subtitle bold">परिच्छेद-१</div><div class="document-subtitle bold">प्रारम्भिक</div><div class="list-item main"><span class="bold">१. संक्षिप्त नाम र प्रारम्भः</span> (१) यस ऐनको नाम “मेलमिलाप सम्बन्धी ऐन, २०६८” रहेको छ। </div><div class="list-item main"> (२) यो ऐन नेपाल सरकारले नेपाल राजपत्रमा सूचना प्रकाशन गरी तोकेको मितिदेखि सोही सूचनामा तोकिएको जिल्लामा प्रारम्भ हुनेछ । ◆ </div><div class="list-item main"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा, - </div><div class="list-item sub"> (क) “अर्धन्यायिक निकाय” भन्नाले अदालत बाहेक मुद्दाको कारबाही र किनारा गर्न अधिकार पाएको अन्य निकाय सम्झनु पर्छ । </div><div class="list-item sub"> (ख) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="list-item sub"> (ग) “परिषद्” भन्नाले दफा २६ बमोजिम गठन भएको मेलमिलाप परिषद् सम्झनु पर्छ । </div><div class="list-item sub"> (घ) “पक्ष” भन्नाले विवादको पक्ष सम्झनु पर्छ र सो शब्दले मुद्दाको सन्दर्भमा वादी र प्रतिवादी समेतलाई जनाउनेछ । </div><div class="list-item sub"> (ङ) “प्रमाणपत्र” भन्नाले मेलमिलापकर्ताको रुपमा काम गर्न दफा २१ को उपदफा (१) बमोजिम प्रदान गरिएको प्रमाणपत्र सम्झनु पर्छ । </div><div class="list-item sub"> (च) “मुद्दा” भन्नाले मुद्दा हेर्ने निकायमा विचाराधीन रहेको विवाद सम्झनु पर्छ । </div><div class="list-item sub"> (छ) “मुद्दा हेर्ने निकाय” भन्नाले अदालत सम्झनु पर्छ र सो शब्दले अर्धन्यायिक निकाय समेतलाई जनाउँछ । </div><div class="list-item sub"> (ज) “मेलमिलाप” भन्नाले पक्षहरुले मेलमिलापकर्ताको सहयोगमा विवाद वा मुद्दाको निरुपण गर्न अपनाइने प्रक्रिया सम्झनु पर्छ । </div><div class="list-item sub"> (झ) “मेलमिलापकर्ता” भन्नाले पक्षहरु बीचको विवादलाई छलफल गराई सहज वातावरण सृजना गर्न तथा सो विषयमा सहमति कायम गर्नका लागि उत्प्रेरित गर्न यस ऐन बमोजिम नियुक्त मेलमिलापकर्ता सम्झनु पर्छ । </div><div class="list-item sub"> (ञ) “स्थानीय तह” भन्नाले गाउँपालिका वा नगरपालिका सम्झनु पर्छ । </div><div class="content-paragraph" style="margin-left: 20px; font-size: 13px;"><span style="font-size: 15px;">➢</span> केही नेपाल ऐन संशोधन गर्ने ऐन, २०७२ द्वारा संशोधित । </div><div class="document-subtitle bold">परिच्छेद-२</div><div class="document-subtitle bold">मेलमिलापद्द्वारा विवादको समाधान</div><div class="list-item main"><span class="bold">३. मेलमिलापद्द्वारा विवादको निरुपण हुन सक्ने :</span> (१) कुनै सम्झौतामा मेलमिलापद्वारा विवादको समाधान गरिने व्यवस्था भएकोमा त्यस्तो सम्झौता वा सो अन्तर्गत उत्पन्न हुने विवाद सोही सम्झौतामा उल्लेख भएको कार्यविधि पूरा गरी निरुपण गराउनु पर्नेछ । </div><div class="list-item sub"> (२) उपदफा (१) मा जुनसुकै कुरा लेखिएको भए तापनि मुद्दा हेर्ने निकाय समक्ष दायर भएको वा नभएको प्रचलित कानून बमोजिम मिलापत्र हुन सक्ने विवादलाई पक्षहरुले मेलमिलापद्वारा समाधान गर्न चाहेमा यस ऐन बमोजिमको कार्यविधि अपनाई समाधान गर्न सकिनेछ । </div><div class="list-item sub"> (३) पक्षहरुले मुद्दा हेर्ने निकायमा दायर भएको मुद्दालाई उपदफा (२) बमोजिम मेलमिलापद्द्वारा समाधान गर्न चाहेमा सोही व्यहोरा उल्लेख गरी जुनसुकै बखत सम्बन्धित मुद्दा हेर्ने निकाय समक्ष निवेदन दिन सक्नेछन् र त्यस्तो निवेदन प्राप्त हुन आएमा मुद्दा हेर्ने निकायले त्यस्तो मुद्दा जुनसुकै तहमा रहेको भए पनि मेलमिलापबाट निरुपण गर्न आदेश दिनेछ । </div><div class="list-item sub"> (४) मुद्दा हेर्ने निकाय समक्ष दायर भएको कुनै मुद्दा मेलमिलापको कार्यविधिबाट निरुपण हुन उपयुक्त छ भन्ने मुद्दा हेर्ने निकायलाई लागेमा <span class="form-field medium"></span>मुद्दा हेर्ने निकायले मेलमिलापद्वारा विवादको निरुपण गर्ने आदेश दिन सक्नेछ । </div><div class="list-item sub"> (५) उपदफा (३) र (४) मा जुनसुकै कुरा लेखिएको भए तापनि मेलमिलापको कार्यविधिबाट विवादको निरुपण हुने विषयको अतिरिक्त त्यस्तो कार्यविधिबाट निरुपण हुन नसक्ने विषय पनि सोही विवादमा निरुपण गर्नु पर्ने रहेछ भने त्यस्तो विषयमा मेलमिलापबाट विवादको निरुपण गर्न मुद्दा हेर्ने निकायले आदेश दिने छैन । </div><div class="content-paragraph" style="margin-left: 20px; font-size: 13px;"> * पहिलो संशोधनद्वारा झिकिएको । </div><div class="list-item main"><span class="bold">४. मेलमिलापकर्ताको नियुक्ति :</span> (१) सम्झौतामा मेलमिलापकर्ता नियुक्त गर्ने व्यवस्था भएकोमा सोही बमोजिम र त्यस्तो व्यवस्था नभएकोमा यस ऐन बमोजिम मेलमिलापकर्ताको नियुक्ति गर्नु पर्नेछ । </div><div class="list-item sub"> (२) उपदफा (१) बमोजिम मेलमिलापकर्ता नियुक्ति गर्दा पक्षहरुले आपसी सहमतिबाट नियुक्ति गर्नु पर्नेछ । </div><div class="list-item main"><span class="bold">५. मेलमिलापकर्ताको संख्या :</span> (१) सम्झौतामा मेलमिलापकर्ताको संख्या तोकिएकोमा सोही बमोजिम र नतोकिएकोमा पक्षहरुको सहमतिबाट एकजना वा तीनजना मेलमिलापकर्ताको संख्या निर्धारण गरी नियुक्त गरिनेछ । </div><div class="list-item sub"> (२) एकजना मेलमिलापकर्ता नियुक्त गर्न पक्षहरु सहमत भएकोमा दुवै पक्षको सहमतिबाट र तीनजना मेलमिलापकर्ता नियुक्त गर्नु परेमा प्रत्येक पक्षले एकजना र पक्षहरु आफैंले वा त्यसरी नियुक्ति भएका दुईजना मेलमिलापकर्ताले तेस्रो मेलमिलापकर्ता नियुक्त गर्नेछन् । </div><div class="list-item sub"> (३) तीनजना मेलमिलापकर्ता नियुक्त भएकोमा तेस्रो मेलमिलापकर्ताले संयोजक भई काम गर्नेछ । </div><div class="list-item main"><span class="bold">६. मेलमिलापकर्ता नियुक्त गर्न सहायता लिन सकिने :</span> (१) मेलमिलापकर्ता नियुक्त गर्नको लागि मेलमिलाप सम्बन्धी काम गर्ने कुनै संस्थाले छुट्टै नियमावली वा कार्यविधिको व्यवस्था गरेकोमा पक्षहरुले त्यस्तो नियमावली वा कार्यविधि बमोजिम मेलमिलापकर्ता नियुक्त गर्न सक्नेछन् । </div><div class="list-item sub"> (२) उपदफा (१) बमोजिम मेलमिलापकर्ता नियुक्त गर्न पक्षहरुले आफैंले वा अदालतको आदेश बमोजिम मेलमिलापकर्ता हुने व्यक्तिको नाम नियुक्तिका लागि सिफारिस गरी पठाउन त्यस्तो संस्थालाई अनुरोध गर्न सक्नेछन् । </div><div class="list-item sub"> (३) उपदफा (२) बमोजिम अनुरोध भएकोमा त्यस्तो संस्थाले विवादको प्रकृति र मेलमिलाप गर्नु पर्ने विषय, मेलमिलापकर्ता हुने व्यक्तिको योग्यता, दक्षता र निष्पक्षता वहन गर्न सक्ने क्षमता र अन्तर्राष्ट्रिय प्रकृतिको विवाद भए मेलमिलापकर्ता हुने व्यक्तिको राष्ट्रियता समेत विचार गरी उपयुक्त व्यक्तिको नाम सिफारिस गर्न वा उपयुक्त व्यक्तिलाई नियुक्त गर्नेछ । </div><div class="list-item sub"> (४) यस दफामा अन्यत्र जुनसुकै कुरा लेखिएको भए तापनि विवादका पक्षहरुले मेलमिलापकर्ता नियुक्तिका सम्बन्धमा स्थानीय तहको सहायता लिन चाहेमा सम्बन्धित तहको सहायता लिन सक्नेछन्। </div><div class="list-item sub"> (५) उपदफा (४) बमोजिम सहायता दिने प्रयोजनका लागि स्थानीय तहले यस ऐन बमोजिम योग्यता पुगेका मेलमिलापकर्ताको सूची तयार गरी राख्नेछ र त्यस्तो सूचीमा समावेश भएका व्यक्तिहरुमध्येबाट पक्षहरुसँग परामर्श गरी उपयुक्त व्यक्तिलाई मेलमिलापकर्ता नियुक्त गर्न सहायता गर्नेछ । </div><div class="list-item main"><span class="bold">७. मुद्दा हेर्ने निकायबाट मेलमिलापकर्ता नियुक्ति हुने :</span> (१) दफा ५ वा ६ मा जुनसुकै कुरा लेखिएको भए तापनि दफा ३ को उपदफा (४) बमोजिम मुद्दा हेर्ने निकायबाट मेलमिलापको कार्यविधि पूरा गरी विवादको समाधान गर्न आदेश भएकोमा वा दफा ५ बमोजिम मेलमिलापकर्ता नियुक्त गर्न पक्षहरु असमर्थ भएकोमा मेलमिलापकर्ताको नाम पेश गर्न मुद्दा हेर्ने निकायले निश्चित समयावधि तोकी सम्बन्धित पक्षलाई आदेश दिनेछ । </div><div class="list-item sub"> (२) उपदफा (१) बमोजिम आदेश भएकोमा सोही आदेशमा तोकिएको अवधिभित्र सम्बन्धित पक्षहरुले आपसी सहमतिबाट मेलमिलापकर्ताको नाम मुद्दा हेर्ने निकाय समक्ष पेश गर्नु पर्नेछ र पक्षहरुबीच सहमति भई नाम पेश गरेको व्यक्तिलाई मुद्दा हेर्ने निकायले मेलमिलापकर्ता नियुक्त गर्नेछ । </div><div class="content-paragraph" style="margin-left: 20px; font-size: 13px;"> केही नेपाल ऐन संशोधन गर्ने ऐन, २०७२ द्वारा संशोधित । </div><div class="list-item sub"> (३) उपदफा (२) बमोजिम पक्षहरुले नाम पेश गर्न असमर्थ भएमा मेलमिलापकर्ता हुन योग्य व्यक्तिहरुमध्येबाट पक्षहरुको सहमति लिई मुद्दा हेर्ने निकायले उपयुक्त ठहऱ्याएको व्यक्तिलाई मेलमिलापकर्ता नियुक्त गर्नेछ । </div><div class="list-item main"><span class="bold">८. विशेष परिस्थितिमा मेलमिलापकर्ताको नियुक्ति :</span> (१) मेलमिलापकर्ताको रुपमा नियुक्त भएको कुनै व्यक्तिले मेलमिलापकर्ताको रुपमा काम गर्न इन्कार गरेमा, काम गर्न असमर्थ भएमा, निजले राजीनामा दिएमा, निजको मृत्यु भएमा वा अन्य कुनै कारणबाट मेलमिलापकर्ताको स्थान रिक्त हुन गएमा जुन प्रक्रियाबाट मेलमिलापकर्ता नियुक्त भएको हो सोही प्रक्रिया पूरा गरी पक्षहरुले सहमति कायम गरेको अवधिभित्र अर्को मेलमिलापकर्ता नियुक्त गरिनेछ । </div><div class="list-item sub"> (२) उपदफा (१) बमोजिम मेलमिलापकर्ता नियुक्त हुन नसकेमा दफा ७ बमोजिमको प्रक्रिया पूरा गरी मेलमिलापकर्ता नियुक्त गरिनेछ । </div><div class="list-item main"><span class="bold">९. मेलमिलापकर्ता नियुक्त गर्न आदेश दिने :</span> (१) यस परिच्छेदमा अन्यत्र जुनसुकै कुरा लेखिएको भए तापनि दफा ३ को उपदफा (३) वा (४) बमोजिम मेलमिलापद्द्वारा विवादको समाधान गर्नु पर्दा त्यस्तो मुद्दा हेर्ने निकायले मेलमिलापकर्ता नियुक्त गर्न आदेश दिनेछ । </div><div class="list-item sub"> (२) उपदफा (१) बमोजिम मेलमिलापकर्ताको नियुक्ति गर्न आदेश दिँदा दफा २१ को उपदफा (१) बमोजिम मेलमिलापकर्ताको हैसियतमा काम गर्न प्रमाणपत्र प्राप्त व्यक्तिहरुमध्येबाट पक्षले रोजेको व्यक्ति नियुक्त गर्ने आदेश दिनु पर्नेछ । </div><div class="list-item main"><span class="bold">१०. मेलमिलापकर्ता भई काम गर्न नचाहेमा सूचना दिनु पर्ने :</span> यस परिच्छेद बमोजिम मेलमिलापकर्ताको रुपमा नियुक्त भएको व्यक्तिले मेलमिलापकर्ता भई काम गर्न नचाहेमा आफूले नियुक्तिको सूचना पाएको सात दिनभित्र सोको लिखित जानकारी मुद्दा हेर्ने निकायलाई दिनु पर्नेछ । </div><div class="list-item main"><span class="bold">११. मेलमिलापकर्ताले जानकारी गराउने :</span> (१) यस परिच्छेद बमोजिम मेलमिलापकर्ता नियुक्त भएको व्यक्तिले स्वतन्त्र तथा निष्पक्ष रुपमा काम गर्न नसक्ने प्रकृतिको विवाद भएमा वा त्यसरी काम गर्न नसक्ने मनासिब शङ्का गर्न सकिने कुनै परिस्थिति भएमा निजले यथाशीघ्र लिखित रुपमा सो कुराको जानकारी विवादका पक्ष र मुद्दा हेर्ने निकायबाट आदेश भएको विवादका हकमा त्यस्तो मुद्दा हेर्ने निकायलाई गराउनु पर्नेछ । </div><div class="list-item sub"> (२) उपदफा (१) बमोजिम गराइएको जानकारीको एक प्रति विवादसँग सम्बन्धित मिसिलसँग समावेश गर्नु पर्नेछ । </div><div class="list-item main"><span class="bold">१२. मेलमिलापकर्ताले पालना गर्नु पर्ने कुराहरु :</span> मेलमिलापकर्ताले आफ्नो काम कारबाहीको सिलसिलामा देहायका कुराहरु पालना गर्नु पर्नेछ :- </div><div class="list-item sub"> (क) मेलमिलाप सम्बन्धी काम कारबाही निष्पक्ष रुपले गर्नु पर्ने, </div><div class="list-item sub"> (ख) कुनै पक्षप्रति झुकाव, आग्रह, पूर्वाग्रह वा सो देखिने कुनै व्यवहार गर्न नहुने, </div><div class="list-item sub"> (ग) कुनै पक्षलाई डर, त्रास, झुक्यान वा प्रलोभनमा पारी मेलमिलाप गराउन नहुने, </div><div class="list-item sub"> (घ) विवादका कुनै पक्षसँग विवाद कायम रहेको बखत आर्थिक लेनदेन भएको हुन नहुने, </div><div class="list-item sub"> (ङ) मेलमिलाप गराउने सम्बन्धमा यो ऐन वा यस ऐन अन्तर्गत बनेको नियम विपरीत काम गर्न नहुने, </div><div class="list-item sub"> (च) मेलमिलाप सम्बन्धी काम कारबाहीको सिलसिलामा पक्षसँग आर्थिक तथा अन्य स्वार्थजन्य कुनै काम कारबाही वा लेनदेन व्यवहार गर्न नहुने, </div><div class="list-item sub"> (छ) मेलमिलापको कार्य सम्पादन गर्दा पालना गर्नु पर्ने आचारसंहिता पालना गर्ने । </div><div class="list-item main"><span class="bold">१३. मेलमिलापकर्तालाई हटाउन सकिने :</span> (१) मेलमिलापकर्ताको रुपमा नियुक्त भएको व्यक्ति दफा २२ बमोजिम योग्य नभएको कुरा निज नियुक्त भएपछि थाहा हुन आएमा पक्षहरु आफैले मेलमिलापकर्ता नियुक्त गरेको भए आफैंले, कुनै संस्थाद्वारा मेलमिलापकर्ता नियुक्त गरेको भए सो संस्था मार्फत् र मुद्दा हेर्ने निकायले नियुक्त गरेको भए त्यस्तो निकायले सो मेलमिलापकर्तालाई तुरुन्त हटाउनु पर्नेछ । </div><div class="list-item sub"> (२) कुनै मेलमिलापकर्ताले देहाय बमोजिमको कुनै काम गरेको कुरा कुनै पक्षले दिएको उजूरीबाट देखिएमा वा मुद्दा हेर्ने निकाय स्वयंलाई कुनै स्रोतबाट सो कुराको जानकारी हुन आएमा मुद्दा हेर्ने निकायले त्यस्तो मेलमिलापकर्तालाई जुनसुकै बखत हटाउन सक्नेछः- </div><div class="list-item sub-sub"> (क) निजले दफा १२ बमोजिमका कुराहरु पालना नगरेमा, </div><div class="list-item sub-sub"> (ख) निजले विवादको विषयवस्तु वा विवादका पक्षहरुसँग अनुचित वा जालसाजपूर्ण तवरले कुनै काम कारबाही गरेमा, </div><div class="list-item sub-sub"> (ग) निजको काम कारबाही वा मेलमिलापको प्रक्रियामा बराबर त्रुटि वा अनियमितता देखिएमा, </div><div class="list-item sub-sub"> (घ) निजले मेलमिलाप सम्बन्धी काम कारबाही अनावश्यक रुपमा लम्ब्याएमा, ढिलो गरेमा वा मेलमिलाप सम्बन्धी काम कारबाहीमा अभिरुची नदेखाएमा, </div><div class="list-item sub-sub"> (ङ) पक्षहरुको अनुमति विना निजहरुको हित प्रतिकूल हुने गरी मेलमिलापको प्रक्रियागत विषयमा भएका कुराहरुको गोपनीयता भङ्ग गरेमा । </div><div class="document-subtitle bold">परिच्छेद-३</div><div class="document-subtitle bold">मेलमिलाप सम्बन्धी कार्यविधि</div><div class="list-item main"><span class="bold">१४. मेलमिलापको कार्यविधि प्रारम्भ हुने :</span> (१) अदालतमा दायर नभएको विवादको सम्बन्धमा कुनै एक पक्षले अर्को पक्षलाई सूचना दिएमा, दफा ३ को उपदफा (३) बमोजिमको विवादको सम्बन्धमा त्यस्तो विवादका पक्षहरुले सम्बन्धित मुद्दा हेर्ने निकाय समक्ष निवेदन दिएमा वा दफा ३ को उपदफा (४) को विवादको सम्बन्धमा मुद्दा हेर्ने निकायले मेलमिलापद्वारा विवादको समाधान गर्न आदेश दिएमा मेलमिलापको कार्यविधि प्रारम्भ भएको मानिनेछ । </div><div class="content-paragraph" style="margin-left: 20px;"> तर समुदायमा आधारित मेलमिलापको कार्यविधि समुदाय समक्ष विवाद समाधान गर्न सम्बन्धित पक्षले अनुरोध गरेपछि प्रारम्भ हुनेछ । </div><div class="list-item sub"> (२) मेलमिलापको कार्यविधि प्रारम्भ भएपछि विवादका कुनै पक्षले त्यस्तो विवाद मेलमिलापकर्ता समक्ष पेश गर्नु पर्नेछ । </div><div class="list-item sub"> (३) उपदफा (१) बमोजिम मेलमिलापको कार्यविधि प्रारम्भ भएपछि त्यसको अन्त्य नभएसम्म यस ऐनमा अन्यथा लेखिएकोमा बाहेक त्यस्तो विवादका सम्बन्धमा कुनै मुद्दा हेर्ने निकायले हस्तक्षेप गर्न सक्ने छैन । </div><div class="list-item main"><span class="bold">१५. विवाद समाधान सम्बन्धी कार्यविधि :</span> (१) मेलमिलापद्द्वारा विवाद समाधान गर्ने कार्यविधि सम्बन्धित पक्षहरुले निर्धारण गरे बमोजिम हुनेछ । </div><div class="list-item sub"> (२) मेलमिलाप सम्बन्धी कार्य गर्ने कुनै संस्थाले बनाएको नियमावली वा अपनाएको कार्यविधि बमोजिम मेलमिलापद्वारा विवाद समाधान गर्ने सम्बन्धमा पक्षहरुबीच सहमति भएकोमा त्यस्तो नियमावली वा कार्यविधि बमोजिम विवादको समाधान गरिनेछ । </div><div class="list-item sub"> (३) दफा ३ को उपदफा (४) बमोजिम मुद्दा हेर्ने निकायको आदेश बमोजिम मेलमिलापद्वारा विवादको समाधान गर्दा सम्बन्धित मुद्दा हेर्ने निकायले कुनै कार्यविधि निर्धारण गरेको वा त्यस्तो कार्यविधि अपनाउन आदेश गरेको रहेछ भने त्यस्तो कार्यविधि बमोजिम मेलमिलापद्वारा विवादको समाधान गरिनेछ । </div><div class="list-item sub"> (४) उपदफा (१), (२) वा (३) बमोजिमको कार्यविधि वा नियमावलीको व्यवस्था नभएकोमा विवादको प्रकृति तथा विवादको शीघ्र समाधान गर्न पक्षहरुले चाहेको कुरालाई ध्यान दिई पक्षहरुको सहमतिमा मेलमिलापकर्ताबाट उपयुक्त ठानिएको कार्यविधि बमोजिम विवादको समाधान गरिनेछ । </div><div class="list-item sub"> (५) उपदफा (४) बमोजिमको कार्यविधि अपनाउँदा अन्य कुराको अतिरिक्त देहाय बमोजिमको कार्यविधि तय गर्नु पर्नेछः- </div><div class="list-item sub-sub"> (क) पक्षहरुलाई आ–आफ्नो दाबी तथा जिकिर आफू समक्ष राख्न लगाउन, </div><div class="list-item sub-sub"> (ख) पक्षसँग छुट्टाछुट्टै वा सामूहिक रुपमा भेटघाट गर्न, </div><div class="list-item sub-sub"> (ग) पक्षहरुसँग कुनै सूचना, प्रमाण वा कागजात माग गर्न, </div><div class="list-item sub-sub"> (घ) खण्ड (ग) बमोजिम माग गरेको सूचना, प्रमाण वा कागजात अर्को पक्षलाई हेर्न दिन, </div><div class="list-item sub-sub"> (ङ) पक्षहरुलाई निजहरुबीच रहेको मतभेद हटाई मेलमिलाप गराउन सक्ने वैकल्पिक आधार पेश गर्न लगाउन । </div><div class="list-item sub"> (६) यस दफामा अन्यत्र जुनसुकै कुरा लेखिएको भए तापनि परिषद्ले विवाद समाधानका प्रक्रियाका विषयमा नमूना कार्यविधि (मोडल प्रोसुजर) बनाई जारी गर्न सक्नेछ । </div><div class="list-item main"><span class="bold">१६. विवादको निरुपण :</span> (१) दफा १५ बमोजिमको कार्यविधि अपनाउँदा पक्षहरु विवादको मेलमिलाप गर्न सहमत भएमा मेलमिलापकर्ताले सो व्यहोरा उल्लेख गरी मेलमिलापको लिखत खडा गरी सो कागजमा पक्षहरुको सहीछाप गर्न लगाई आफ्नो समेत सही गर्नु पर्नेछ । </div><div class="list-item sub"> (२) उपदफा (१) बमोजिमको लिखत प्रत्येक पक्षलाई एक/एक प्रति उपलब्ध गराउनु पर्नेछ । </div><div class="list-item sub"> (३) उपदफा (१) बमोजिम मेलमिलापको लिखत भएकोमा विवादको निरुपण भएको मानिनेछ । </div><div class="list-item sub"> (४) दफा ३ को उपदफा (३) वा (४) बमोजिम मेलमिलापद्द्वारा विवादको समाधान गर्न तोकिएको विवादमा पक्षहरु मेलमिलाप गर्न सहमत भएमा मेलमिलापकर्ताले मेलमिलापको कागज सहित मुद्दाका पक्षहरुलाई मुद्दा हेर्ने निकाय समक्ष उपस्थित गराउनु पर्नेछ । </div><div class="list-item sub"> (५) उपदफा (३) बमोजिम मिलापत्रको लिखत प्राप्त भएपछि मुद्दा हेर्ने निकायले पक्षहरुबीच प्रचलित कानून बमोजिम मिलापत्र गराइदिनु पर्नेछ । </div><div class="list-item sub"> (६) प्रचलित कानूनमा जुनसुकै कुरा लेखिएको भए तापनि उपदफा (५) बमोजिम मिलापत्र गर्दा कुनै दस्तुर लाग्ने छैन । </div><div class="list-item sub"> (६क) प्रचलित कानूनमा जुनसुकै कुरा लेखिएको भए तापनि उपदफा (५) बमोजिम मिलापत्र भएमा पक्षले मुद्दा दायर गर्दा दाखिला गरेको कोर्ट फि वापतको रकम मुद्दा हेर्ने निकायले सम्बन्धित पक्षलाई फिर्ता गर्नेछ । </div><div class="list-item sub"> (७) प्रचलित कानूनमा जुनसुकै कुरा लेखिएको भए तापनि तल्लो अदालत वा अर्धन्यायिक निकायबाट कैद वा जरिबाना वा दुवै सजाय भएको मुद्दामा मेलमिलाप हुँदा अदालतले अवस्था हेरी त्यस्तो कैद वा जरिबाना मिन्हा वा कम गर्न आदेश दिन सक्नेछ । </div><div class="list-item main"><span class="bold">१७. मेलमिलापको कार्यविधि अन्त्य हुने :</span> देहायको अवस्थामा मेलमिलापको कार्यविधि अन्त्य हुनेछः- </div><div class="list-item sub"> (क) दफा १५ बमोजिम मेलमिलाप सम्बन्धी कार्यविधि अपनाउँदा पक्षहरु मेलमिलाप गर्न मजूर नभएमा, </div><div class="list-item sub"> (ख) मुद्दा हेर्ने निकायले तोकेको मितिमा पक्षहरु मेलमिलापकर्ता समक्ष उपस्थित नभएमा, </div><div class="list-item sub"> (ग) मेलमिलापकर्ताद्वारा छलफलको लागि तोकिएको मितिमा कुनै पक्ष उपस्थित नभई मेलमिलापको कार्य अघि बढ्न नसकेमा, </div><div class="content-paragraph" style="margin-left: 20px; font-size: 13px;"> पहिलो संशोधनद्वारा थप । </div><div class="list-item sub"> (घ) मेलमिलापको शर्तसँग पक्षहरु मजूर भई लिखत खडा भएमा । </div><div class="list-item main"><span class="bold">१८. प्रतिवेदन दिनु पर्ने :</span> (१) दफा १७ को खण्ड (क), (ख) वा (ग) को अवस्थामा दफा ३ को उपदफा (३) वा (४) बमोजिम नियुक्त भएको मेलमिलापकर्ताले सात दिनभित्र सो व्यहोराको प्रतिवेदन मुद्दा हेर्ने निकाय समक्ष पेश गर्नु पर्नेछ । </div><div class="list-item sub"> (२) उपदफा (१) बमोजिमको प्रतिवेदन प्राप्त भएपछि मुद्दा हेर्ने निकायले त्यस्तो मुद्दा कानून बमोजिम कारबाही र किनारा गर्नु पर्नेछ । </div><div class="list-item sub"> (३) मेलमिलापको लागि अवधि तोकिएको भए सो अवधि भुक्तान भएको दश दिनभित्र पनि दफा १६ को उपदफा (४) बमोजिम मिलापत्रको कागज पेश नभएमा वा उपदफा (१) बमोजिमको प्रतिवेदन पेश हुन नआएमा मुद्दा हेर्ने निकायले त्यस्तो मुद्दा कानून बमोजिम कारबाही र किनारा गर्नेछ । </div><div class="list-item main"><span class="bold">१९. विवाद हेर्न नहुने :</span> यस ऐन बमोजिम कुनै विवादमा मेलमिलापकर्ता भई कार्य गरेको व्यक्ति सोही पक्षहरुबीच सोही विवादमा कानून व्यवसायी, मध्यस्थकर्ता वा न्यायाधीशको रुपमा विवादको सुनुवाई गर्न योग्य मानिने छैन । </div><div class="document-subtitle bold">परिच्छेद-४</div><div class="document-subtitle bold">मेलमिलापकर्ताको प्रमाणपत्र तथा त्यसको नियमन सम्बन्धी व्यवस्था</div><div class="list-item main"><span class="bold">२०. प्रमाणपत्रको लागि निवेदन दिनु पर्ने :</span> (१) दफा ३ को उपदफा (४) वा दफा ९ को उपदफा (२) को प्रयोजनको लागि मेलमिलापकर्ताको रुपमा काम गर्न चाहने व्यक्तिले प्रमाणपत्रको लागि तोकिए बमोजिमको ढाँचामा परिषद् समक्ष निवेदन दिनु पर्नेछ । </div><div class="list-item sub"> (२) उपदफा (१) बमोजिम निवेदन दिने व्यक्तिले निवेदन साथ नागरिकताको प्रमाणपत्र र मेलमिलापकर्ता हुनको लागि आवश्यक योग्यताको प्रमाणपत्रको प्रतिलिपि संलग्न गर्नु पर्नेछ। </div><div class="list-item main"><span class="bold">२१. प्रमाणपत्र सम्बन्धी व्यवस्था :</span> (१) दफा २० बमोजिम प्राप्त भएको निवेदन जाँचबुझ गर्दा निवेदन दिने व्यक्तिलाई मेलमिलापकर्ताको प्रमाणपत्र दिन मनासिब देखिएमा परिषद्ले तोकिएको ढाँचामा प्रमाणपत्र दिनेछ । </div><div class="list-item sub"> (२) उपदफा (१) बमोजिम दिइएको प्रमाणपत्र तीन वर्षका लागि कायम रहनेछ र त्यस्तो प्रमाणपत्र तोकिए बमोजिम नवीकरण हुन सक्नेछ । </div><div class="list-item sub"> (३) मेलमिलापकर्ता हुनका लागि आवश्यक दफा २२ बमोजिमको योग्यता नरहेमा वा निजले कार्य सम्पादन गर्दा जालसाजपूर्ण वा किर्ते कार्य गरेमा तोकिएको कार्यविधि पूरा गरी परिषद्ले मेलमिलापकर्ताको प्रमाणपत्र रद्द गर्नेछ । </div><div class="list-item sub"> (४) यो ऐन प्रारम्भ हुनु अघि प्रचलित कानून बमोजिम प्राप्त *मेलमिलापकर्ताको प्रमाणपत्र यसै ऐन बमोजिम प्राप्त भएको मानिनेछ । </div><div class="list-item main"><span class="bold">२२. मेलमिलापकर्ताको योग्यता :</span> (१) देहायको व्यक्ति मेलमिलापकर्ता हुन योग्य हुनेछ :- </div><div class="list-item sub"> (क) नेपाली नागरिक, </div><div class="list-item sub"> (ख) पच्चीस वर्ष उमेर पूरा भएको, </div><div class="list-item sub"> (ग) मान्यता प्राप्त शैक्षिक संस्थाबाट कम्तीमा स्नातक गरेको, </div><div class="list-item sub"> (घ) मेलमिलाप सम्बन्धी तोकिएको अवधिको तालीम लिएको, </div><div class="list-item sub"> (ङ) होस ठेगानमा रहेको, </div><div class="list-item sub"> (च) नैतिक पतन देखिने फौजदारी अभियोगमा अदालतबाट सजाय नपाएको, </div><div class="list-item sub"> (छ) साहूको दामासाहीमा नपरेको, र </div><div class="list-item sub"> (ज) यस ऐन विपरीत कुनै काम गरेको कारण मेलमिलापकर्ताको सूचीबाट नाम नहटाइएको । </div><div class="content-paragraph" style="margin-left: 20px; font-size: 13px;"> * पहिलो संशोधनद्वारा संशोधित । </div><div class="list-item sub"> (२) उपदफा (१) को खण्ड (ख), (ग) र (घ) मा जुनसुकै कुरा लेखिएको भए तापनि पक्षहरु आफैंले मेलमिलापकर्ता हुने व्यक्ति प्रस्ताव गरेकोमा मेलमिलापकर्ताको तालीम नलिएको भए पनि पच्चीस वर्ष उमेर पूरा भई सामान्य लेखपढ गर्न जानेको व्यक्ति मेलमिलापकर्ता हुन योग्य हुनेछ । </div><div class="list-item sub"> (३) उपदफा (१) को खण्ड (क) मा जुनसुकै कुरा लेखिएको भए तापनि विदेशी व्यक्ति संलग्न रहेको विवाद वा विदेशी व्यक्तिसँग भएको करार बमोजिमको विवाद समाधान गर्दा विदेशी नागरिक मेलमिलापकर्ता हुन बाधा पर्ने छैन । </div><div class="list-item main"><span class="bold">२३. मेलमिलाप सम्बन्धी कार्य गर्ने संस्था सम्बन्धी व्यवस्था :</span> (१) पक्षहरुबीच यस ऐन बमोजिम मेलमिलाप गराउने उद्देश्य राखी प्रचलित कानून बमोजिम दर्ता भएका सङ्गठित संस्थाले आफ्नो उद्देश्य कार्यान्वयन गर्न वा गराउन स्वीकृतिको लागि देहायका कुराहरु खुलाई तोकिएको ढाँचामा परिषद् समक्ष निवेदन दिनु पर्नेछ :- </div><div class="list-item sub"> (क) संस्थाको नाम तथा दर्ता नम्बर, </div><div class="list-item sub"> (ख) संस्थाको पदाधिकारीहरुको नाम, </div><div class="list-item sub"> (ग) विवाद समाधान गर्न संस्थाले बनाएको मेलमिलाप सम्बन्धी कार्यविधि वा नियमावलीको प्रतिलिपि, </div><div class="list-item sub"> (घ) संस्थाले मेलमिलाप सञ्चालन गर्न चाहेको ठाउँ । </div><div class="list-item sub"> (२) उपदफा (१) बमोजिम प्राप्त भएको निवेदन सहितको कागजात जाँचबुझ गर्दा निवेदन दिने संस्थाले बनाएको मेलमिलापको कार्यविधि वा नियमावली र अन्य विवरण उपयुक्त देखिएमा परिषद्ले तोकिए बमोजिम दस्तुर लिई स्वीकृति दिनेछ । </div><div class="list-item main"><span class="bold">२४. मेलमिलापकर्ताको सूची कायम राख्नु पर्ने :</span> (१) दफा २३ को उपदफा (२) बमोजिम स्वीकृति पाएको संस्थाले कुनै विवादको निरुपण गर्न सहज पुऱ्याउन मेलमिलापकर्ता हुन सक्ने व्यक्तिहरुको सूची तयार गरी सार्वजनिक गर्नु पर्नेछ । </div><div class="list-item sub"> (२) उपदफा (१) बमोजिमको सूचीमा अन्य कुराको अतिरिक्त सूचीमा समावेश भएका व्यक्तिको योग्यता, अनुभव, सम्पर्क गर्न सकिने ठेगाना उल्लेख गर्नु पर्नेछ । </div><div class="list-item sub"> (३) विवादका पक्षहरुले सम्बन्धित संस्थाले बनाएको कार्यविधि वा नियमावलीको अधीनमा रही उपदफा (१) बमोजिम कायम भएको सूचीबाट मेलमिलापकर्ता छनौट गर्न सक्नेछन् । </div><div class="list-item main"><span class="bold">२५. मेलमिलाप सम्बन्धी कार्यविधि वा नियमावली स्वीकृत गराउनु पर्ने :</span> (१) कुनै विवादको निरुपण गर्न मेलमिलाप सम्बन्धी कार्य गर्ने प्रचलित कानून बमोजिम स्थापना भएका सङ्गठित संस्थाले त्यस्तो कार्य सम्पादन गर्दा अपनाउने प्रक्रिया तय गरी कार्यविधि वा नियमावली बनाउन सक्नेछ । </div><div class="list-item sub"> (२) उपदफा (१) बमोजिम बनाएको कार्यविधि वा नियमावली परिषद्बाट स्वीकृति प्राप्त गरेपछि लागू गर्नु पर्नेछ । </div><div class="document-subtitle bold">परिच्छेद-५</div><div class="document-subtitle bold">परिषद्‌को गठन तथा काम, कर्तव्य र अधिकार</div><div class="list-item main"><span class="bold">२६. परिषद्को गठन :</span> (१) मेलमिलापबाट विवाद समाधान गर्ने कार्यविधिको नियमित सुधार, परिमार्जन, नियमन तथा नियन्त्रण गर्ने कार्य समेतको लागि देहाय बमोजिमको एक मेलमिलाप परिषद् गठन हुनेछ :- </div><div class="list-item sub"> (क) न्याय परिषद्‌को सिफारिसमा प्रधान न्यायाधीशले <div class="key-value-line"><span class="text-left">तोकेको सर्वोच्च अदालतको बहालवाला न्यायाधीश</span><span class="text-right bold">– अध्यक्ष</span></div></div><div class="list-item sub"> * (ख) सचिव, कानून, न्याय तथा संसदीय मामिला मन्त्रालय <div class="key-value-line"><span class="text-left">&nbsp;</span><span class="text-right bold">– सदस्य</span></div></div><div class="list-item sub"> *(ग) सचिव, सङ्घीय मामिला तथा स्थानीय विकास मन्त्रालय <div class="key-value-line"><span class="text-left">&nbsp;</span><span class="text-right bold">– सदस्य</span></div></div><div class="list-item sub"> (घ) नायव महान्यायाधिवक्ता, महान्यायाधिवक्ताको कार्यालय <div class="key-value-line"><span class="text-left">&nbsp;</span><span class="text-right bold">– सदस्य</span></div></div><div class="list-item sub"> (ङ) महासचिव, नेपाल बार एशोसिएशन <div class="key-value-line"><span class="text-left">&nbsp;</span><span class="text-right bold">– सदस्य</span></div></div><div class="list-item sub"> (च) उद्योग वाणिज्य क्षेत्रमा कार्यरत संघ संस्थाका <div class="key-value-line"><span class="text-left">प्रतिनिधिहरुमध्येबाट परिषद्ले तोकेको एकजना</span><span class="text-right bold">– सदस्य</span></div></div><div class="list-item sub"> (छ) मेलमिलापकर्ता वा मेलमिलाप कार्यमा संलग्न संस्थाका <div class="key-value-line"><span class="text-left">प्रतिनिधि वा मेलमिलापका क्षेत्रमा कार्य गर्ने</span><span class="text-right bold">&nbsp;</span></div><div class="key-value-line"><span class="text-left">व्यक्तिहरुमध्येबाट परिषद्ले तोकेको दुईजना महिला</span><span class="text-right bold">– सदस्य</span></div></div><div class="list-item sub"> (ज) समाजसेवी तथा नागरिक समाजका प्रतिनिधिहरुमध्येबाट <div class="key-value-line"><span class="text-left">परिषद्ले तोकेका कम्तीमा एकजना महिला सहित दुईजना</span><span class="text-right bold">– सदस्य</span></div></div><div class="list-item sub"> (झ) रजिष्ट्रार, सर्वोच्च अदालत <div class="key-value-line"><span class="text-left">&nbsp;</span><span class="text-right bold">– सदस्य-सचिव</span></div></div><div class="list-item sub"> (२) उपदफा (१) को खण्ड (च), (छ) र (ज) बमोजिमको सदस्यको पदावधि तीन वर्षको हुनेछ । </div><div class="list-item sub"> (३) परिषद्को सचिवालय सर्वोच्च अदालतमा रहनेछ । </div><div class="list-item sub"> (४) उपदफा (३) मा जुनसुकै कुरा लेखिएको भए तापनि परिषद्‌को सचिवालयको लागि सर्वोच्च अदालतमा उपयुक्त स्थान नभएसम्म अन्यत्र सचिवालय राख्न सकिनेछ । </div><div class="content-paragraph" style="margin-left: 20px; font-size: 13px;"> * पहिलो संशोधनद्वारा संशोधित । <br><span style="margin-left: 3px;">**</span> पहिलो संशोधनद्वारा थप। </div><div class="list-item main"><span class="bold">२७. परिषद्‌को काम, कर्तव्य र अधिकार :</span> यस ऐनमा अन्यत्र लेखिएदेखि बाहेक परिषद्‌को काम, कर्तव्य र अधिकार देहाय बमोजिम हुनेछ :- </div><div class="list-item sub"> (क) मेलमिलापद्वारा विवादको निरुपण गर्न प्रोत्साहन हुने विभिन्न कार्यक्रमहरु सञ्चालन गर्ने वा गराउने, </div><div class="list-item sub"> (ख) मेलमिलापद्वारा विवाद समाधानको कार्यविधिको सरलीकरण गरी त्यस्तो कार्यविधिको व्यापक प्रयोगका लागि प्रचलित कानूनमा सुधार गर्न नेपाल सरकारलाई सुझाव दिने, </div><div class="list-item sub"> (ग) मेलमिलापकर्ताको लागि दिइने तालीमको पाठ्यक्रम स्वीकृत गर्ने तथा त्यस्तो तालीम सञ्चालन गर्न संस्था तोक्ने, </div><div class="list-item sub"> (घ) मेलमिलाप सम्बन्धी सेवा प्रदान गर्ने संस्थाको संस्थागत क्षमता एवं तालीमको गुणस्तरको अनुगमन र मूल्याङ्कन गर्ने, </div><div class="list-item sub"> (ङ) मेलमिलापकर्ताको दक्षता अभिवृद्धिको लागि तालीम तथा अन्तरक्रिया कार्यक्रम सञ्चालन गराउने, </div><div class="list-item sub"> (च) स्थानीय स्तरमा सामुदायिक मेलमिलापको स्थायी संरचनाको प्रारुप तयार गरी कार्यान्वयनको लागि नेपाल सरकार समक्ष सिफारिस गर्ने, </div><div class="list-item sub"> (छ) मेलमिलापकर्ताको काम कारबाहीको अनुगमन गर्ने वा गराउने, </div><div class="list-item sub"> (ज) मेलमिलापकर्ताले आचारसंहिता पालना गरे वा नगरेको सम्बन्धमा छानबिन गराउने र पालना नगरेको अवस्थामा कारबाही गर्ने, </div><div class="list-item sub"> (झ) मेलमिलाप सम्बन्धी अन्य काम कारबाही गर्ने वा गराउने । </div><div class="list-item main"><span class="bold">२८. बैठक सम्बन्धी कार्यविधि :</span> (१) परिषद्‌को बैठक परिषद्‌को अध्यक्षले तोकेको मिति, समय र स्थानमा बस्नेछ । </div><div class="list-item sub"> (२) परिषद्को कुल सदस्य संख्याको पचास प्रतिशतभन्दा बढी सदस्यहरु उपस्थित भएमा परिषद्‌को बैठकको लागि गणपूरक संख्या पुगेको मानिनेछ । </div><div class="list-item sub"> (३) परिषद्‌को बैठकको अध्यक्षता परिषद्‌को अध्यक्षले र निजको अनुपस्थितिमा बैठकमा उपस्थित सदस्यहरुले आफूहरुमध्येबाट छानेको सदस्यले गर्नेछ । </div><div class="list-item sub"> (४) परिषद्‌को बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="list-item sub"> (५) परिषद्‌को बैठकको निर्णय परिषद्‌को सदस्य–सचिवले प्रमाणित गरी राख्नु पर्नेछ। </div><div class="list-item sub"> (६) परिषद्‌को बैठक सम्बन्धी अन्य कार्यविधि परिषद् आफैंले निर्धारण गरे बमोजिम हुनेछ । </div><div class="list-item main"><span class="bold">२९. मेलमिलाप अनुगमन समिति :</span> स्थानीय स्तरमा मेलमिलाप सम्बन्धी काम कारबाहीको अनुगमन गर्न तोकिए बमोजिमको मेलमिलाप अनुगमन समिति रहनेछ । </div><div class="list-item main"><span class="bold">३०. मेलमिलाप सम्बन्धी कोष :</span> (१) मेलमिलाप सम्बन्धी काम, कारबाहीलाई प्रभावकारी रुपले सञ्चालन गर्ने सम्बन्धमा आवश्यक काम गर्न परिषद् अन्तर्गत एक कोष रहनेछ । </div><div class="list-item sub"> (२) उपदफा (१) बमोजिमको कोषमा देहायका रकमहरु रहने छन्ः- </div><div class="list-item sub-sub"> (क) नेपाल सरकारबाट प्राप्त रकम, </div><div class="list-item sub-sub"> (ख) विदेशी सरकार, स्वदेशी वा विदेशी व्यक्ति संघ वा संस्थाबाट प्राप्त रकम, </div><div class="list-item sub-sub"> (ग) परिषद्ले मेलमिलाप सम्बन्धी कार्य गर्ने संस्थाको स्वीकृति दिंदा प्राप्त गरेको रकम, </div><div class="list-item sub-sub"> (घ) अन्य स्रोतबाट प्राप्त रकम । </div><div class="list-item sub"> (३) उपदफा (२) को खण्ड (ख) बमोजिम विदेशी सरकार, व्यक्ति, संघ वा संस्थाबाट कुनै रकम प्राप्त गर्नु अघि परिषद्ले नेपाल सरकारको स्वीकृति लिनु पर्नेछ । </div><div class="list-item sub"> (४) उपदफा (२) बमोजिम प्राप्त भएको रकम परिषद्‌को नाममा कुनै वाणिज्य बैङ्कमा खाता खोली जम्मा गरिनेछ । </div><div class="list-item sub"> (५) उपदफा (४) बमोजिम खोलिएको खाताको सञ्चालन परिषद्को सचिवालयको प्रमुख र सो परिषद्ले तोकेको अन्य कर्मचारीले गर्नेछ । </div><div class="list-item main"><span class="bold">३१. कोषको प्रयोग :</span> दफा ३० बमोजिमको कोषमा जम्मा भएको रकम देहायको काममा खर्च गरिनेछ :- </div><div class="list-item sub"> (क) परिषद्बाट भए गरेको निर्णयको कार्यान्वयन गर्न, </div><div class="list-item sub"> (ख) परिषद्को सचिवालय सञ्चालन गर्न, </div><div class="list-item sub"> (ग) मेलमिलाप सम्बन्धी कार्यविधिको नियमित सुधार, परिमार्जन र सरलीकरण गर्न, </div><div class="list-item sub"> (घ) मेलमिलाप सम्बन्धी तालीम, प्रशिक्षण र गोष्ठी सञ्चालन गर्न । </div><div class="list-item main"><span class="bold">३२. लेखा र लेखापरीक्षण :</span> (१) कोषको आय–व्ययको लेखा नेपाल सरकारले अपनाएको ढाँचा बमोजिम राखिनेछ । </div><div class="list-item sub"> (२) परिषद्ले कोषको लेखाको प्रचलित कानून बमोजिम आन्तरिक लेखापरीक्षण गराउनु पर्नेछ । </div><div class="list-item sub"> (३) कोषको आय–व्ययको अन्तिम लेखापरीक्षण महालेखा परीक्षकबाट हुनेछ । </div><div class="document-subtitle bold">परिच्छेद-६</div><div class="document-subtitle bold">सामुदायिक मेलमिलाप सम्बन्धी विशेष व्यवस्था</div><div class="list-item main"><span class="bold">३३. समुदायमा आधारित विवाद समाधान :</span> (१) यस ऐन बमोजिम मेलमिलापद्वारा निरुपण हुन सक्ने विवादको समुदायमा आधारित मेलमिलाप सम्बन्धी संयन्त्रद्वारा पनि समाधान गर्न सकिनेछ । </div><div class="list-item sub"> (२) उपदफा (१) बमोजिम विवाद समाधान गर्न सहज पुऱ्याउन सम्बन्धित समुदायले विवाद उत्पन्न भएपछि वा विवाद उत्पन्न हुनु अघि नै मेलमिलापकर्ताको समूह तयार गर्न सक्नेछ । </div><div class="list-item sub"> (३) उपदफा (२) बमोजिमको समूहमा देहायका व्यक्तिहरु रहन सक्ने छन्ः- </div><div class="list-item sub-sub"> (क) स्थानीय समुदायका प्रतिष्ठित व्यक्तिहरु, </div><div class="list-item sub-sub"> (ख) स्थानीय स्तरमा कार्यरत सामुदायिक संस्थाले तोकेका व्यक्तिहरु, </div><div class="list-item sub-sub"> (ग) स्थानीय समाजसेवीहरु, </div><div class="list-item sub-sub"> (घ) स्थानीय स्तरका विद्यालय वा महाविद्यालयमा कार्यरत शिक्षक वा प्राध्यापक । </div><div class="list-item sub"> (४) उपदफा (३) बमोजिमको समूह तयार गर्दा आवश्यकता अनुसार उपयुक्त संख्यामा महिलाको प्रतिनिधित्वलाई सुनिश्चित गर्नु पर्नेछ । </div><div class="list-item main"><span class="bold">३४. सामुदायिक मेलमिलाप :</span> (१) समुदायमा आधारित मेलमिलापद्वारा विवादको निरुपण गर्न सहज पुर्याउँदा आवश्यक संख्यामा मेलमिलापकर्ता रहनेछन् । </div><div class="list-item sub"> (२) उपदफा (१) बमोजिमका मेलमिलापकर्ताले पक्षहरुलाई विवाद समाधान गर्न सहायता पुर्याउनेछन् । </div><div class="list-item sub"> (३) उपदफा (२) बमोजिम सहायता पुऱ्याउँदा विवादका पक्षहरुलाई आपसमा सहमति कायम गर्न, विवादलाई एक अर्कालाई मान्य हुने गरी सम्झौता गर्न र समुदायमा आधारित मेलमिलापद्वारा भएको विवादको समाधानलाई हारजीतको रुपमा नलिन उत्प्रेरण गर्नुहुनेछ । </div><div class="list-item sub"> (४) समुदायमा आधारित मेलमिलापकर्तालाई विवाद समाधान गर्न सघाउ पुरउने कार्यमा स्थानीय स्तरमा कार्यरत गैर सरकारी संस्थाले आवश्यक प्राविधिक र अन्य सहयोग गर्न सक्नेछन् । </div><div class="list-item sub"> (५) समुदायमा आधारित मेलमिलापद्वारा विवाद समाधान गर्ने प्रयोजनको लागि सम्बन्धित समुदायका सदस्यहरुको भेलाले आवश्यक कार्यविधि तय गर्न सक्नेछ । </div><div class="list-item sub"> (६) समुदायमा आधारित मेलमिलापद्वारा विवाद समाधान गर्दा मेलमिलापद्वारा समाधान गरिएको परिणाम लिखित रुपमा स्थानीय तहमा अभिलेख गर्न सकिनेछ । </div><div class="list-item sub"> (७) समुदायमा आधारित मेलमिलापद्द्वारा विवाद समाधान गर्ने सम्बन्धी अन्य व्यवस्था तोकिए बमोजिम हुनेछ । </div><div class="list-item main"><span class="bold">३५. प्रशिक्षण तथा प्राविधिक सेवा उपलब्ध गराउने :</span> (१) समुदायमा आधारित मेलमिलापद्वारा विवादको समाधान गर्न सम्बन्धित गाउँपालिका र नगरपालिकाले समुदायमा आधारित मेलमिलापकर्तालाई आवश्यक प्राविधिक सेवा उपलब्ध गराउन सक्नेछ । </div><div class="list-item sub"> (२) समुदायमा आधारित मेलमिलापकर्तालाई मेलमिलाप गराउने कार्यमा दक्षता विकास गर्न आवश्यक तालीम उपलब्ध गराउन नेपाल सरकारले आवश्यकता अनुसार राष्ट्रिय वा स्थानीय स्तरका गैर सरकारी संस्था वा समुदायमा आधारित संस्थालाई परिचालन गर्न सक्नेछ । </div><div class="document-subtitle bold">परिच्छेद–७</div><div class="document-subtitle bold">विविध</div><div class="list-item main"><span class="bold">३६. पक्षको कर्तव्य :</span> मुद्दा हेर्ने निकायको आदेश बमोजिम तोकिएको मिति र समयमा मेलमिलापकर्ता समक्ष उपस्थित हुनु तथा मेलमिलाप सम्बन्धी कारबाहीको सिलसिलामा मेलमिलापकर्ताले उपस्थित हुन तोकेको स्थान र मितिमा उपस्थित भई मेलमिलापको कारबाहीमा भाग लिनु पक्षको कर्तव्य हुनेछ । </div><div class="list-item main"><span class="bold">३७. मेलमिलाप सम्बन्धी प्रक्रिया गोप्य राख्नु पर्ने :</span> पक्षहरुले अन्यथा व्यवस्था गरेको वा प्रचलित कानूनमा अन्यथा व्यवस्था भएकोमा बाहेक मेलमिलापकर्ताले गरेको मेलमिलाप सम्बन्धी सबै प्रक्रिया गोप्य राख्नु पर्नेछ । </div><div class="content-paragraph" style="margin-left: 20px; font-size: 13px;"> केही नेपाल ऐन संशोधन गर्ने ऐन, २०७२ द्वारा संशोधित । </div><div class="list-item main"><span class="bold">३८. प्रमाण नलाग्ने :</span> प्रचलित कानूनमा जुनसुकै कुरा लेखिएको भए तापनि यस ऐन बमोजिम मेलमिलापबाट विवाद निरुपण गर्ने सिलसिलामा कुनै पक्षले व्यक्त गरेको कुरा त्यस्तो पक्ष वादी वा प्रतिवादी भई चलेको मुद्दामा प्रमाण लाग्ने छैन । </div><div class="list-item main"><span class="bold">३९. मेलमिलापको परिणाम बाध्यात्मक हुने :</span> यस ऐन बमोजिम मेलमिलापबाट विवाद निरुपण भएकोमा सोको परिणाम पक्षहरुलाई बाध्यात्मक हुनेछ र पक्षहरुले कार्यान्वयन गर्नु पर्नेछ । </div><div class="list-item main"><span class="bold">४०. मिलापत्रको कार्यान्वयन :</span> (१) प्रचलित कानूनमा जुनसुकै कुरा लेखिएको भए तापनि दफा ३ को उपदफा (३) वा (४) बमोजिमको विवादका सम्बन्धमा यस ऐन बमोजिम मिलापत्र भएको मितिले पैंतालीस दिनभित्र सम्बन्धित पक्षले त्यस्तो मिलापत्र कार्यान्वयन गर्नु पर्नेछ । </div><div class="list-item sub"> (२) उपदफा (१) बमोजिमको अवधिभित्र सम्बन्धित पक्षले उपदफा (१) बमोजिम मिलापत्र कार्यान्वयन नगरेमा सम्बन्धित पक्षले मिलापत्र कार्यान्वयनको लागि मिलापत्र भएको विषयसँग सम्बन्धित निकाय समक्ष निवेदन दिन सक्नेछ । </div><div class="list-item sub"> (३) उपदफा (२) बमोजिम निवेदन प्राप्त भएमा त्यस्तो निकायले प्रचलित कानून बमोजिम त्यस्तो मिलापत्र कार्यान्वयन गरिदिनु पर्नेछ। </div><div class="list-item main"><span class="bold">४१. सहजकर्ताको भूमिका निर्वाह गर्नु पर्ने :</span> (१) मेलमिलापकर्ताले विवादको समाधान गर्दा मैत्रीपूर्ण तवरबाट विवाद समाधान गर्न पक्षहरुलाई स्वतन्त्र तथा निष्पक्ष तरिकाले सहयोग गर्नु पर्नेछ । </div><div class="list-item sub"> (२) उपदफा (१) बमोजिम सहयोग गर्दा मेलमिलापकर्ता सदैव पक्षहरुको हक तथा दायित्व, व्यापारिक प्रकृतिको विवाद भए सो विषयको अभ्यास तथा प्रचलन, समुदायमा आधारित संयन्त्रबाट विवाद समाधान गरिएको भए सम्बन्धित समुदायमा उपलब्ध विवाद समाधान सम्बन्धी परम्परा, अभ्यास र स्वीकृत मान्यतालाई ध्यान दिई निष्पक्षता, वस्तुनिष्ठता, स्वच्छता र न्यायका सिद्धान्तबाट सदैव निर्देशित हुनु पर्नेछ । </div><div class="list-item sub"> (३) यस ऐन बमोजिम मेलमिलापकर्ताले विवाद समाधान गर्न सहायता गर्दा निजले न्यायाधीश, मध्यस्थ वा कानूनी सल्लाहकारको भूमिका निर्वाह नगरी सहजकर्ताको मात्र भूमिका निर्वाह गर्नु पर्नेछ । </div><div class="list-item main"><span class="bold">४२. मेलमिलापकर्ताले जानकारी प्रकट गर्न नहुने :</span> मेलमिलापका प्रक्रियाको सिलसिलामा पक्षले दिएको कुनै जानकारी वा मेलमिलापको क्रममा मेलमिलापकर्तालाई जानकारी हुन आएको कुनै व्यहोरा वा तथ्य कुनै पनि पक्षहरुको हित प्रतिकूल हुने गरी प्रकट गर्न हुँदैन । तर कुनै फौजदारी कसूरमा कानून बमोजिम सक्षम अदालत समक्ष सो थाहा पाएको कुरा प्रकट गर्न यस दफाले रोक लगाएको मानिने छैन । </div><div class="list-item main"><span class="bold">४३. पारिश्रमिक :</span> (१) कुनै मेलमिलापकर्ताले मेलमिलापकर्ताको रुपमा काम गरे वापत दुवै पक्षको मञ्जूरी भएमा तोकिएको रकममा नबढाई पारिश्रमिक लिन सक्नेछ । </div><div class="list-item sub"> (२) उपदफा (१) बमोजिम पक्षको मञ्जूरी नभएमा मेलमिलापकर्ताले मेलमिलाप गरे वापत परिषद्ले निर्धारण गरे बमोजिमको पारिश्रमिक पाउनेछ । </div><div class="list-item main"><span class="bold">४४. मेलमिलापकर्ता उपर कारबाही नगरिने :</span> कुनै मेलमिलापकर्ताले आफ्नो कर्तव्य पालनको सिलसिलामा असल नियत लिई गरेको काम कारबाहीको सम्बन्धमा त्यस्तो मेलमिलापकर्ता उपर कुनै कानूनी कारबाही चलाइने छैन । </div><div class="list-item main"><span class="bold">४५. अधिकार प्रत्यायोजन :</span> परिषद्ले यस ऐन बमोजिम आफूलाई प्राप्त भएको अधिकारमध्ये आवश्यकता अनुसार केही अधिकार कुनै निकाय वा अधिकारीलाई प्रत्यायोजन गर्न सक्नेछ। </div><div class="list-item main"><span class="bold">४६. मेलमिलापको लागि स्थानीय तह समक्ष मुद्दा पठाउन सक्ने :</span> (१) यस ऐनमा अन्यत्र जुनसुकै कुरा लेखिएको भए तापनि <span class="bold">↔स्थानीय स्वायत्त शासन ऐन, २०५५</span> बमोजिम मध्यस्थताद्वारा विवाद समाधान गर्ने विषयमा यस ऐनमा लेखिएको कुनै कुराले बाधा पुऱ्याएको मानिने छैन। तर सो ऐनको दफा ३३ र १०१ प्रारम्भ नभएसम्मको लागि अदालत वा अर्धन्यायिक निकायले आफू समक्ष विचाराधीन रहेका मुद्दा मेलमिलापको लागि स्थानीय तहमा पठाउन मनासिब देखेमा सम्बन्धित पक्ष र सम्बन्धित स्थानीय तहको सहमति लिई त्यस्तो मुद्दा त्यस्तो निकायमा पठाउन सकिनेछ । </div><div class="list-item sub"> (२) उपदफा (१) बमोजिम मेलमिलापको लागि कुनै मुद्दा स्थानीय तह समक्ष पठाइएकोमा सम्बन्धित निकायले आवश्यकता अनुसार छुट्टै कार्यविधि अपनाई त्यस्तो मुद्दाका पक्षहरुबीच मेलमिलाप गराउन सक्नेछ । </div><div class="list-item main"><span class="bold">४७. आचारसंहिता बनाई लागू गर्न सक्ने :</span> परिषद्ले मेलमिलापकर्ताले पालना गर्नु पर्ने आचारसंहिता बनाई लागू गर्न सक्नेछ । </div><div class="list-item main"><span class="bold">४८. नियम बनाउने अधिकार :</span> यस ऐनको उद्देश्य कार्यान्वयन गर्दको लागि नेपाल सरकारले सर्वोच्च अदालतसँग परामर्श गरी आवश्यक नियम बनाउन सक्नेछ। </div><div class="content-paragraph" style="margin-left: 20px; font-size: 13px;"> केही नेपाल ऐन संशोधन गर्ने ऐन, २०७२ द्वारा संशोधित । <br><span style="font-size: 15px;">↔</span> यो ऐन हाल खारेज भएको । </div></body></html>