<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>लागू औषध (नियन्त्रण) ऐन, २०३३_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } /* Specific indentation levels */ .indent-1 { margin-left: 20px; } /* For a. b. c. */ .indent-2 { margin-left: 40px; } /* For (1) (2) (3) */ .indent-3 { margin-left: 60px; } /* For sub-sub-points */ .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Specific styles for lists with dates */ .date-list-item { display: flex; justify-content: space-between; align-items: flex-start; /* Align numbers and text at the top */ margin-bottom: 5px; /* Small spacing between items */ line-height: 1.7; } .date-list-item .item-num { flex-shrink: 0; margin-right: 10px; /* Space between number and text */ } .date-list-item .item-text { flex-grow: 1; } .date-list-item .item-date { flex-shrink: 0; margin-left: 20px; /* Space before the date */ text-align: right; width: 70px; /* give it a fixed width for better alignment */ } /* Styles for annotations at the bottom */ .annotation-section { font-size: 11px; margin-top: 20px; border-top: 1px solid #ccc; padding-top: 10px; } .annotation-item { margin-bottom: 5px; line-height: 1.5; text-align: left; } .annotation-symbol { font-weight: bold; margin-right: 5px; display: inline-block; width: 15px; /* Give some fixed width to align symbols */ text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">लागू औषध (नियन्त्रण) ऐन, २०३३</div><div class="date-list-item"><div class="item-text text-left"></div><div class="item-date bold text-center">लालमोहर र प्रकाशन मिति</div></div><div class="date-list-item"><div class="item-text text-left"></div><div class="item-date text-center">२०३३।६।१०</div></div><div class="content-paragraph text-left" style="margin-top: 25px; margin-bottom: 5px;">संशोधन गर्ने ऐन</div><div class="date-list-item"><div class="item-num">१.</div><div class="item-text">लागू औषध (नियन्त्रण) (पहिलो संशोधन) ऐन, २०४३</div><div class="item-date">२०४३।७।२४</div></div><div class="date-list-item"><div class="item-num">२.</div><div class="item-text">लागू औषध (नियन्त्रण) (दोस्रो संशोधन) ऐन, २०४४</div><div class="item-date">२०४४। ६। ९</div></div><div class="date-list-item"><div class="item-num">३.</div><div class="item-text">न्याय प्रशासन ऐन, २०४८</div><div class="item-date">२०४८। २। १६</div></div><div class="date-list-item"><div class="item-num">४.</div><div class="item-text">केही नेपाल ऐन संशोधन गर्ने ऐन, २०४८</div><div class="item-date">२०४९।१।८</div></div><div class="date-list-item"><div class="item-num">५.</div><div class="item-text">लागू औषध (नियन्त्रण) (तेस्रो संशोधन) ऐन, २०४९</div><div class="item-date">२०५०। २। ३२</div></div><div class="date-list-item"><div class="item-num">६.</div><div class="item-text">केही नेपाल ऐन संशोधन गर्ने ऐन, २०५५</div><div class="item-date">२०५५।१०।७</div></div><div class="content-paragraph text-right" style="margin-top: 25px; margin-bottom: 5px;"><span class="bold">प्रमाणीकरण र प्रकाशन मिति</span></div><div class="date-list-item"><div class="item-num">७.</div><div class="item-text">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६</div><div class="item-date">२०६६।१०।७</div></div><div class="date-list-item"><div class="item-num">८.</div><div class="item-text">केही नेपाल ऐन संशोधन गर्ने ऐन,२०७२</div><div class="item-date">२०७२।११।१३</div></div><div class="document-subtitle" style="margin-top: 30px;"><span class="underline">२०३३ सालको ऐन नं. २४</span></div><div class="document-subtitle" style="margin-top: 25px;">लागू औषधलाई नियन्त्रण गर्न बनेको ऐन</div><div class="content-paragraph"><span class="bold">प्रस्तावना :</span> सर्वसाधारण जनताको सदाचार, स्वास्थ्य, सुविधा र आर्थिक हित कायम राख्नको लागि लागू औषधको खेती, उत्पादन, निर्माण, खरीद-बिक्री, सञ्चय, ओसारपसार, सेवन तथा निकासी पैठारी समेतमा नियन्त्रण गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाइबक्सेकोछ । </div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph"><span class="bold">१. संक्षिप्त नाम, विस्तार र प्रारम्भ :</span> (१) यस ऐनको नाम “लागू औषधि (नियन्त्रण) ऐन, २०३३” रहेकोछ । </div><!-- Annotations for Page 1 --><div class="annotation-section"><div class="annotation-item"><span class="annotation-symbol">X</span> यो ऐन संवत् २०६५ साल जेठ १५ गते देखि लागू भएको । </div><div class="annotation-item"><span class="annotation-symbol">◆</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div></div><!-- Page 2 Content --><div class="content-paragraph indent-1"> (२) यस ऐनको विस्तार नेपाल <span class="form-field large"></span> भर हुनेछ । </div><div class="content-paragraph indent-1"> (३) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. ऐनको बहिक्षेत्रीय प्रयोग :</span> (१) यो ऐन वा यस ऐन अन्तर्गत बनेको नियम वा आदेशको विरुद्ध हुने गरी नेपाल <span class="form-field large"></span> बाट वा नेपाल <span class="form-field medium"></span> भित्र कुनै लागू औषध निकासी वा पैठारी गरी विदेशमा बसी व्यापार गर्ने नेपाली नागरिक वा विदेशीलाई समेत यो ऐन लागू हुनेछ । </div><div class="content-paragraph indent-1"> (२) उपदफा (१) बमोजिम काम कारबाही गर्ने व्यक्तिलाई निजले सो काम कारबाही नेपाल <span class="form-field large"></span> भित्र गरेको सरह मानी यस ऐन बमोजिम कारबाही र सजाय गरिनेछ । </div><div class="content-paragraph"><span class="bold">३. परिभाषा :</span> विषय वा प्रसंगले अर्को अर्थ नलागेमा यस ऐनमा,- </div><div class="content-paragraph indent-1"> (क) “लागू औषध” भन्नाले :- </div><div class="content-paragraph indent-2">(१) गाँजा,</div><div class="content-paragraph indent-2">(२) औषधोपयोगी गाँजा,</div><div class="content-paragraph indent-2">(३) अफीम,</div><div class="content-paragraph indent-2">(४) &nbsp;</div><div class="content-paragraph indent-2">(५) &nbsp;</div><div class="content-paragraph indent-2">(६) कोकाको झार र पात, र</div><div class="content-paragraph indent-2"><span class="annotation-symbol">+</span>(६क) अफिम तथा कोकाको सारतत्व, मिश्रण वा लवण समेत मिसाई तयार गरिने कुनै पदार्थ । </div><div class="content-paragraph indent-2"> (७) नेपाल सरकारले समय समयमा नेपाल राजपत्रमा सूचना प्रकाशित गरी तोकिदिएका प्राकृतिक वा कृत्रिम लागू औषध तथा मनोद्वपक पदार्थ (साइकोट्रपिक्स सब्स्टान्स) र तिनको लवणहरु तथा अन्य पदार्थ समेत सम्झनु पर्छ । </div><div class="content-paragraph indent-1"> (ख) “गाँजा” भन्नाले निम्न लिखित पदार्थहरु सम्झनु पर्छ । </div><div class="content-paragraph indent-2"> (१) भाँग र सिद्ध समेत गाँजा मूलको जुनसुकै बोटको पात र फूल, </div><!-- Annotations for Page 2 --><div class="annotation-section"><div class="annotation-item"><span class="annotation-symbol">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="annotation-item"><span class="annotation-symbol">+</span> तेस्रो संशोधनद्वारा थप। </div></div><!-- Page 3 Content --><div class="content-paragraph indent-2"> (२) चरेस तथा गाँजाको बोटबाट प्राप्त गरिएको प्राकृतिक खोटो, लिस्सा र चोब, </div><div class="content-paragraph indent-2"> (३) माथि उल्लेख गरिएकोमध्ये कुनै पदार्थ भएको सार, निस्सार, निष्कर्ष, मिश्रण तथा पेय । </div><div class="content-paragraph indent-1"> (ग) “औषधोपयागी गाँजा” भन्नाले गाँजाको निस्सासार वा निष्कर्ष सम्झनु पर्छ । </div><div class="content-paragraph indent-1"> (घ) “अफीम” भन्नाले अफीमको फूलको जमेको रस सम्झनु पर्छ । </div><div class="content-paragraph indent-1"> (ङ) “तयारी अफिम ” भन्नाले सेवन गर्नको लागि तयार गरिएको अफीम र धुम्रपान गरिसके पछिको अफीमको खार समेत सम्झनु पर्छ । </div><div class="content-paragraph indent-1"> (च) “औषधोपयोगी अफीम” भन्नाले औषधिको प्रयोजनको लागि कुनै विधि पुऱ्याई तयार गरिएको कुनै रुपको अफीम सम्झनु पर्छ । </div><div class="content-paragraph indent-1"> (छ) “कोकाको झार र पात” भन्नाले सिंगल कन्भेन्शन अन नार्कोटिक ड्रग्स, १९६१ मा परिभाषा गरिए बमोजिम एरिथ्रक्सिलोन मूलको जुनसुकै जातको झार र पात सम्झनु पर्छ । </div><div class="content-paragraph indent-1"> (ज) “तयारी” भन्नाले एक वा एकभन्दा बढी लागू औषधको मात्राको रुपमा तयार गरिने ठोस वा तरल मिश्रण सम्झनु पर्छ । </div><div class="content-paragraph indent-1"> (झ) “उत्पादन” भन्नाले गाँजाको बोटबाट गाँजा, भाँग, सिद्ध वा चरेस झिक्ने र कोकाको झारबाट पात झिक्ने काम सम्झनु पर्छ । </div><div class="content-paragraph indent-1"> (ञ) “निर्माण” भन्नाले उत्पादन गर्ने कार्य बाहेक लागू औषध निकाल्ने सबै किसिमको विधि सम्झनु पर्छ र यस शब्दले लागू औषध प्रशोधन गर्ने एक लागू औषधलाई अर्को लागू औषधमा परिणत गर्ने वा औषधको निमित्त बाहेक लागू औषध तयार गर्ने विधि समेत जनाउँछ । </div><div class="content-paragraph indent-1"><span class="annotation-symbol">+</span>(ञ१) “कट्रोल डेलिभरी (नियन्त्रित भुक्तानी प्रविधि)” भन्नाले कुनै व्यक्तिले नेपाल <span class="form-field large"></span> बाट वा नेपाल <span class="form-field large"></span> भई अन्य देशमा लागू औषध पठाएकोमा त्यस्तो लागू औषध जाने अन्तिम </div><!-- Annotations for Page 3 --><div class="annotation-section"><div class="annotation-item"><span class="annotation-symbol">+</span> तेस्रो संशोधनद्वारा थप। </div><div class="annotation-item"><span class="annotation-symbol">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div></div><!-- Page 4 Content --><div class="content-paragraph indent-1"> स्थान र लागू औषध प्राप्त गर्ने व्यक्ति पत्ता लगाउन औषध अनुसन्धान अधिकारीको प्रत्यक्ष निगरानीमा सो लागू औषध सोही अवस्थामा वा सो लागू औषधको सट्टामा त्यस्तै अन्य कुनै सामान त्यस्तो लागू औषधको प्याकेट भित्र राखी पठाउने प्रविधि सम्झनु पर्छ । </div><div class="content-paragraph indent-1"><span class="annotation-symbol">+</span>(ञ२) “अनुसन्धान अधिकारी” भन्नाले लागू औषध नियन्त्रणको अनुसन्धानको सिलसिलामा लागू औषध नियन्त्रण कानून कार्यान्वयन निकायको प्रमुखले तोकेको प्रहरी सहायक निरीक्षक वा खरिदार दर्जा सम्मको कर्मचारी सम्झनु पर्छ । </div><div class="content-paragraph indent-1"><span class="annotation-symbol">+</span>(ञ३) “चिकित्सा केन्द्र” भन्नाले लागू औषध दुर्व्यसनीको उपचार तथा पुनःस्थापना गर्न नेपाल सरकारले स्वीकृति दिएको चिकित्सा केन्द्र सम्झनु पर्छ । </div><div class="content-paragraph indent-1"><span class="annotation-symbol">+</span>(ञ४) “दुर्व्यसन” भन्नाले स्वीकृति प्राप्त चिकित्सकको सिफारिश अनुसारको मात्रा र परिमाण भन्दा बढी वा बिना सिफारिश लागू औषध सेवन गर्ने कार्यलाई सम्झनु पर्छ । </div><div class="content-paragraph indent-1"> (ट) “औषध नियन्त्रण अधिकारी” भन्नाले दफा २१ बमोजिम नेपाल सरकारले नियुक्ति गरेको <span class="annotation-symbol">*</span>वा तोकेको अधिकारी सम्झनु पर्छ । </div><div class="content-paragraph indent-1"> (ठ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियम वा जारी गरिएको आदेशमा तोकिएको वा तोकिए बमोजिम सम्झनु पर्छ । </div><!-- Annotations for Page 4 --><div class="annotation-section"><div class="annotation-item"><span class="annotation-symbol">+</span> तेस्रो संशोधनद्वारा थप। </div><div class="annotation-item"><span class="annotation-symbol">*</span> पहिलो संशोधनद्वारा थप। </div></div><!-- Page 5 Content --><div class="document-subtitle">परिच्छेद-२</div><div class="document-subtitle">निषेध र नियन्त्रण</div><div class="content-paragraph"><span class="bold">४. निषेध गरिएका कार्यहरु :</span> कुनै पनि व्यक्तिले देहायका कार्यहरु गर्न हुँदैन :- </div><div class="content-paragraph indent-1"><span class="annotation-symbol">ẞ</span>(क) गाँजाको खेती गर्न, उत्पादन गर्न, तैयारी गर्न, खरीद गर्न, बिक्री वितरण गर्न, निकासी वा पैठारी गर्न, ओसार पसार गर्न, सञ्चय गर्न वा सेवन गर्न, </div><div class="content-paragraph indent-1"><span class="annotation-symbol">σ</span>(ख) अफीम वा कोकाको खेती गर्न वा अफीम वा कोकाको पात वा अन्य लागू औषधीको उत्पादन गर्न, </div><div class="content-paragraph indent-1"> (ग) लागू औषधको निर्माण वा तैयारी गर्न, </div><div class="content-paragraph indent-1"> (घ) लागू औषधको बिक्री वितरण गर्न, </div><div class="content-paragraph indent-1"> (ङ) लागू औषधको निकासी वा पैठारी गर्न, र </div><div class="content-paragraph indent-1"> न(च) लागू औषध खरीद गर्ने, सञ्चय गर्ने, राख्ने वा ओसार पसार गर्ने, र </div><div class="content-paragraph indent-1"><span class="annotation-symbol">*</span>(छ) गाँजा बाहेक अन्य लागू औषध सेवन गर्ने, </div><div class="content-paragraph indent-1"> तर, </div><div class="content-paragraph indent-2"> (१) नेपाल <span class="form-field large"></span> को पश्चिमी पहाडी भेगमा प्राकृतिक रुपमा आफै उम्रने जङ्गली गाँजाको बोटबाट तोकिएको समयसम्मको लागि चरेस उत्पादन गर्न, त्यस्तो चरेस संग्रह गर्न, राख्ने र खरीद बिक्री गर्ने सम्बन्धमा नेपाल सरकारले नियम बनाई व्यवस्था गर्न सक्नेछ र सो अनुसार अनुमतिपत्र प्राप्त गरी कसैले कुनै काम गर्दा यस दफा अन्तर्गत अपराध गरेको मानिने छैन। </div><div class="content-paragraph indent-2"><span class="annotation-symbol">+</span>(१क) सिङ्गल कन्भेन्शन अन नार्कोटिक ड्रग्स, १९६१ मा परिभाषा गरिए बमोजिमका औषधि मध्ये लागू औषध तयार गर्न प्रयोग गरिने रासायनिक पदार्थ मुख्य औषध नियन्त्रण अधिकारीको </div><!-- Annotations for Page 5 --><div class="annotation-section"><div class="annotation-item"><span class="annotation-symbol">ẞ</span> दोस्रो संशोधनद्वारा संशोधित । </div><div class="annotation-item"><span class="annotation-symbol">σ</span> पहिलो संशोधनद्वारा संशोधित । </div><div class="annotation-item"><span class="annotation-symbol">*</span> पहिलो संशोधनद्वारा थप। </div><div class="annotation-item"><span class="annotation-symbol">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="annotation-item"><span class="annotation-symbol">+</span> तेस्रो संशोधनद्वारा थप। </div></div><!-- Page 6 Content --><div class="content-paragraph indent-2"> अनुमतिले मात्र तोकिएको अनुपातमा आयात-निर्यात, ओसार- पसार, सञ्चय, बिक्री-वितरण र प्रयोग गर्न पाइनेछ । </div><div class="content-paragraph indent-1"> (२) प्रतिबन्धात्मक वाक्यांश (१) बमोजिम दिइने अनुमतिपत्रको तरीका, त्यस्तो अनुमतिपत्रको ढाँचा र शर्त अनुमतिपत्र दिने अधिकारी, त्यसमा लाग्ने दस्तूर, अनुमतिपत्र बमोजिम गरिने काम उपरको अरु नियन्त्रण र व्यवस्था तोकिए बमोजिम हुनेछ । </div><div class="content-paragraph indent-1"><span class="annotation-symbol">*</span><span class="bold">स्पष्टीकरण :</span> यस खण्ड (ख), (ग), (घ), (ङ) र (च) को प्रयोजनका लागि “लागू औषध” भन्नाले गाँजालाई जनाउने छैन । </div><div class="content-paragraph"><span class="bold">५. निषेध लागू नहुने :</span> यस ऐनका अन्य दफाहरुमा जुनसुकै कुरा लेखिएको भए तापनि देहायका व्यक्तिहरुले देहायका अवस्थामा लागू औषधको सेवन गर्न निषेध भएको मानिने छैन :- </div><div class="content-paragraph indent-1"> (क) औषधोपचारको निमित्त स्वीकृत चिकित्सकको सिफारिशमा कुनै व्यक्तिले अनुमतिपत्र प्राप्त पसलबाट सिफारिश बमोजिमको मात्राम लागू औषध खरीद गरी सेवन गर्न, </div><div class="content-paragraph indent-1"> (ख) तोकिएको वर्गका व्यक्तिले तोकिएको मात्रामा लागू औषध सेवन गर्न। </div><div class="content-paragraph"><span class="annotation-symbol">*</span><span class="bold">५क. चिकित्सकको सिफारिशमा जनाउनु पर्ने :</span> कुनै व्यक्तिले स्वीकृति चिकित्सकको सिफारिश लिई लागू औषध खरीद गर्न आएमा अनुमतिपत्र प्राप्त पसलले त्यस्तो व्यक्तिलाई चिकित्सकको सिफारिश बमोजिम लागू औषध बिक्री गरिसकेपछि बिक्री भएको कुरा चिकित्सकको सिफारिशमा जनाई दिनु पर्नेछ । </div><div class="content-paragraph"><span class="annotation-symbol">Φ</span><span class="bold">५ख. चिकित्सकको दायित्व :</span> चिकित्सकले कुनै व्यक्तिको निमित्त लागू औषध सिफारिश गर्नुपर्दा लागू औषध आवश्यक नपर्ने व्यक्तिलाई लागू औषध सिफारिश गर्न वा लागू औषध आवश्यक पर्ने व्यक्तिलाई पनि आवश्यकता भन्दा बढी मात्रामा लागू औषध सिफारिश गर्नु हुँदैन । </div><!-- Annotations for Page 6 --><div class="annotation-section"><div class="annotation-item"><span class="annotation-symbol">*</span> पहिलो संशोधनद्वारा थप। </div><div class="annotation-item"><span class="annotation-symbol">Φ</span> दोस्रो संशोधनद्वारा थप। </div></div><!-- Page 7 Content --><div class="content-paragraph"><span class="bold">६. नेपाल सरकार बाध्य नहुने :</span> नेपाल सरकारले वा नेपाल सरकारबाट विशेष अनुमतिपत्र प्राप्त गरी नेपाल सरकारको पूर्ण निर्देशन र नियन्त्रणमा रही नेपाल सरकारको तर्फबाट कुनै संस्थाले औषधि वा वैज्ञानिक अनुसन्धानको प्रयोजनको लागि कुनै लागू औषधको खेती गर्न, तयार गर्न, उत्पादन गर्न निर्माण गर्न वा निकासी-पैठारी गर्न वा स्वीकृत चिकित्सकको सिफारिश बमोजिम कसैलाई लागू औषध बिक्री गर्न यस ऐनमा लेखिएका कुनै कुराले बाधा पुऱ्याएको मानिने छैन । </div><div class="content-paragraph"><span class="bold">७. वारेण्ट जारी गर्ने अधिकारी :</span> यस ऐन अन्तर्गत सजाय हुने अपराध कसैले गरेको छ वा गर्न लागेको छ भन्ने विश्वास पर्ने कारण भएमा त्यस्तो व्यक्तिको गिरफ्तारी र खानतलासीको निमित्त औषध नियन्त्रण अधिकारीले वारेण्ट जारी गर्न सक्नेछ । औषध नियन्त्रण अधिकारीले कुनै घर, जग्गा, सवारी वा अन्य कुनै ठाउँमा त्यस्तो अपराधसित सम्बन्धित कुनै व्यक्ति लुकेको छ वा कुनै लागू औषध राखिएकोछ भन्ने आफूलाई विश्वास भएमा त्यस्तो घर, जग्गा, सवारी वा ठाउँको खानतलासी गर्नको निमित्त आदेश जारी गर्न सक्नेछ । </div><div class="content-paragraph"><span class="bold">८. बिना वारेन्ट प्रवेश खानतलासी, कब्जा र गिरफ्तार गर्ने अधिकार :</span> (१) यस ऐन अन्तर्गतको कुनै अपराध कुनै घर, जग्गा, सवारी वा ठाउँमा भइराखेकोछ र तुरुन्तै केही कारबाही नगरेमा अपराधी भागी जाने वा अपराधको प्रमाण गायब हुने सम्भावना देखेमा औषध नियन्त्रण अधिकारी वा कम्तीमा प्रहरी सहायक निरीक्षक दर्जा सम्मको प्रहरी कर्मचारीले सो कुराको पर्चा खडा गरी जुनसुकै बखत देहायका कामहरु गर्न सक्नेछ :- </div><div class="content-paragraph indent-1"> (क) त्यस्तो घर, जग्गा, सवारी वा अन्य कुनै ठाउँमा प्रवेश गर्नु, </div><div class="content-paragraph indent-1"> (ख) त्यसरी प्रवेश गर्दा कुनै बाधा विरोध भएमा ढोका फोरी प्रवेश गर्न वा त्यस्तो बाधा विरोध हटाउन आवश्यक कारबाही गर्ने, </div><div class="content-paragraph indent-1"> (ग) अपराधसित सम्बन्धित लागू औषध र अन्य सामानहरु तथा प्रमाणको लागि काम लाग्ने जुनसुकै कागजपत्र कब्जा गर्ने, र </div><!-- Annotations for Page 7 --><div class="annotation-section"><div class="annotation-item"><span class="annotation-symbol">+</span> तेस्रो संशोधनद्वारा थप। </div></div><!-- Page 8 Content --><div class="content-paragraph indent-1"> (घ) अपराध गरेको भनी शङ्का लागेको जुनसुकै व्यक्तिलाई रोक्न, खानतलासी लिन र आवश्यक देखेमा निजलाई गिरफ्तार समेत गर्ने । </div><div class="content-paragraph indent-1"> (२) उपदफा (१) बमोजिम कुनै घर, जग्गा, सवारी वा अन्य कुनै ठाउँमा प्रवेश गर्दा वा खानतलासी गर्दा समयले भ्याएसम्म सम्बन्धित नगरपालिका वा <span class="annotation-symbol">→</span>गाउँपालिकाको सदस्य वा त्यस ठाउँको एक जना भलादमी वा कुनै अर्को सरकारी कार्यालयका एक जना कर्मचारीलाई साक्षी राखी गर्नु पर्नेछ । </div><div class="content-paragraph indent-1"><span class="annotation-symbol">+</span> तर नगरपालिका वा गाउँपालिका वा वडा समितिका सदस्य वा त्यस ठाउँका भलादमी वा कुनै अर्को सरकारी कार्यालयका कर्मचारीको रोहबरमा मुचुल्का तयार गर्ने प्रयास गर्दा पनि त्यस्ता व्यक्तिहरु उपलब्ध नभएको उचित आधार भएमा कम्तीमा दुईजना औषध अनुसन्धान अधिकारी वा कम्तीमा दुईजना प्रहरी सहायक निरीक्षक दर्जासम्मको कर्मचारीको रोहबरमा मुचुल्का तयार गर्न सकिनेछ । </div><div class="content-paragraph"><span class="bold">८क. आर्थिक कारोबारको विवरण माग गर्न सक्ने :</span> (१) प्रचलित कानूनमा जुनसुकै कुरा लेखिएको भए तापनि कुनै व्यक्ति, संघसंस्था, फर्म, कम्पनी वा अन्तर्राष्ट्रिय सङ्गठनले लागू औषधको अवैध कारोबार गरेकोछ भन्ने विश्वसनीय आधार भएमा औषध नियन्त्रण अधिकारीले त्यस्तो व्यक्ति, फर्म, संघसंस्था, कम्पनी वा अन्तर्राष्ट्रिय सङ्गठनको नाममा कुनै बैङ्क वा वित्तीय संस्थामा रहेको खाताको विवरण माग गर्न सक्नेछ । </div><div class="content-paragraph indent-1"> (२) उपदफा (१) बमोजिम प्राप्त विवरणको रकम लागू औषधको अवैध कारोबारमा प्रयोग हुने देखिएमा मुद्दा हेर्ने अधिकारीले सम्बन्धित बैङ्क वा वित्तीय संस्थालाई त्यस्तो रकम रोक्का राख्न आदेश दिन सक्नेछ । </div><div class="content-paragraph"><span class="bold">९. गिरफ्तारी र कब्जाको प्रतिवेदन दिनु पर्ने :</span> यस ऐन अन्तर्गत कसैलाई गिरफ्तार गरेको वा कुनै व्यक्ति, घर, जग्गा, सवारी वा अन्य कुनै ठाउँको खानतलासी गरेको वा लागू औषध वा अन्य सामान कब्जा गरेकोमा औषध नियन्त्रण </div><!-- Annotations for Page 8 --><div class="annotation-section"><div class="annotation-item"><span class="annotation-symbol">+</span> केही नेपाल ऐन संशोधन गर्ने ऐन, २०४८ द्वारा संशोधित । </div><div class="annotation-item"><span class="annotation-symbol">↗</span> केही नेपाल ऐन संशोधन गर्ने ऐन, २०७२ द्वारा संशोधित । </div><div class="annotation-item"><span class="annotation-symbol">↗</span> तेस्रो संशोधनद्वारा थप। </div></div><!-- Page 9 Content --><div class="content-paragraph"> अधिकारीले त्यस्तो प्रतिवेदन आफूभन्दा एक तह माथिको अधिकारी समक्ष सो गिरफ्तारी, खानतलासी, वा सामान कब्जा गरेको चौबीस घण्टाभित्र पठाउनु पर्नेछ । </div><div class="content-paragraph"><span class="bold">१९क.गोप्यता कायम राखिदिनु पर्ने :</span> लागू औषध सम्बन्धी मुद्दामा संलग्न कुनै कागजपत्र वा व्यक्तिको नाम गोप्य राख्न मुद्दा पेश गर्ने पक्षले माग गरेमा माग बमोजिमको अवधिभरका लागि मुद्दा हेर्ने अधिकारीले त्यस्तो कागजपत्र वा व्यक्तिको नाम गोप्य राखिदिनु पर्नेछ । </div><div class="content-paragraph"><span class="bold">१०. गिरफ्तार गरिएको व्यक्ति र कब्जा गरिएको सामान मुद्दा हेर्ने अधिकारी समक्ष पेश गर्नु पर्ने :</span> यस ऐन अन्तर्गत औषध नियन्त्रण अधिकारीले गिरफ्तार गरिएको व्यक्ति र कब्जा गरेको सामानहरु बाटाको म्याद बाहेक गिरफ्तार वा कब्जा गरिएको चौबीस घण्टा भित्र मुद्दा हेर्ने अधिकारी कहाँ उपस्थित र दाखिल गर्नु पर्नेछ । </div><div class="content-paragraph"><span class="annotation-symbol">+</span><span class="bold">१०क.कुनै कुरा टेप गर्न वा सेन्सर गर्न सक्ने :</span> लागू औषधको अनुसन्धानको सिलसिलामा औषध नियन्त्रण अधिकारीले मुद्दा अनुसन्धान गर्ने वा हेर्ने अधिकारीबाट आदेश भएमा लागू औषधसँग सम्बन्धित कुनै व्यक्तिको टेलिफोन, टेलेक्स, फ्याक्स, जस्ता इलेक्ट्रोनिक प्रविधिहरुको टेप गर्न, प्रतिलिपि लिन वा फोटो खिच्न र कुनै चिठ्ठी-पत्र, पार्सल, डकुमेण्ट जस्ता हुलाकबाट प्राप्त हुने कुनै पनि कागज-पत्रको सेन्सर गर्न सक्नेछ । </div><div class="content-paragraph"><span class="annotation-symbol">३</span><span class="bold">११. औषध नियन्त्रण अधिकारीले लागू औषध नष्ट गर्ने आदेश दिन सक्ने :</span> औषध नियन्त्रण अधिकारीले देहायका लागू औषध नष्ट गर्न आदेश दिन सक्नेछ :- </div><div class="content-paragraph indent-1"> (क) यस ऐन विपरीत कुनै जग्गामा खेती भइरहेको गाँजा, अफिम र कोका, </div><div class="content-paragraph indent-1"> (ख) दफा ४ बमोजिम छुट भएका क्षेत्रमा बाहेक अन्यत्र आफै उम्रिराखेको गाँजा, अफीम र कोका, </div><div class="content-paragraph indent-1"> (ग) बेवारिसी अवस्थामा फेला परेका कुनै लागू औषध, र </div><!-- Annotations for Page 9 --><div class="annotation-section"><div class="annotation-item"><span class="annotation-symbol">σ</span> पहिलो संशोधनद्वारा संशोधित। </div><div class="annotation-item"><span class="annotation-symbol">+</span> तेस्रो संशोधनद्वारा थप। </div><div class="annotation-item"><span class="annotation-symbol">ẞ</span> दोस्रो संशोधनद्वारा संशोधित। </div></div><!-- Page 10 Content --><div class="content-paragraph indent-1"> (घ) यस ऐन अन्तर्गतका कसूर सम्बन्धी मुद्दा अदालतमा दायर हुन नसक्ने अवस्था परेमा सो कसूरसित सम्बन्धित लागू औषध । </div><div class="content-paragraph"><span class="bold">११क.लागू औषध सम्बन्धी मुद्दामा अदालतबाट म्याद थप भएपछि लागू औषध नष्ट गर्नु पर्ने :</span> कुनै व्यक्तिबाट लागू औषध बरामद भएपछि औषध नियन्त्रण अधिकारीले लागू औषधको प्रत्येक पोकाबाट प्रहरी सहायक निरीक्षक र मुद्दा हेर्ने अधिकारीले खटाएको एकजना कर्मचारीको रोहबरमा बढीमा तीन ग्रामसम्म लागू औषध प्रत्येक पोकाबाट स्याम्पल लिई परीक्षणको लागि पठाउने, लागू औषधको प्रकृति छुट्याउन लागू औषध मुद्दाको अनुसन्धान अधिकारीले त्यस्तो लागू औषधको स्याम्पल नमूनाका लागि राख्ने र अदालतमा त्यस्तो मुद्दा म्याद थपका लागि पेश भएपछि अदालतले प्रत्येक पोकाबाट बढीमा तीन ग्राम लागू औषधको नमूना राखी बाँकी लागू औषध सम्बन्धित जिल्ला अदालतको प्रतिनिधि, स्थानीय जिल्ला प्रशासन कार्यालयको प्रतिनिधि र स्थानीय नगरपालिका वा <span class="annotation-symbol">*</span>गाउँपालिकाको प्रतिनिधि समेतको रोहबरमा मुद्दा म्याद थपका लागि अदालतमा पेश भएको पन्ध्र दिनभित्र नष्ट गर्नु पर्नेछ । </div><div class="content-paragraph"><span class="bold">११ख. लागू औषध नष्ट गरेको लगत राख्नु पर्ने :</span> दफा ११ र ११क. बमोजिम लागू औषध नष्ट गर्दा सम्बन्धित अधिकारीले लागू औषधको किसिम र परिमाण सम्बन्धी लगत राख्नु पर्नेछ । </div><div class="content-paragraph"><span class="annotation-symbol">$</span><span class="bold">११ग. औषधी बनाउनको लागि नेपाल सरकारले लागू औषध उपलब्ध गराउन सक्ने :</span> यस ऐनमा अन्यत्र जुनसुकै कुरा लेखिएको भए तापनि यस ऐन बमोजिम जफत वा कब्जा गरिएको लागू औषधमध्ये गाँजा र अफिम नेपाल सरकारले उपयुक्त देखेमा औषधी बनाउने प्रयोजनको लागि कुनै औषधी बनाउने निकायलाई आवश्यक परिमाणमा उपलब्ध गराउन सक्नेछ । </div><!-- Annotations for Page 10 --><div class="annotation-section"><div class="annotation-item"><span class="annotation-symbol">σ</span> तेस्रो संशोधनद्वारा संशोधित। </div><div class="annotation-item"><span class="annotation-symbol">↗</span> केही नेपाल ऐन संशोधन गर्ने ऐन, २०७२ द्वारा संशोधित। </div><div class="annotation-item"><span class="annotation-symbol">+</span> तेस्रो संशोधनद्वारा संशोधित। </div><div class="annotation-item"><span class="annotation-symbol">Φ</span> दोस्रो संशोधनद्वारा थप। </div></div></body></html>