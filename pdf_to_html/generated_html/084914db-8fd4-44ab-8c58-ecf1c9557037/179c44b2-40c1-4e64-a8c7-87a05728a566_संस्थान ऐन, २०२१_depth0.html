<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>संस्थान ऐन, २०२१.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific document layout */ .section-heading { font-weight: 600; margin-top: 25px; margin-bottom: 10px; } .numbered-section-title { font-weight: 600; margin-top: 15px; margin-bottom: 0; line-height: 1.7; } .list-header-row { display: flex; justify-content: space-between; margin-top: 30px; margin-bottom: 5px; } .list-left-header { width: 60%; text-align: left; padding-left: 30px; /* Indent to match numbers */ font-weight: 600; } .list-right-header { width: 40%; text-align: right; font-weight: 600; } .list-item-flex { display: flex; justify-content: space-between; margin-bottom: 5px; line-height: 1.7; align-items: baseline; position: relative; padding-left: 30px; } .list-item-flex .item-number { position: absolute; left: 0; top: 0; line-height: inherit; } .list-item-flex .item-content { flex-grow: 1; margin-right: 10px; } .list-item-flex .item-date { flex-shrink: 0; text-align: right; } .list-item-sub-paragraph { margin-top: 5px; margin-bottom: 5px; line-height: 1.7; padding-left: 30px; position: relative; } .list-item-sub-paragraph .sub-number { position: absolute; left: 0; } .sub-sub-list { list-style-type: none; padding-left: 50px; margin-top: 5px; } .sub-sub-list li { margin-bottom: 5px; line-height: 1.7; position: relative; } .sub-sub-list li .sub-sub-letter { position: absolute; left: 0; } .footnote-section { margin-top: 40px; border-top: 1px solid #ccc; padding-top: 15px; font-size: 11px; line-height: 1.5; position: relative; } .footnote-item { margin-bottom: 5px; padding-left: 20px; position: relative; } .footnote-symbol { position: absolute; left: 0; font-weight: bold; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">संस्थान ऐन, २०२१</div><div class="list-header-row"><div class="list-left-header">संशोधन गर्ने ऐन</div><div class="list-right-header">लालमोहर र प्रकाशन मिति</div></div><div class="list-item-flex"><span class="item-number">१.</span><span class="item-content">खारेजी र संशोधन ऐन, २०२२</span><span class="item-date">&nbsp;</span></div><div class="list-item-flex"><span class="item-number">२.</span><span class="item-content">संस्थान (पहिलो संशोधन) ऐन, २०३०</span><span class="item-date">&nbsp;</span></div><div class="list-item-flex"><span class="item-number">३.</span><span class="item-content">न्याय प्रशासन सुधार ऐन, २०३१</span><span class="item-date">&nbsp;</span></div><div class="list-item-flex"><span class="item-number">४.</span><span class="item-content">न्याय प्रशासन सुधार (चौथो संशोधन) ऐन, २०४३</span><span class="item-date">&nbsp;</span></div><div class="list-item-flex"><span class="item-number">५.</span><span class="item-content">न्याय प्रशासन ऐन, २०४८</span><span class="item-date">२०४८। २।१६</span></div><div class="document-subtitle" style="margin-top: 20px;">प्रमाणीकरण र प्रकाशन मिति</div><div class="list-item-flex"><span class="item-number">६.</span><span class="item-content">गणतन्त्र सुदृढीकरण तथा केही नेपाल कानुन संशोधन गर्ने ऐन, २०६६</span><span class="item-date">२०६६।१०।७</span></div><div class="list-item-flex"><span class="item-number">७.</span><span class="item-content">केही नेपाल ऐन संशोधन गर्ने ऐन, २०७२</span><span class="item-date">२०७२।११।१३</span></div><div class="document-subtitle" style="margin-top: 15px;">२०५९ सालको ऐन नं. २३</div><div class="content-paragraph"><span class="form-field large" style="min-width: 100%;"></span></div><div class="document-title" style="margin-top: 30px;">संस्थान सम्बन्धी व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> नेपाल सरकारबाट स्थापित हुने संस्थानहरुका सम्बन्धमा केही आवश्यक कानूनी व्यवस्थाहरु गरी एकरुपता ल्याउन वाञ्छनीय भएकोले, </div><div class="content-paragraph"> श्री ५ महाराजाधिराज महेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाइबक्सेकोछ । </div><div class="numbered-section-title">१. <span class="underline">संक्षिप्त नाम तथा प्रारम्भः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> यस ऐनको नाम “संस्थान ऐन, २०२१” रहेको छ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> यो ऐन तुरुन्त प्रारम्भ हुनेछ ।</span></div><div class="numbered-section-title">२. <span class="underline">परिभाषाः</span> यस ऐनमा –</div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> “संस्थान” भन्नाले दफा ३ बमोजिम स्थापित संस्थानलाई सम्झनु पर्छ ।</li><li><span class="sub-sub-letter">(ख)</span> कुनै संस्थानका सम्बन्धमा “सञ्चालक समिति” वा “सञ्चालक” भन्नाले‘सो संस्थानको “सञ्चालक समिति” वा “सञ्चालक” लाई सम्झनु पर्छ ।</li><li><span class="sub-sub-letter">(ग)</span> “सम्बन्धित विभाग” भन्नाले नेपाल सरकारको सम्बन्धित विभाग वा नेपाल सरकारले नेपाल राजपत्रमा सूचना प्रकाशित गरी तोकिदिएको अन्य कुनै विभाग वा अधिकारीलाई सम्झनु पर्छ ।</li></ul></div><div class="numbered-section-title">३. <span class="underline">संस्थानको स्थापनाः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> राष्ट्रिय हित वा सर्वसाधारण जनताको स्वास्थ्य, सुविधा वा आर्थिक हित हुने कुनै काम कुनै संस्थानको माध्यमबाट गराउन आवश्यक वा उपयुक्त देखेमा नेपाल सरकारले देहायका कुराहरु खुलाई नेपाल राजपत्रमा सूचना प्रकाशित गरी त्यस्तो संस्थानको स्थापना र गठन गर्न सक्नेछः–</span></div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> संस्थानको नाम,</li><li><span class="sub-sub-letter">(ख)</span> संस्थानको मूल कार्यालय रहने ठाउँ र ठेगाना,</li><li><span class="sub-sub-letter">(ग)</span> संस्थानको उद्देश्यहरु, र</li><li><span class="sub-sub-letter">(घ)</span> संस्थानको सञ्चालक समितिका सदस्यहरुको नाम, ठेगाना र पेशा।</li></ul></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> संस्थान अविच्छिन्न उत्तराधिकारीवाला एक सङ्गठित संस्था हुनेछ र सो संस्थानको सबैकामको निमित्त आफ्नो एउटा छुट्टै छाप हुनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(३)</span> संस्थानको व्यक्ति सरह चल अचल सम्पत्ति प्राप्त गर्न, भोग गर्न र कुनै प्रकारले हस्तान्तर गरी दिन वा लिन सक्नेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(४)</span> संस्थानले वा संस्थान उपर संस्थानको नामबाट मुद्दा मामिला चलाउन सकिनेछ ।</span></div><div class="numbered-section-title">४. <span class="underline">सञ्चालक समितिः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> प्रत्येक संस्थानमा नेपाल सरकारद्वारा तोकिएको संख्यामा नेपाल सरकारद्वारा मनोनित सञ्चालकहरु रहनेछन् । त्यस्ता सञ्चालकहरु मध्ये नेपाल सरकारद्वारा तोकिएका सञ्चालक अध्यक्ष हुनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> सञ्चालकहरु नेपाल सरकारको इच्छानुसारको अवधिसम्म आफ्नो पदमा बहाल रहनेछन् ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(३)</span> मुत्यु भै वा राजीनामा गरी वा अरु कुनै कारणले कुनै सञ्चालकको पद रिक्त भै नेपाल सरकारले कुनै अर्को व्यक्तिलाई मनोनित गरी सो रिक्त पदको पूर्ति गरेमा सो कुराको सूचना त्यस्तो सञ्चालकको नाम, ठेगाना र पेशा सहित नेपाल राजपत्रमा प्रकाशित गर्नु पर्छ ।</span></div><div class="numbered-section-title">५. <span class="underline">सञ्चालकको निमित्त अयोग्यताः</span> देहायमा लेखिएको कुनै व्यक्ति कुनै संस्थानको सञ्चालक हुन अयोग्य हुनेछः–</div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> एक्काईस वर्षको उमेर नपुगेको व्यक्ति,</li><li><span class="sub-sub-letter">(ख)</span> बौलाहा,</li><li><span class="sub-sub-letter">(ग)</span> कुनै प्रकारको चोरी वा ठगी गरेको वा घूस लिए खाएको वा आफ्ना जिम्माको धनमाल अनधिकृत तवरले मासेको वा दुरुपयोग गरेको अभियोगमा अदालबाट कसूरदार ठहरी सजाय पाएको व्यक्ति,</li><li><span class="sub-sub-letter">(घ)</span> ऋण तिर्न नसकी साहुलाई दामासाही गराएको वा साहुको दामासाहीमा <span class="form-field large"></span> परेको व्यक्ति,</li><li><span class="sub-sub-letter">(ङ)</span> संस्थानसँगको कुनै ठेक्का पट्टा वा करारमा कुनै प्रकारको निजी स्वार्थ भएका व्यक्ति ।</li></ul></div><div class="numbered-section-title">६. <span class="underline">सञ्चालक समितिको अधिकार र कर्तव्यः</span></div><div class="content-paragraph" style="margin-top: 0;"> यस ऐन वा यस ऐन अन्तर्गत बनेको विनियम बमोजिम कुनै संस्थानलाई भएको सबै अधिकारको प्रयोग र कर्तव्यको पालन सो संस्थानको सञ्चालक समितिले गर्नेछ । </div><div class="numbered-section-title">७. <span class="underline">संस्थानको उद्देश्य वा काम हेरफेरः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> कुनै बखत संस्थानको कुनै उद्देश्य वा संस्थानले गर्ने भनी तोकिएको कुनै काम कारबाहीमा कुनै हेरफेर गर्नु परेमा सञ्चालक समितिले कारण सहित सो कुराको स्वीकृतिको लागि नेपाल सरकारमा प्रतिवेदन गर्न सक्नेछ र त्यस्तो प्रतिवेदन परी नेपाल सरकारले मनासिब ठहराएमा सो कुराको स्वीकृति दिन सक्नेछ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> उपदफा (१) बमोजिम नेपाल सरकारबाट स्वीकृत भएपछि संस्थानको उद्देश्य र काम कारबाही बारे नेपाल राजपत्र र प्रमुख पत्रपत्रिकाहरुमा सूचना प्रकाशित गर्नु पर्छ र त्यस्तो सूचना प्रकाशित भएपछि मात्र सो बमोजिम संस्थानको उद्देश्य वा काम कारबाहीमा परिवर्तन गर्न सकिनेछ ।</span></div><div class="numbered-section-title">८. <span class="underline">संस्थानको कोषः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> देहायका रमकहरुको एउटा संस्थान कोष हुनेछ र संस्थानको तर्फबाट खर्च गर्नु पर्ने सबै रकमहरु सोही कोषबाट व्यहोरिनेछः–</span></div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> नेपाल सरकार वा अरु कसैले संस्थानलाई अनुदान स्वरुप दिएको रकम, र</li><li><span class="sub-sub-letter">(ख)</span> संस्थानको जायज्यथा वा कारोबार वा ऋणबाट संस्थानलाई प्राप्त भएको सबै रकमहरु ।</li></ul></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> संस्थानको सबै नगदी “संस्थान कोष” नामको खातामा नेपाल राष्ट्र बैङ्क भएको ठाउँमा सो बैङ्कमा र सो बैङ्क नभएको ठाउँमा अरु कुनै स्थानीय बैङ्कमा राखिनेछ ।</span></div><div class="numbered-section-title">९. <span class="underline">संस्थानको लेखा इत्यादिः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> संस्थानको आम्दानी खर्च र हिसाब किताबको सबै स्याहा स्रेस्ता नेपाल सरकारद्वारा तोकिएबमोजिम राखिनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> संस्थानको आम्दानी खर्चको लेखा नेपाल सरकारद्वारा नियुक्त लेखा परीक्षकद्वारा प्रत्येक वर्ष जाँच गराउनु पर्छ र त्यस्तो लेखा परीक्षकले आफ्नो कर्तव्य पालनको सिलसिलामा संस्थानको सञ्चालक वा कर्मचारीसँग मागेको जुनसुकै कागजपत्र वा सूचना दिने त्यस्ता सञ्चालक वा कर्मचारीको कर्तव्य हुनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(३)</span> लेखा परीक्षकले किताब जाँची सकेपछि देहायको कुराहरु समेत स्पष्ट उल्लेख गरी सो हिसाब जाँच सम्बन्धी प्रतिवेदन तयार गरी सो प्रतिवेदनको एक प्रति नेपाल सरकारमा र अर्को प्रति संस्थानमा पेश गर्नु पर्छः-</span></div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> संस्थानले तयार गरेको लाभ हानिको हिसाब किताबमा पार्नु पर्ने कुराहरु परेको छ छैन र हिसाब किताबले संस्थानको यथार्थ आर्थिक स्थिति देखाउँछ देखाउँदैन ।</li><li><span class="sub-sub-letter">(ख)</span> पेश भएको आम्दानी खर्चको हिसाब किताब रीतर्पाकको छ छैन ।</li><li><span class="sub-sub-letter">(ग)</span> माग गरिएको कुनै कागजात स्पष्टीकरण वा सूचना दिइयो वा दिइएन र दिइएको भए पनि सन्तोषप्रद छ, छैन ।</li><li><span class="sub-sub-letter">(घ)</span> संस्थानको हिसाब किताब राख्ने तरीका ठीक <span class="form-field tiny"></span> छैन, र</li><li><span class="sub-sub-letter">(ङ)</span> लेखा परीक्षकले आवश्यक सम्झेको अन्य कुरा ।</li></ul></div><div class="numbered-section-title">१०. <span class="underline">संस्थानलाई निर्देशन दिने अधिकारः</span></div><div class="content-paragraph" style="margin-top: 0;"> संस्थानको उचित प्रबन्ध र सुसञ्चालनका लागि नेपाल सरकारले संस्थानलाई आवश्यक निर्देशनहरु दिन सक्नेछ र सो निर्देशनहरुको पालन गर्नु संस्थानको कर्तव्य हुनेछ । </div><div class="numbered-section-title">११. <span class="underline">नेपाल सरकारसँगको सम्पर्कः</span></div><div class="content-paragraph" style="margin-top: 0;"> संस्थानले आफ्नो काम कारबाहीको सिलसिलामा नेपाल सरकारसँग सम्पर्क राख्दा वा दफा १० बमोजिम नेपाल सरकारले संस्थानलाई कुनै निर्देशन दिँदा सम्बन्धित विभाग <span class="form-field large"></span> राख्न वा निर्देशन दिनु पर्छ । </div><div class="numbered-section-title">१२. <span class="underline">हानि नोक्सानी बारे अधिकारीहरुको बचाउः</span></div><div class="content-paragraph" style="margin-top: 0;"> सञ्चालक वा संस्थानका कुनै कर्मचारीले यो ऐन वा यस ऐन अन्तर्गत बनेको विनियम बमोजिम आफ्नो कर्तव्यको पालन गर्नको निमित्त असल नियतले गरेको वा गर्न खोजेको कुनै कुराबाट भएको कुनै हानि नोक्सानीको निमित्त निज व्यक्तिगत तवरले जवाफदेही हुने छैन । </div><div class="numbered-section-title">१३. <span class="underline">दण्ड सजायः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> यो ऐन वा यस ऐन अन्तर्गत बनेको विनियम बमोजिम राख्न, बनाउन वा पेश गर्नु पर्ने विवरण, हिसाब किताब, प्रतिवेदन वा अन्य कुनै कागजातमा जानी जानी वा बदनियत साथ झूटो तथ्य देखाउने वा साँचो कुरा दबाई व्यहोरा फरक पार्ने वा सो कुराको उद्योग गर्ने व्यक्तिलाई ३ वर्षसम्म कैद वा तीन हजार रुपैयाँसम्म जरिबाना वा दुवै सजाय हुनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> सञ्चालक वा संस्थानको कुने कर्मचारीले जानी जानी वा लापरवाही गरी वा बदनियतसाथ उपदफा (१) मा लेखिए देखि बाहेक अन्य कुनै काम कुरा गरी संस्थानलाई हानि नोक्सानी पुऱ्याएमा निजलाई १ बर्षसम्म कैद वा एक हजार रुपैयाँसम्म जरिबाना हुनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(३)</span> सञ्चालक वा संस्थानका कुनै कर्मचारीले दफा ९ अन्तर्गत नियुक्त भएको लेखा परीक्षकलाई वा अधिकार प्राप्त अन्य कुनै अधिकारीलाई निजको कामकाजमा बाधा विरोध गरेमा वा निजले मागेको आवश्यक कागजात स्पष्टीकरण वा सूचना कुनै मनासिब कारण बिना नदिएमा निजलाई एकहजार रुपैयाँसम्म जरिबाना हुनेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(४)</span> यस दफा बमोजिम सजाय हुने अपराधबाट संस्थानलाई कुनै हानि नोक्सानी भएको रहेछ भने त्यस्तो हानी नोक्सानीको बिगो समेत सो अपराध गर्ने व्यक्तिहरुबाट दामासाहीको हिसाबले असुल उपर गरिनेछ ।</span></div><div class="numbered-section-title">१४. <span class="underline">विघटनः</span></div><div class="content-paragraph" style="margin-top: 0;"> कुनै कारणले कुनै संस्थानलाई विघटन गर्न आवश्यक देखेमा नेपाल सरकारले नेपाल राजपत्रमा सूचना प्रकाशित गरी सो संस्थानलाई विघटन गर्न सक्नेछ र सो बमोजिम सूचना प्रकाशित भएपछिः– </div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> सो संस्थानको सम्पूर्ण जायज्यथा र दायित्व नेपाल सरकारमा सर्नेछ, र</li><li><span class="sub-sub-letter">(ख)</span> बदनियतसाथ गरे भएको बाहेक सो संस्थानसँग भएको सबै ठेक्का एवं करारहरु नेपाल सरकारसँग भएको मानिनेछ ।</li></ul></div><div class="numbered-section-title">+१४क. <span class="underline">विघटित संस्थानको जायज्यथा र दायित्व अरु संस्था र संस्थानलाई सुम्पनेः</span></div><div class="content-paragraph" style="margin-top: 0;"> दफा १४ बमोजिम कुनै संस्थान विघटन भएमा नेपाल सरकारमा सर्ने सो विघटित संस्थानको सबै जायज्यथा र दायित्व नेपाल सरकारले नेपाल राजपत्रमा सूचना प्रकाशित गरी अन्य प्रचलित नेपाल कानून बमोजिम गठन भएको कुनै संस्था वा यस ऐन बमोजिम गठन भएको कुनै संस्थानलाई त्यस संस्था वा संस्थानको मञ्जुरीले सुम्पन सक्नेछ र त्यसरी सुम्पिएमा विघटित संस्थानसँग भएको ठेक्का र करार सो विघटित संस्थानको जायज्यथा र दायित्व सुम्पिएको संस्था वा संस्थानसँग भएको मानिनेछ र सो सम्बन्धमा सुम्पिएको संस्था वा संस्थान सम्बन्धी नेपाल कानूनको व्यवस्थाहरु लागू हुनेछन् । </div><div class="numbered-section-title">१५. <span class="underline">मुद्दा मामिलाको उजुरी र कारबाही :</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> यस ऐन अन्तर्गत सजाय हुने मुद्दा मामिला संस्थान वा सम्बन्धित विभागको उजुरीबाट मात्र दायर हुन सक्नेछ र उपदफा (२) बमोजिम आफ्नो अधिकार क्षेत्रको मुद्दा मामिलामा कसैको उजुरी नभए पनि सम्बन्धित विभागले मुद्दाको कारबाही चलाउन सक्नेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> दफा १३ को उपदफा (३) अन्तर्गत सजाय हुने अपराध सम्बन्धी मुद्दा मामिलाको कारबाही र किनारा गर्ने अधिकार सम्बन्धित विभागलाई हुनेछ र सम्बन्धित विभागले गरेको फैसला वा अन्तिम निर्णय उपर →उच्च अदालतमा पुनरावेदन लाग्नेछ ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(३)</span><span class="form-field large"></span></span></div><div class="numbered-section-title">१६. <span class="underline">विनियम बनाउने अधिकारः</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> यो ऐनको उद्देश्य पूर्ति गर्न र आफ्नो सबै काम कारबाही व्यवस्थित गर्न प्रत्येक संस्थानले आ-आफ्नो विनियम बनाउन सक्नेछ । तर त्यस्तो विनियम नेपाल सरकारबाट स्वीकृत नभएसम्म लागू हुने छैन ।</span></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> उपदफा (१) ले दिएको अधिकारको सर्वसामान्यतामा कुनै प्रतिकूल प्रभाव नपर्ने गरी संस्थानले खास गरी देहायका विषयहरुमा विषयहरुमा विनियम बनाउन सक्नेछः–</span></div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> संस्थानले गर्ने काम र त्यस्तो तरिका,</li><li><span class="sub-sub-letter">(ख)</span> सञ्चालक समितिको कामको तरिका र कार्यविधि,</li><li><span class="sub-sub-letter">(ग)</span> संस्थानका शाखा वा प्रशाखा सम्बन्धी कुराहरु,</li><li><span class="sub-sub-letter">(घ)</span> संस्थानका कर्मचारीहरुको नियुक्ति, प्रमोशन, सुविधा, अनुशासन समेत सेवा सम्बन्धी अन्य शर्तहरु,</li><li><span class="sub-sub-letter">(ङ)</span> संस्थानको कोषको सञ्चालन,</li><li><span class="sub-sub-letter">(च)</span> संस्थानका तर्फबाट गरिने ठेक्का पट्टा वा करार गर्ने कार्यविधि अधिकार, र</li><li><span class="sub-sub-letter">(छ)</span> संस्थानले आफ्नो काम कारबाही सुव्यवस्थित रुपले चलाउन आवश्यक अन्य विषयहरु ।</li></ul></div><div class="numbered-section-title" style="margin-top: 25px;">द्रष्टव्यः</div><div class="content-paragraph" style="margin-top: 0;"><span class="list-item-sub-paragraph"><span class="sub-number">(१)</span> नेपाल कानुन (संशोधन) ऐन, २०२४ द्वारा रुपान्तर गरिएका शब्दहरुः-</span></div><div class="content-paragraph" style="margin-top: 0;"><ul class="sub-sub-list"><li><span class="sub-sub-letter">(क)</span> “गजेट” को सट्टा “राजपत्र”</li><li><span class="sub-sub-letter">(ख)</span> “अपील” को सट्टा “पुनरावेदन”</li><li><span class="sub-sub-letter">(ग)</span> “रिपोट” को सट्टा “प्रतिवेदन”</li></ul></div><div class="content-paragraph" style="margin-top: 0;"><span class="list-item-sub-paragraph"><span class="sub-number">(२)</span> केही नेपाल कानून संशोधन गर्ने ऐन, २०६३ द्वारा रूपान्तर गरिएका शब्दहरूः</span></div><div class="content-paragraph" style="margin-top: 0; padding-left: 50px;">"श्री ५ को सरकार” को सट्टा “नेपाल सरकार” ।</div><div class="footnote-section"><div class="footnote-item"><span class="footnote-symbol">♦</span> यो ऐन संवत् २०६५ साल जेठ १५ गते देखि लागू भएको । </div><div class="footnote-item"><span class="footnote-symbol">×</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="footnote-item"><span class="footnote-symbol">♦</span> खारेजी र संशोधन ऐन, २०२२ द्वारा संशोधित । </div><div class="footnote-item"><span class="footnote-symbol">+</span> २०३० साल साउन १ गतेदेखि प्रारम्भ हुने गरी पहिलो संशोधनद्वारा थप । </div><div class="footnote-item"><span class="footnote-symbol">♦</span> न्याय प्रशासन सुधार (चौथो संशोधन) ऐन, २०४३ द्वारा संशोधित । </div><div class="footnote-item"><span class="footnote-symbol">→</span> केही नेपाल ऐन संशोधन गर्ने ऐन, २०७२ द्वारा संशोधित । </div><div class="footnote-item"><span class="footnote-symbol">✉✉</span> केही नेपाल ऐन संशोधन गर्ने ऐन, २०७२ द्वारा झिकिएको । </div></div></body></html>