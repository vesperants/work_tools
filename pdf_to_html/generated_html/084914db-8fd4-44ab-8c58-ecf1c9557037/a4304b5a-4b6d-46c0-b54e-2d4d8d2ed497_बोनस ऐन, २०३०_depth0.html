<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>बोनस ऐन, २०३०.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For footnote positioning if needed */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item-row { display: flex; justify-content: space-between; margin-bottom: 5px; line-height: 1.6; text-align: left; flex-wrap: wrap; /* Allow wrapping on smaller screens */ } .list-item-text { flex: 1; /* Takes available space */ padding-right: 15px; /* Spacing between text and date */ min-width: 60%; /* Ensure text part has enough space */ } .list-item-date { flex-shrink: 0; /* Prevents shrinking */ text-align: right; white-space: nowrap; /* Keep date together */ } .footnote-section { font-size: 11px; margin-top: 30px; line-height: 1.5; padding-top: 15px; } .footnote-item { margin-bottom: 5px; text-align: justify; } .indented-paragraph { margin-left: 20px; /* Standard indentation */ text-align: justify; } .content-paragraph sup, .footnote-section sup { vertical-align: super; font-size: 0.7em; line-height: 0; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">बोनस ऐन, २०३०</div><div class="content-paragraph text-center" style="margin-top: 0;">लालमोहर र प्रकाशन मिति</div><div class="content-paragraph text-center">२०३०।१२।११</div><div class="content-paragraph bold" style="margin-top: 30px;">संशोधन गर्ने ऐन</div><div class="list-container"><div class="list-item-row"><span class="list-item-text">१. बोनस (पहिलो संशोधन) ऐन, २०३४</span><span class="list-item-date">२०३४।६।६</span></div><div class="list-item-row"><span class="list-item-text">२. बोनस (दोस्रो संशोधन) ऐन, २०३९</span><span class="list-item-date">२०३९।७।३</span></div><div class="list-item-row"><span class="list-item-text">३. बोनस (तेस्रो संशोधन) ऐन, २०४५</span><span class="list-item-date">२०४५। ६। २६</span></div><div class="list-item-row"><span class="list-item-text">४. बोनस (चौथो संशोधन) ऐन, २०४९</span><span class="list-item-date">२०४९। ७। २१</span></div></div><div class="content-paragraph text-center" style="margin-top: 25px;">प्रमाणीकरण र प्रकाशन मिति</div><div class="list-container"><div class="list-item-row"><span class="list-item-text">५. लैङ्गिक समानता कायम गर्न केही नेपाल ऐन</span><span class="list-item-date"></span></div><div class="list-item-row"><span class="list-item-text" style="margin-left: 20px;">संशोधन गर्ने ऐन, २०६३</span><span class="list-item-date">२०६३।७।१७</span></div><div class="list-item-row"><span class="list-item-text">६. गणतन्त्र सुदृढीकरण तथा केही नेपाल कानून</span><span class="list-item-date"></span></div><div class="list-item-row"><span class="list-item-text" style="margin-left: 20px;">संशोधन गर्ने ऐन, २०६६०</span><span class="list-item-date">२०६६।१०।७</span></div><div class="list-item-row"><span class="list-item-text">७. लैङ्गिक समानता कायम कायम गर्न गर्न तथा लैङ्गिक हिंसा अन्त्य</span><span class="list-item-date"></span></div><div class="list-item-row"><span class="list-item-text" style="margin-left: 20px;">गर्न केही नेपाल ऐनलाई संशोधन गर्ने ऐन, २०७२</span><span class="list-item-date">२०७२।६।१४</span></div><div class="list-item-row"><span class="list-item-text">८. केही नेपाल ऐन संशोधन गर्ने ऐन, २०७२</span><span class="list-item-date">२०७२।११।१३</span></div><div class="list-item-row"><span class="list-item-text">९. बोनस (पाचौं संशोधन) ऐन, २०७४</span><span class="list-item-date">२०७४।४।२९</span></div><div class="list-item-row"><span class="list-item-text">१०. केही नेपाल ऐन संशोधन गर्ने ऐन, २०७५</span><span class="list-item-date">२०७५।११।१९</span></div></div><div class="content-paragraph text-center" style="margin-top: 30px;">२०३० सालको ऐन नं. २०</div><div class="content-paragraph text-center" style="margin-bottom: 0;">Χ<span class="form-field xlarge"></span></div><div class="document-title" style="margin-top: 0;">बोनस वितरण गर्ने सम्बन्धमा व्यवस्था गर्न बनेको ऐन</div><div class="footnote-section"><div class="footnote-item">Ο यो ऐन संवत् २०६५ साल जेठ १५ गते देखि लागू भएको ।</div><div class="footnote-item">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div></div><div class="content-paragraph" style="margin-top: 30px;"> प्रस्तावनाः प्रतिष्ठानमा काम गर्ने कामदार तथा कर्मचारीलाई बोनस वितरण गर्ने सम्बन्धमा कानुनी व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाइ बक्सेकोछ । </div><div class="content-paragraph"> १. संक्षिप्त नाम, विस्तार र प्रारम्भः (१) यस ऐनको नाम “बोनस ऐन, २०३०” रहेकोछ । </div><div class="content-paragraph"> (२) यो ऐन नेपाल <span class="form-field small"></span> भर लागू हुनेछ । </div><div class="content-paragraph"> (३) यो ऐन नेपाल सरकारले नेपाल राजपत्रमा सूचना प्रकाशित गरी तोकेको क्षेत्रमा तोकेको मितिदेखि देहायको प्रतिष्ठानको सम्बन्धमा प्रारम्भ हुनेछः-<sup style="vertical-align: super; font-size: 0.7em;">२</sup></div><div class="content-paragraph indented-paragraph"> (क) यो ऐन प्रारम्भ भएको मितिमा वा सो मितिको वाह महीना अघिसम्मको जुनसुकै मितिमा दश वा सोभन्दा बढी व्यक्तिले काम गरिरहेको, वा </div><div class="content-paragraph indented-paragraph"> (ख) <sup style="vertical-align: super; font-size: 0.7em;">☑</sup><span class="form-field small"></span></div><div class="content-paragraph"> २. परिभाषाः विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indented-paragraph"> (क) <sup style="vertical-align: super; font-size: 0.7em;">☑</sup><span class="form-field small"></span></div><div class="content-paragraph indented-paragraph"><sup style="vertical-align: super; font-size: 0.7em;">*</sup>(ख) “प्रतिष्ठान” भन्नाले श्रम ऐन, २०७४ को दफा २ को खण्ड (ञ) बमोजिमको प्रतिष्ठान सम्झनु पर्छ । </div><div class="footnote-section"><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">*</sup> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote-item"><sup style="vertical-align: super; font-size: 0.7em;">C</sup> यो ऐन मेची अञ्चल, कोशी अञ्चलको मोरङ्ग, विराटनगर र सुनसरी, सगरमाथा अञ्चलको सप्तरी, नारायणी अञ्चलको बारा, पर्सा, रौतहट र मकवानपुर, जनकपुर अञ्चलको धनुषा, वागमती अञ्चल, लुम्बिनी अञ्चल र भेरी अञ्चलमा मिति २०३१।४।७ देखि प्रारम्भ हुने गरी तोकेको ।</div><div class="footnote-item"><sup style="vertical-align: super; font-size: 0.7em;">R</sup> चौथो संशोधनद्वारा झिकिएको ।</div><div class="footnote-item"><sup style="vertical-align: super; font-size: 0.7em;">R</sup> केही नेपाल ऐन संशोधन गर्ने ऐन, २०७५ द्धारा संशोधित ।</div></div><div class="content-paragraph" style="margin-top: 30px;"><sup style="vertical-align: super; font-size: 0.7em;">▲</sup>(ख१) “नेपाल सरकारको स्वामित्व भएको प्रतिष्ठान” भन्नाले नेपाल सरकारको पूर्ण वा अधिकांश हिस्सा भएको प्रतिष्ठान सम्झनु पर्छ र सो शब्दले त्यस्तो प्रतिष्ठानको पूर्ण वा अधिकांश हिस्सा भएको प्रतिष्ठान समेतलाई जनाउँछ । </div><div class="content-paragraph"> (ग) “आर्थिक वर्ष” भन्नाले कुनै प्रतिष्ठान <sup style="vertical-align: super; font-size: 0.7em;">✉</sup><span class="form-field small"></span> आफ्नो आम्दानी खर्चको अन्तिम रूपमा लेखापरीक्षण गर्ने तात्पर्यको लागि कुनै एउटा सालको कुनै एक दिनबाट सुरु हुने एक वर्षको अवधि सम्झनु पर्छ । </div><div class="content-paragraph indented-paragraph" style="margin-top: 0;"> तर त्यसरी नतोकिएकोमा श्रावण संक्रान्तिबाट सुरु भई आषाढ मसान्तमा अन्त हुने साललाई जनाउँछ । </div><div class="content-paragraph"> (घ) “कर्मचारी” भन्नाले कुनै प्रतिष्ठानमा सुपरीक्षण, प्रशासकीय, प्राविधिक वा अन्य कुनै काम गरे बापत तलब वा ज्याला लिई काम गर्ने व्यक्ति सम्झनु पर्छ र सो शब्दले प्रतिष्ठानमा काम गर्ने कामदारलाई समेत जनाउँछ । </div><div class="content-paragraph"> (ङ) “तलब वा ज्याला” भन्नाले कुनै कर्मचारीले कुनै प्रतिष्ठानमा <sup style="vertical-align: super; font-size: 0.7em;">☑</sup><span class="form-field medium"></span> काम गरे बापत नगदको रूपमा भुक्तानी पाउन सक्ने कुनै किसिमको पारिश्रमिक सम्झनु पर्छ । </div><div class="content-paragraph indented-paragraph" style="margin-top: 0;"> तर, सो शब्दले बिजुली, पानी, औषधी, भ्रमण, बोनस, सञ्चयकोष वा अनुदान बापत कुनै <span class="form-field tiny"></span>कर्मचारीलाई प्राप्त हुने अरू कुनै रकमलाई जनाउने छैन । </div><div class="content-paragraph"> (च) “व्यवस्थापक” भन्नाले श्रम ऐन, २०७४ को दफा २ को खण्ड (द) बमोजिमको व्यवस्थापक सम्झनु पर्छ । </div><div class="content-paragraph"> (छ) “श्रम विभाग” भन्नाले नेपाल सरकारको श्रम विभाग सम्झनु पर्छ । </div><div class="footnote-section"><div class="footnote-item"><sup style="vertical-align: super; font-size: 0.7em;">▲</sup> पहिलो संशोधनद्वारा थप ।</div><div class="footnote-item"><sup style="vertical-align: super; font-size: 0.7em;">४</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">R</sup> चौथो संशोधनद्वारा झिकिएको ।</div><div class="footnote-item"><sup style="vertical-align: super; font-size: 0.7em;">✉</sup> केही नेपाल ऐन संशोधन गर्ने ऐन, २०७५ द्धारा संशोधित ।</div></div><div class="content-paragraph" style="margin-top: 30px;"> (ज) “श्रम कार्यालय” भन्नाले नेपाल सरकारले स्थापना गरेको श्रम कार्यालय सम्झनु पर्छ । </div><div class="content-paragraph"> (ज१) “श्रम अदालत” भन्नाले श्रम ऐन, २०७४ को दफा १५१ बमोजिम गठन भएको श्रम अदालत सम्झनु पर्छ । </div><div class="content-paragraph"> (झ) “तोकिएको” वा “तोकिएबमोजिम” भन्नाले यस ऐन अन्तर्गत बनेको नियममा तोकिएको वा तोकिएबमोजिम सम्झनु पर्छ । </div><div class="content-paragraph"> ३. बोनस गणना गर्ने तात्पर्यको लागि शाखा, उपशाखा प्रतिष्ठानको अंग मानिनेः यस ऐनबमोजिम बोनस गणनाको प्रयोजनको लागि कुनै प्रतिष्ठानको विभिन्न ठाउँमा रहेको शाखा वा उपशाखा सोही प्रतिष्ठानको अङ्ग मानिनेछ । </div><div class="content-paragraph"> ४. वासलात श्रम कार्यालयमा पठाउनु पर्नेः (१) प्रत्येक प्रतिष्ठानको व्यवस्थापकले त्यस्तो प्रतिष्ठानको वासलात तथा नाफा नोक्सानीको विवरण कम्पनी ऐन, २०६३ बमोजिम तयार गरी आर्थिक वर्ष समाप्त भएको ६ महीनाभित्र श्रम कार्यालयमा पठाउनु पर्छ । </div><div class="content-paragraph"> (२) उपदफा (१) बमोजिम पेश गरेको वासलात तथा नाफा नोक्सानीको विवरण • झुट्टा छ भन्ने प्रमाण सहित उज्री परेमा कम्पनी ऐन, २०६३ बमोजिम सम्बन्धित विभागलाई भए सरहको कैफियत तलब र जाँच गर्नेसम्बन्धी सबै अधिकार श्रम कार्यालयले प्रयोग गर्न सक्नेछ । </div><div class="content-paragraph"><sup style="vertical-align: super; font-size: 0.7em;">*</sup>५. मुनाफा गर्ने प्रतिष्ठानले बोनस बाँड्नु पर्नेः (१) मुनाफा गर्ने प्रत्येक प्रतिष्ठानले एक आर्थिक वर्षमा गरेको खुद मुनाफाको दश प्रतिशत बराबरको रकम कर्मचारीहरूलाई बोनस बापत छुट्याउनु पर्छ । </div><div class="footnote-section"><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">R</sup> चौथो संशोधनद्वारा थप ।</div><div class="footnote-item"><sup style="vertical-align: super; font-size: 0.7em;">✉</sup> केही नेपाल ऐन संशोधन गर्ने ऐन, २०७५ द्वारा संशोधित ।</div><div class="footnote-item"><sup style="vertical-align: super; font-size: 0.7em;">*</sup> पहिलो संशोधनद्वारा संशोधित ।</div></div><div class="content-paragraph" style="margin-top: 30px;"> (२) उपदफा (१) बमोजिम कुनै प्रतिष्ठानले कुनै एक अर्थिक वर्षमा गरेको खुद मुनाफा निर्धारण गर्दा <sup style="vertical-align: super; font-size: 0.7em;">*</sup>आयकर ऐन, २०५८ को दफा १२ बमोजिम कायम हुन आउने खुद आयबाट देहायको रकम समेत कट्टा गर्नु पर्छः- </div><div class="content-paragraph indented-paragraph"> (क) <sup style="vertical-align: super; font-size: 0.7em;">Π</sup><span class="form-field small"></span></div><div class="content-paragraph indented-paragraph"> (ख) <span class="form-field small"></span></div><div class="content-paragraph indented-paragraph"> (ग) दफा ११ को उपदफा (३) बमोजिम बढी वितरण भए जति बोनसको रकम । </div><div class="content-paragraph"><sup style="vertical-align: super; font-size: 0.7em;">∇</sup>(३) उपदफा (१) मा जुनसुकै कुरा लेखिएको भए तापनि नेपाल सरकारको स्वामित्व भएको प्रतिष्ठानले प्रत्येक आर्थिक बर्षमा गरेको खुद मुनाफाबाट छुट्याउनु पर्ने बोनसको प्रतिशत तोकिए बमोजिम हुनेछ । </div><div class="content-paragraph"><sup style="vertical-align: super; font-size: 0.7em;">*</sup>(३क) उपदफा (१) र (३) मा जुनसुकै कुरा लेखिएको भए तापनि नाफा कमाउने उद्देश्य नलिई कुनै क्षेत्रको सम्बर्द्धनको लागि स्थापना भएको नेपाल सरकारको स्वामित्व भएको प्रतिष्ठानले बोनस वितरण गर्न पाउने छैन । </div><div class="content-paragraph"><sup style="vertical-align: super; font-size: 0.7em;">%</sup>(३ख) उपदफा (१) र (३) मा जुनसुकै कुरा लेखिएको भए तापनि नेपाल सरकारको स्वामित्व भएको प्रतिष्ठानले देहायको अवस्थामा बोनस वितरण गर्न पाउनेछः– </div><div class="content-paragraph indented-paragraph"> (क) प्रोद्भावी आधार (एकुअल बेसिस) मा खर्च लेखिएको रकम अर्को आर्थिक बर्षभित्रमा तिरिसकेको हुनुपर्ने, </div><div class="content-paragraph indented-paragraph"> (ख) हरेक आर्थिक बर्षको सम्भावित दायित्व (कन्टिन्जेन्ट लायबिलिटिज) वापतको रकम यकिन गर्ने र त्यसरी </div><div class="footnote-section"><div class="footnote-item"><sup style="vertical-align: super; font-size: 0.7em;">*</sup> गणतन्त्र सुदृढीकरण तथा केही नेपाल कानुन संशोधन गर्ने ऐन, २०६६ द्वारा संशोधित ।</div><div class="footnote-item"><sup style="vertical-align: super; font-size: 0.7em;">Π</sup> केही नेपाल ऐन संशोधन गर्ने ऐन, २०७५ द्वारा झिकिएको ।।</div><div class="footnote-item">दोस्रो संशोधनद्वारा झिकिएको ।</div><div class="footnote-item"><sup style="vertical-align: super; font-size: 0.7em;">∇</sup> पाँचौ संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">%</sup> पाँचौ संशोधनद्वारा थप ।</div></div><div class="content-paragraph" style="margin-top: 30px;"> यकिन हुन आएको रकम छुट्टै कोष खडा गरी जम्मा गरेको हुनुपर्ने, </div><div class="content-paragraph"> (ग) नेपाल सरकारसँग वा नेपाल सरकार जमानत बसी कुनै ऋण लिएको भए त्यस्तो ऋण रकम ऋण लिँदाको बखत गरेको तमसुकमा उल्लिखित भुक्तानी तालिका बमोजिम चुक्ता गरिसकेको हुनुपर्ने । </div><div class="content-paragraph"><sup style="vertical-align: super; font-size: 0.7em;">%</sup>(३ग) यो ऐन र यस ऐन अन्तर्गत बनेको नियमावलीमा उल्लेख भएका कुरा बाहेक बोनस बितरण सम्बन्धी अन्य कुरा नेपाल सरकारले निर्णय गरे बमोजिम हुनेछ । </div><div class="content-paragraph"> (४) <sup style="vertical-align: super; font-size: 0.7em;">*</sup><span class="form-field small"></span></div><div class="content-paragraph"> ६. बोनस पाउने अवस्थाः (१) कने एक आर्थिक वर्षमा काम गर्न पर्ने जति अवधिको आधा अवधि काम गर्ने कर्मचारीले यस ऐनबमोजिम बोनस पाउन सक्नेछ । </div><div class="content-paragraph indented-paragraph"><sup style="vertical-align: super; font-size: 0.7em;">▲</sup>तर क्याजुयल वा बदलीमा काम गर्ने कर्मचारीले बोनस पाउने छैन । </div><div class="content-paragraph"> (२) उपदफा (१) को प्रयोजनको लागि देहायको अवधि पनि कर्मचारीले काम गरेको अवधिमा गणना गरिनेछः- </div><div class="content-paragraph indented-paragraph"><sup style="vertical-align: super; font-size: 0.7em;">४</sup>(क) कुनै कबुलियतबमोजिम वा श्रम ऐन, २०७४ को दफा १५ बमोजिम जगेडामा रहेको अवधि । </div><div class="content-paragraph indented-paragraph"> (ख) कुनै प्रकारको तलबी बिदामा बसेको अवधि, </div><div class="content-paragraph indented-paragraph"> (ग) प्रतिष्ठानको कामको सिलसिलामा दुर्घटनामा परी अशक्त रहेको अवधि । </div><div class="footnote-section"><div class="footnote-item"><sup style="vertical-align: super; font-size: 0.7em;">%</sup> पाँचौ संशोधनद्वारा थप ।</div><div class="footnote-item"><sup style="vertical-align: super; font-size: 0.7em;">*</sup> चौथौ संशोधनद्वारा खारेज ।</div><div class="footnote-item"><sup style="vertical-align: super; font-size: 0.7em;">▲</sup> पहिलो संशोधनद्वारा थप ।</div><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">R</sup> केही नेपाल ऐन संशोधन गर्ने ऐन, २०७५ द्धारा संशोधित ।</div></div><div class="content-paragraph" style="margin-top: 30px;"><sup style="vertical-align: super; font-size: 0.7em;">♥</sup>७. बोनस बापत पाउने रकम र त्यसको निर्धारणः (१) कुनै कर्मचारीले एक आर्थिक वर्षमा पाउन सक्ने बोनस रकमको प्रतिशत व्यवस्थापकले उपदफा (२) बमोजिम निर्धारण गर्नेछ । </div><div class="content-paragraph"> (२) उपदफा (१) बमोजिम कर्मचारीले पाउने बोनस रकमको प्रतिशत निर्धारण गर्दा प्रतिष्ठानमा जुन आर्थिक वर्षको निमित्त बोनस वितरण गर्नको लागि रकम छुट्याइएको हो सो रकमलाई एक सय अङ्कले गुणन गर्दा निस्कने गुणन फलको अङ्कलाई त्यस्तो आर्थिक वर्षमा बोनस पाउने ठहरिएका कर्मचारीहरूले पाएको कुल तलब वा ज्याला रकमको अङ्कले भाग गरी निस्केको भाग फलको अङ्कलाई बोनसको प्रतिशत मान्नु पर्नेछ । </div><div class="content-paragraph"><sup style="vertical-align: super; font-size: 0.7em;">®</sup>(३) उपदफा (२) मा जुनसुकै कुरा लेखिएको भए तापनि कर्मचारीले पाउने बोनस देहायको रकमभन्दा बढी हुने छैनः– </div><div class="content-paragraph indented-paragraph"> (क) नेपाल सरकारले तोकेको न्यूनतम पारिश्रमिकको दोब्बरसम्म मासिक तलब वा ज्याला पाउने कर्मचारीले आफ्नो आठ महिनाको तलब वा ज्याला बराबरको रकम, </div><div class="content-paragraph indented-paragraph"> (ख) खण्ड (क) भन्दा बढी तलब वा ज्याला पाउने कर्मचारीले आफ्नो छ महिनाको तलब वा ज्याला बराबरको रकम । </div><div class="content-paragraph"><sup style="vertical-align: super; font-size: 0.7em;">R</sup>(४) उपदफा (३) को खण्ड (ख) बमोजिम पाउने न्यूनतम बोनस रकम खण्ड (क) बमोजिमको अधिकतम बोनस रकमभन्दा कम <span class="form-field small"></span>हुनेछैन । </div><div class="content-paragraph"> ८. बोनस पाउनमा प्रतिबन्धः दफा ६ मा जुकसुकै कुरा लेखिएको भए तापनि देहायको कुनै काम कुरा गरे बापत सजाय पाएको वा सेवाबाट बर्खास्त </div><div class="footnote-section"><div class="footnote-item"><sup style="vertical-align: super; font-size: 0.7em;">R</sup> तेस्रो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">✉</sup> केही नेपाल ऐन संशोधन गर्ने ऐन, २०७५ द्वारा संशोधित ।</div><div class="footnote-item"><sup style="vertical-align: super; font-size: 0.7em;">Π</sup> चौथो संशोधनद्वारा थप ।</div><div class="footnote-item"><sup style="vertical-align: super; font-size: 0.7em;">Π</sup> केही नेपाल ऐन संशोधन गर्ने ऐन, २०७५ द्वारा झिकिएको ।</div></div><div class="content-paragraph" style="margin-top: 30px;"> गरिएको कर्मचारीले <sup style="vertical-align: super; font-size: 0.7em;">☑</sup><span class="form-field medium"></span> यस ऐनबमोजिम बोनस पाउन सक्ने छैनः- </div><div class="content-paragraph indented-paragraph"> तर, त्यस्तो सजाय हुने कुनै काम कुरा गर्नु अघिको अवधिको निमित्त पाउने भएको बोनसको हकमा भने यस दफाले कुनै प्रतिकुल प्रभाव पारेको मानिनेछैन । </div><div class="content-paragraph indented-paragraph"> (क) <sup style="vertical-align: super; font-size: 0.7em;">☑</sup><span class="form-field small"></span> प्रतिष्ठानको सम्पत्ति चोरेको वा त्यस्तो सम्पत्तिमा कुनै क्षति पुऱ्याएमा, </div><div class="content-paragraph indented-paragraph"> (ख) अवैध हडताल गरेमा वा त्यस्तो हडताल गर्न अरूलाई प्रोत्साहित गरेमा, </div><div class="content-paragraph indented-paragraph"> (ग) हूलदङ्गा गरेमा वा अनुशासन तोडने काम गरेमा । </div><div class="content-paragraph"> ९. बोनसको किसिम र सो वितरण गर्ने अवधिः (१) यस ऐनबमोजिम वितरण गरिने बोनस नगदको रूपमा दिनु पर्छ । </div><div class="content-paragraph"> (२) आर्थिक वर्ष समाप्त भएको आठ महीनाभित्र बोनस वितरण गर्नुपर्छ । </div><div class="content-paragraph"> (३) उपदफा (२) बमोजिमको अवधिभित्र बोनस वितरण गर्न नसक्ने कारण उल्लेख गरी कुनै व्यवस्थापकले श्रम कार्यालय समक्ष निवेदन गरेमा कारण मुनासिब ठहरे श्रम कार्यालयले बढीमा तीन महीनाको म्याद बढाई दिने गरी वा अर्को आर्थिक वर्षमा एकै साथ दुई वर्षको बोनस बाँड्ने गरी स्वीकृति दिन सक्नेछ । </div><div class="content-paragraph"> १०. वारेस वा परिवारका सदस्यहरूलाई बोनस दिनेः (१) बोनस लिन आफू उपस्थित हुन नसक्ने कर्मचारीले आफूले पाउने बोनस लिन कुनै व्यक्तिलाई मञ्जुरनामा दिई पठाउन सक्नेछ । </div><div class="footnote-section"><div class="footnote-item"><sup style="vertical-align: super; font-size: 0.7em;">☑</sup> चौथो संशोधनद्वारा झिकिएको ।</div><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div></div><div class="content-paragraph" style="margin-top: 30px;"><sup style="vertical-align: super; font-size: 0.7em;">*</sup>(२) कुनै कर्मचारीको मृत्यु भएमा निजले पाउने बोनस निजद्वारा कसैलाई इच्छाइएको भए सोही व्यक्तिले र त्यसरी कसैलाइ इच्छाइएको नभएमा वा इच्छाइएको व्यक्तिको पनि इच्छाउने व्यक्तिको मृत्यु हुनु भन्दा पहिले नै मृत्यु भैसकेको रहेछ भने अपुताली सम्बन्धी प्रचलित कानून बमोजिमको हकवालाले पाउनेछ । </div><div class="content-paragraph"> (३) उपदफा (२) बमोजिम वितरण विरण भएको बोनसको सम्बन्धमा चित्त नबुझ्ने व्यक्तिले सो वितरण भएको मितिले पैंतीस दिनभित्र श्रम अदालतमा उजुर गर्न सक्नेछ र त्यस्तोमा श्रम अदालतको निर्णय अन्तिम हुनेछ । </div><div class="content-paragraph"><sup style="vertical-align: super; font-size: 0.7em;">*</sup>११. पेश्की स्वरूप बोनस वितरण गर्न सकिनेः (१) कुनै प्रतिष्ठानले वासलात तथा नाफा नोक्सानीको विवरण दफा ४ को उपदफा (१) बमोजिमको म्यादभित्र पठाउन नसकेको वा दफा ४ को उपदफा (२) बमोजिम पेश गरेको वासलात तथा नाफा नोक्सानीको विवरणको सम्बन्धमा सम्बन्धित श्रम कार्यालयले कैफितय तलब र जाँच गरेको कारणले दफा ९ बमोजिमको अवधिभित्र बोनस वितरण हुन नसक्ने भएमा त्यस्तो प्रतिष्ठानको व्यवस्थापकले मोटामोटी हिसाब गरी हुन आउने खुद मुनाफाको कम्तीमा पाँचप्रतिशत बोनस बाँड्नु पर्नेछ । </div><div class="content-paragraph"> (२) उपदफा (१) बमोजिम वितरण गरेको बोनसको रकम पछि वासलात तथा नाफा नोक्सानीको विवरण तयार भए पछि वा अन्तिम टुङ्गो लागेपछि बोनस वापत वितरण गर्न ठहरिएको रकमभन्दा कम रकम वितरण भएको रहेछ भने जे जति कम रकम वितरण भएको हो सो बराबरको रकमलाई दामासाहीले हिसाब गरी पुनः कर्मचारीहरूलाई वितरण गर्नु पर्नेछ । </div><div class="footnote-section"><div class="footnote-item"><sup style="vertical-align: super; font-size: 0.7em;">OC</sup> लैङ्गिक समानता कायम गर्न तथा लैङ्गिक हिंसा अन्त्य गर्न केही नेपाल ऐनलाई संशोधन गर्ने ऐन, २०७२ द्वारा संशोधित ।</div><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">*</sup> पहिलो संशोधनद्वारा संशोधित ।</div></div><div class="content-paragraph" style="margin-top: 30px;"> (३) उपदफा (२) बमोजिम बोनस वापत वितरण गर्न ठहरिएको रकमभन्दा बढी बोनस वितरण भएको रहेछ भने जे जति बढी बोनस वितरण भएको हो सो रकमलाई अर्को आर्थिक वर्षमा सोधभर्ना गर्न सकिनेछ । </div><div class="content-paragraph"> १२. बोनसको कटौतीः कुनै आर्थिक वर्षमा काम गर्नु पर्ने जति दिन काम नगर्ने कर्मचारीले पाउने बोनसको हकमा दफा ६ को अधीनमा रही त्यसरी काम नगरेको दिनको अनुपातमा हुने जति बोनस रकम कटौती गरी बाँकी रकम पाउनेछ । </div><div class="content-paragraph"><sup style="vertical-align: super; font-size: 0.7em;">*</sup>१२क. गैरकानुनी हड्ताल अवधिको बोनसः कुनै कर्मचारीले कारखाना वा प्रतिष्ठानमा गैर कानुनी हड्ताल गरेमा सो गैरकानुनी हड्ताल गरेको दिनको बोनस समानुपातिक हिसाबले कटाई बाँकी दिनहरूको मात्र बोनस पाउनेछ । </div><div class="content-paragraph"><sup style="vertical-align: super; font-size: 0.7em;">५</sup>१३. कल्याणकारी कोषः (१) दफा <sup style="vertical-align: super; font-size: 0.7em;">®</sup>५ बमोजिम बोनस वापत छुट्याइएको रकम मध्येबाट बोनस वितरण गरेपछि बाँकी रहन आएको रकममध्ये सत्तरी प्रतिशत रकम <sup style="vertical-align: super; font-size: 0.7em;">®</sup>प्रचलित कानून बमोजिम स्थापना भएको कल्याणकारी कोषमा र बाँकी तीस प्रतिशत प्रतिष्ठानको कर्मचारी हक हीतको लागि व्यवस्था गर्न नेपाल सरकारले खडा गरेको राष्ट्रिय स्तरको कल्याणकारी कोषमा जम्मा गरिनेछ । </div><div class="content-paragraph"><sup style="vertical-align: super; font-size: 0.7em;">%</sup>(१क) उपदफा (१) मा जुनसुकै कुरा लेखिएको भए तापनि नेपाल सरकारको स्वामित्व भएको प्रतिष्ठानले दफा ५ बमोजिम बोनस बापत छुट्याएको रकम मध्येबाट बोनस वितरण गरेपछि बाँकी रहन आएको रकम मध्ये बीस प्रतिशत रकम <sup style="vertical-align: super; font-size: 0.7em;">®</sup>प्रचलित कानुन बमोजिम </div><div class="footnote-section"><div class="footnote-item">दोस्रो संशोधनद्वारा थप ।</div><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">R</sup> केही नेपाल ऐन संशोधन गर्ने ऐन, २०७५ द्वारा संशोधित ।</div><div class="footnote-item"><sup style="vertical-align: super; font-size: 0.7em;">%</sup> पाँचौ संशोधनद्वारा थप ।</div></div><div class="content-paragraph" style="margin-top: 30px;"> स्थापना भएको कल्याणकारी कोषमा र बाँकी असी प्रतिशत रकम प्रतिष्ठानको हकहितको लागि व्यवस्था गर्न नेपाल सरकारले खडा गरेको राष्ट्रियस्तरको कल्याणकारी कोषमा जम्मा गर्नु पर्नेछ । </div><div class="content-paragraph"> (२) उपदफा (१) बमोजिमको कल्याणकारी कोषहरूको सञ्चालन कर्मचारीको सहभागिता रहने गरी तोकिए बमोजिम हुनेछ । </div><div class="content-paragraph"> १४. विवरण श्रम विभागमा पठाउनु पर्नेः बोनस वितरण गर्ने काम समाप्त भएको सात दिनभित्र प्रत्येक कारखाना र प्रतिष्ठानको व्यवस्थापकले तोकिए बमोजिमको ढाँचाको फाराममा श्रम कार्यालयमा विवरण पठाउनु पर्छ । </div><div class="content-paragraph"> १५. अभिलेख र स्याहा श्रेस्ता राख्नेः यस ऐनबमोजिम वितरण गरेको बोनसको अभिलेख र सोसम्बन्धी अन्य स्याहा श्रेस्ता तोकिए बमोजिम राख्नु पर्छ । </div><div class="content-paragraph"><sup style="vertical-align: super; font-size: 0.7em;">५</sup>१६. बोनससम्बन्धी विवादको समाधानः (१) यस ऐन बमोजिम वितरण गरिने बोनसको विषयलाई लिएर कर्मचारी र व्यवस्थापकको बीच कुनै विवाद उठेमा श्रम कार्यालयले दुवै पक्ष राखी वार्ताद्वारा त्यस्तो विवादको समाधान गर्नु पर्नेछ । </div><div class="content-paragraph"> (२) उपदफा (१) बमोजिम वार्ताद्वारा विवाद समाधान हुन नसकेमा श्रम कार्यालयले सम्बन्धित प्रतिष्ठान र कर्मचारीहरूलाई आवश्यक कागजात तथा स्याहा श्रेस्ता पेश गर्न लगाई त्यसको आधारमा निर्णय गर्न सक्नेछ । </div><div class="content-paragraph"> (३) उपदफा (२) बमोजिम श्रम कार्यालयले गरेको निर्णय उपर चित्त नबुझ्ने पक्षले सोको सूचना पाएको मितिले ३५ दिनभित्र श्रम अदालतमा पुनरावेदन गर्न सक्नेछ र श्रम अदालतले गरेको निर्णय अन्तिम हुनेछ । </div><div class="footnote-section"><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div></div><div class="content-paragraph" style="margin-top: 30px;"> १७. <sup style="vertical-align: super; font-size: 0.7em;">*</sup><span class="form-field small"></span></div><div class="content-paragraph"> १८. <sup style="vertical-align: super; font-size: 0.7em;">*</sup><span class="form-field small"></span></div><div class="content-paragraph"> १९. <sup style="vertical-align: super; font-size: 0.7em;">*</sup><span class="form-field small"></span></div><div class="content-paragraph"> २०. सजायः यो ऐन वा यस ऐन अन्तर्गत बनेको नियमले दिएको आदेश उल्लंघन गर्ने व्यक्तिलाई श्रम विभागले पाँचहजार रूपैयाँसम्म जरिवाना गर्न सक्नेछ । </div><div class="content-paragraph"> २१. पुनरावेदनः यस ऐनको दफा २० बमोजिम श्रम विभागले जरिवाना गर्ने गरी दिएको आदेश उपर चित्त नबुझ्ने पक्षले सोको सूचना पाएको मितिले पैंतीस दिनभित्र उच्च अदालतमा पुनरावेदन गर्न सक्नेछ । </div><div class="content-paragraph"><sup style="vertical-align: super; font-size: 0.7em;">*</sup>२२. <span class="form-field small"></span></div><div class="content-paragraph"> २३. व्यवस्थापकको दायित्वः कुनै प्रतिष्ठानलाई <sup style="vertical-align: super; font-size: 0.7em;">☑</sup><span class="form-field medium"></span> यस ऐनबमोजिम सजाय हुने कुनै कसुरमा त्यस्तो कसुर हुँदाको अवस्थामा त्यस्तो प्रतिष्ठान <sup style="vertical-align: super; font-size: 0.7em;">☑</sup><span class="form-field medium"></span> को व्यवस्थापकको हैसियतले काम गरी रहेको व्यक्ति यस ऐन बमोजिमको सजायको भागी हुनेछ । </div><div class="content-paragraph indented-paragraph"> तर, आफ्नो जानकारी वा मञ्जुरी बिना त्यस्तो कसुर भएको हो भनि प्रमाणित गर्ने व्यवस्थापक यस दफाबमोजिम सजायको भागी हुने छैन। </div><div class="footnote-section"><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा खारेज।</div><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा संशोधित ।</div><div class="footnote-item"><sup style="vertical-align: super; font-size: 0.7em;">{</sup> केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा खारेज।</div><div class="footnote-item"><sup style="vertical-align: super; font-size: 0.7em;">☑</sup> चौथो संशोधनद्वारा झिकिएको।</div></div><div class="content-paragraph" style="margin-top: 30px;"> २४. असल नियतले गरेको कामको बचाउः यो ऐन वा यस ऐन अन्तर्गत बनेको नियम बमोजिम असल नियत लिई गरेको वा गर्न खोजेको कुनै कामको सम्बन्धमा नेपाल सरकार वा नेपाल सरकारको कुनै कर्मचारी उपर कुनै कानुनी कारबाही चलाउन सकिने छैन । </div><div class="content-paragraph"> २५. बाधा अडकाउ फुकाउने नेपाल सरकारको अधिकारः यो ऐन कार्यान्वित गर्न कुनै बाधा अडकाउ परेमा सो बाधा अडकाउ फुकाउनको लागि यस ऐनको उद्देश्यमा प्रतिकुल असर नपर्ने गरी नेपाल सरकारले नेपाल राजपत्रमा सूचना प्रकाशित गरी आवश्यक आदेश निकाल्न सक्नेछ । </div><div class="content-paragraph"><sup style="vertical-align: super; font-size: 0.7em;">*</sup>२६. <span class="form-field medium"></span></div><div class="content-paragraph"> २७. नियम बनाउने अधिकारः यस ऐनको उद्देश्य कार्यान्वित गर्न नेपाल सरकारले नियम बनाउन सक्नेछ । </div><div class="content-paragraph"> २८. बचाउः यो ऐन वा यस ऐन अन्तर्गत बनेको नियममा लेखिए जति कुरामा सोही बमोजिम र अरूमा प्रचलित नेपाल कानूनबमोजिम हुनेछ । </div><div class="footnote-section"><div class="footnote-item"><sup style="vertical-align: super; font-size: 0.7em;">*</sup> चौथो संशोधनद्वारा खारेज।</div><div class="footnote-item bold">द्रष्टव्यः (१) बोनस (पहिलो संशोधन) ऐन, २०३४ द्वारा रूपान्तर भएको शब्दः–</div><div class="footnote-item indented-paragraph bold">“प्रबन्धक” को सट्टा “व्यवस्थापक” ।</div><div class="footnote-item">(२) बोनस (चौथो संशोधन) ऐन, २०४९ को दफा १७ र १८ निम्न बमोजिम रहेका छन्ः-</div><div class="footnote-item indented-paragraph bold">“१७. खारेजीः मूल ऐनको दफा १७,१८,१९,२२ र २६ खारेज गरिएको छ ।</div><div class="footnote-item indented-paragraph bold">१८. रूपान्तरः मूल ऐनको दफा ४,९ र १४ मा प्रयोग भएका “श्रम विभाग” भन्ने शब्दहरूको सट्टा “श्रम कार्यालय” भन्ने शब्दहरू राखी रूपान्तर गरिएका छन् ।”</div><div class="footnote-item">(३) केही नेपाल कानुन संशोधन गर्ने ऐन, २०६३ द्वारा रूपान्तर भएका शब्दहरूः-</div><div class="footnote-item indented-paragraph">“श्री ५ को सरकार” को सट्टा “नेपाल सरकार” ।</div><div class="footnote-item">(४) गणतन्त्र सुदृढीकरण तथा केही नेपाल कानुन संशोधन गर्ने ऐन, २०६६ द्वारा रूपान्तर भएका शब्दहरूः</div><div class="footnote-item indented-paragraph">“कम्पनी ऐन, २०५३” को सट्टा “कम्पनी ऐन, २०६३” ।</div><div class="footnote-item">(५) न्याय प्रशासन ऐन २०७३ द्वारा रूपान्तर भएका शब्दहरूः—</div><div class="footnote-item indented-paragraph">“पुनरावेदन अदालत” को सट्टा “उच्च अदालत” ।</div></div></body></html>