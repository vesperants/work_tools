<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>पानी जहाज दर्ता ऐन, २०२७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .numbered-list-item { margin-left: 25px; text-indent: -25px; margin-top: 10px; line-height: 1.7; text-align: justify; } .lettered-sub-item { margin-left: 50px; text-indent: -25px; margin-top: 5px; line-height: 1.7; text-align: justify; } .amendment-entry { display: flex; justify-content: space-between; align-items: baseline; margin-top: 8px; } .amendment-name { flex-grow: 1; text-align: left; padding-right: 20px; /* Space between text and date */ line-height: 1.5; } .amendment-date { text-align: right; white-space: nowrap; line-height: 1.5; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote { font-size: 0.8em; margin-top: 15px; line-height: 1.5; } .small-text { font-size: 0.9em; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">पानी जहाज दर्ता ऐन, २०२७</div></div><div class="content-paragraph text-right"><span class="bold">लालमोहर र प्रकाशन मिति</span><br> २०२७।१२।३०।२ </div><div class="content-paragraph"><span class="bold">संशोधन गर्ने ऐन</span></div><div class="amendment-entry"><span class="amendment-name">१. पानी जहाज दर्ता (पहिलो संशोधन) ऐन, २०२९</span><span class="amendment-date">२०२९।६।५।५</span></div><div class="amendment-entry"><span class="amendment-name">२. न्याय प्रशासन सुधार ऐन, २०३१</span><span class="amendment-date">२०३१।४।१८।६</span></div><div class="amendment-entry"><span class="amendment-name">३. न्याय प्रशासन सुधार (चौथो संशोधन) ऐन, २०४३</span><span class="amendment-date">२०४३।७।२४</span></div><div class="amendment-entry"><span class="amendment-name">४. न्याय प्रशासन ऐन, २०४८</span><span class="amendment-date">२०४८।२।१६</span></div><div class="content-paragraph text-right"><span class="bold">प्रमाणीकरण र प्रकाशन मिति</span></div><div class="amendment-entry"><span class="amendment-name">५. गणतन्त्र सुदृढीकरण तथा केही नेपाल कानून संशोधन गर्ने ऐन, २०६६</span><span class="amendment-date">२०६६।१०।०७</span></div><div class="amendment-entry"><span class="amendment-name">६. केही नेपाल कानून संशोधन गर्ने ऐन, २०७२</span><span class="amendment-date">२०७२।६।१४</span></div><div class="amendment-entry"><span class="amendment-name">७. केही नेपाल ऐन संशोधन गर्ने ऐन, २०७२</span><span class="amendment-date">२०७२।११।१३</span></div><div class="amendment-entry"><span class="amendment-name">८. सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने ऐन, २०८०</span><span class="amendment-date">२०८०।१२।३०</span></div><div class="footnote"> •यो ऐन संवत् २०६५ साल जेठ १५ गतेदेखि लागू भएको । </div><div class="document-subtitle">२०२७ सालको ऐन नं. १७</div><div class="document-title">नेपाली पानी जहाजको दर्ता गर्ने सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> नेपाली पानी जहाजको दर्ता गर्ने सम्बन्धमा व्यवस्था गर्न वाञ्छनीय भएकोले, </div><div class="content-paragraph" style="text-indent: 50px;"> श्री ५ महाराजाधिराज महेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाइबक्सेकोछ । </div><div class="content-paragraph text-center"><span class="bold">परिच्छेद – १</span></div><div class="content-paragraph text-center"><span class="bold">प्रारम्भिक</span></div><div class="numbered-list-item"> १. <span class="bold">संक्षिप्त नाम, विस्तार र प्रारम्भ :</span> (१) यस ऐनको नाम “पानी जहाज दर्ता ऐन, २०२७” रहेकोछ । </div><div class="numbered-list-item" style="margin-left: 40px; text-indent: -15px;"> (२) यो ऐन नेपाल <span class="form-field medium"></span> भर लागू हुनेछ र जहाँसुकै रहेको भए तापनि यस ऐनबमोजिम दर्ता भएको कुनै पनि पानी जहाज र सो पानी जहाजको धनी, नाविक र कर्मचारीहरुलाई समेत लागू हुनेछ । </div><div class="numbered-list-item" style="margin-left: 40px; text-indent: -15px;"> (३) यो ऐन तुरुन्त प्रारम्भ हुनेछ । </div><div class="numbered-list-item"> २. <span class="bold">परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="lettered-sub-item"> (क) “पानी जहाज” भन्नाले लाभका उद्देश्यले नौपरिवहन गरिएको भए तापनि वा नभए तापनि नौपरिवहनको लागि सुहाउँदो जतिसुकै टनेज वा जुन सुकै वर्णनको जलयान (भेसेल) सम्झनु पर्छ र यस शब्दले पाल, बहना, वाफ वा </div><div class="footnote"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="content-paragraph"> मोटरले चल्ने जुनसुकै श्रेणी वा आकारको कुनै पनि जलयानको पेट (हल) नौतल (कील) रिगिंग र उपकरणलाई समेत जनाउँछ । </div><div class="lettered-sub-item"> (ख) “व्यापारिक पानी जहाज” भन्नाले समुद्रबाट मानिस वा मालसामान ढुवानी गर्ने वा माछा मार्ने, तान्ने वा समुद्रमा अरु कुनै प्रकारको नौपरिवहन कार्य सञ्चालन गर्ने काममा प्रयोग गरिएको वा गरिने १० ग्रस रजिष्टर टन वा सो भन्दा बढी पारवहन क्षमता भएको समुद्रयात्रा गर्ने पानी जहाजलाई सम्झनु पर्छ । </div><div class="lettered-sub-item"> (ग) “डुङ्गा” भन्नाले मानिस वा मालसामान ढुवानी गर्ने वा माछा मार्ने, तान्ने वा पानीमा अरु कुनै प्रकारको नौपरिवहन कार्य सञ्चालन गर्ने काममा प्रयोग गरिएको वा गरिने १० ग्रस रजिष्टर टनभन्दा कम पारवहन क्षमता भएको नौपरिवहन यान (नेभिगेटिड्ड क्राफट) सम्झनु पर्छ । </div><div class="lettered-sub-item"> (घ) “नेपाल पानी जहाज कार्यालय” भन्नाले दफा ४ को उपदफा (३) बमोजिम स्थापना भएको नेपाल पानी जहाज कार्यालयलाई सम्झनु पर्छ । </div><div class="lettered-sub-item"> *(ङ) “रजिष्ट्रार” भन्नाले यस ऐनको दफा ४ को उपदफा (३) बमोजिम नियुक्त भएको रजिष्ट्रार सम्झनु पर्छ । </div><div class="lettered-sub-item"> (च) “तोकिएको” वा “तोकिए बमोजिम” भन्नाले यस ऐन अन्तर्गत बनेका नियममा तोकिएको वा तोकिए बमोजिम सम्झनु पर्छ । </div><div class="footnote"> * पहिलो संशोधनद्वारा संशोधित । </div><div class="content-paragraph text-center"><span class="bold">परिच्छेद - २</span></div><div class="content-paragraph text-center"><span class="bold">पानी जहाजको राष्ट्रियता</span></div><div class="numbered-list-item"> ३. <span class="bold">पानी जहाजलाई राष्ट्रियता प्राप्त हुने :</span> दफा ४ बमोजिम दर्ता भई नेपाल <span class="form-field medium"></span> को व्यापारिक पानी जहाजको झण्डा प्रयोग गर्ने अधिकार र कर्तव्य भएको पानी जहाजलाई नेपाली राष्ट्रियता प्राप्त हुनेछ र त्यस्तो पानी जहाजलाई नेपाली पानी जहाज मानिनेछ । </div><div class="content-paragraph text-center"><span class="bold">परिच्छेद - ३</span></div><div class="content-paragraph text-center"><span class="bold">सामान्य व्यवस्था</span></div><div class="numbered-list-item"> ४. <span class="bold">पानी जहाज दर्ता गर्ने :</span> (१) देहायको कुनै व्यापारिक नेपाली जहाज यस ऐन बमोजिम नेपाल पानी जहाज कार्यालयको पानी जहाज दर्ता किताबमा दर्ता गर्नु पर्नेछ :- </div><div class="lettered-sub-item"> (क) कस्तीमा पानी जहाजका ५१ प्रतिशत शेयर नेपाली नागरिक वा प्रचलित नेपाल कानूनबमोजिम स्थापना भएको संगठित संस्थाको </div><div class="lettered-sub-item"> (ख) खण्ड (क) बमोजिमको संगठित संस्थाको कारोबारको मुख्य स्थान नेपाल <span class="form-field medium"></span> मित्र रहेको, </div><div class="lettered-sub-item"> (ग) पानी जहाज चलाउने संगठित संस्थाको सञ्चालनको निमित्त नियुक्त भएको व्यवस्थापक र गठन भएको सञ्चालक समितिको बहुसंख्यक सदस्य नेपाली नागरिक भएको, </div><div class="lettered-sub-item"> (घ) नेपाल पानी जहाज कार्यालयको पानी जहाज दर्ता किताबमा आफ्नो पानी जहाज दर्ता गराउन पानी जहाजका स्वामी वा सह-स्वामीहरु मञ्जुर भई दरखास्त दिएको, र </div><div class="lettered-sub-item"> (ङ) पानी जहाजको पहिलेको विदेशी दर्ता भए सो खारेज गरिएको । </div><div class="footnote"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="numbered-list-item" style="margin-left: 25px; text-indent: -25px;"> (२) पानी जहाज दर्ता गर्ने दस्तूर र कार्याविधि तोकिएबमोजिम हुनेछ । </div><div class="numbered-list-item" style="margin-left: 25px; text-indent: -25px;"> (३) पानी जहाज दर्ता गर्ने कामको निमित्त नेपाल सरकारले नेपाल राजपत्रमा सूचना प्रकाशित गरी नेपाल पानी जहाज कार्यालयको स्थापना र रजिष्ट्रारको नियुक्ति गर्नेछ । </div><div class="numbered-list-item"> ५. <span class="bold">मास्टर (मुख्य अधिकृत) र अरु नाविक नेपाली नागरिक हुनु पर्ने :</span> (१) नेपाली पानी जहाजको मास्टर (मुख्य अधिकृत) र अरु नाविक मध्ये कम्तीमा ७५ प्रतिशत नाविक नेपाली नागरिक हुनु पर्नेछ । </div><div class="content-paragraph" style="margin-left: 50px; text-indent: -25px;"> तर विशेष आवश्यकता परेमा <span class="form-field small"></span> रुपमा नेपाल सरकारले कुनै नेपाली पानी जहाजको मास्टर (मुख्य अधिकृत) अरु नाविक र अधिकृतहरुमा सो पानी जहाज दर्ता भएको दोस्रो वर्षदेखि प्रतिवर्ष समानुपातिक प्रतिशतको हिसाबले आठौ वर्षसम्म ७५ प्रतिशत पुग्ने गरी नेपाली नागरिकहरुको नियुक्ति गर्दै जाने गरी नेपाल सरकारले अनुमति दिन सक्नेछ । </div><div class="numbered-list-item" style="margin-left: 25px; text-indent: -25px;"> (२) उपदफा (१) मा जुनसुकै कुरा लेखिए तापनि नेपाल <span class="form-field medium"></span> सित युद्धको स्थितिमा रहेको देशको नागरिकलाई नेपाली पानी जहाजको मास्टर (मुख्य अधिकृत) नाविक वा कर्मचारी नियुक्त गर्न सकिने छैन । </div><div class="numbered-list-item" style="margin-left: 25px; text-indent: -25px;"> (३) नेपाली पानी जहाजको मास्टर (मुख्य अधिकृत) नाविक वा कर्मचारीको नियुक्ति गर्दा नेपाली नागरिकलाई ग्राह्यता दिनु पर्नेछ । </div><div class="content-paragraph text-center"><span class="bold">परिच्छेद- ४</span></div><div class="content-paragraph text-center"><span class="bold">पानी जहाजको दर्ता किताब</span></div><div class="footnote"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="numbered-list-item"> ६. <span class="bold">दर्ता किताब :</span> नेपाल पानी जहाज कार्यालयमा नेपाली पानी जहाजको दर्ता किताब रहनेछ र सो दर्ता किताबलाई सार्वजनिक किताब र त्यसको उतारलाई सार्वजनिक लिखत मानिनेछ । त्यस्तो दर्ता किताब वा उतार चाख लिने जोसुकै व्यक्तिले हेर्ने सक्नेछ । </div><div class="numbered-list-item"> ७. <span class="bold">दर्ता किताब दुई किसिमको हुने :</span> (१) पानी जहाजको दर्ता किताब देहाय बमोजिम दुई किसिमका हुनेछन् :- </div><div class="lettered-sub-item"> (क) व्यापारिक पानी जहाजको दर्ता किताब, र </div><div class="lettered-sub-item"> (ख) डुङ्गाको दर्ता किताब । </div><div class="numbered-list-item" style="margin-left: 25px; text-indent: -25px;"> (२) १० ग्रस रजिष्टर टन वा सो भन्दा बढी भारवहन क्षमता भएका पानी जहाजहरु व्यापारिक पानी जहाजको दर्ता किताबमा दर्ता गरिने छन् र जुनसुकै उद्देश्यको लागि काम लगाइए (सेवा योजना गरिए) को भएपनि वा जुनसुकै जलमार्गमा नौपरिवहन गरिने भएपनि १० ग्रस रजिष्टर टन भन्दा घटी भारवहन क्षमता भएका जलयानहरु (भेसेल) डुङ्गाको दर्ता किताबमा दर्ता गरिनेछ । </div><div class="numbered-list-item" style="margin-left: 25px; text-indent: -25px;"> (३) दर्ता किताबहरुको ढाँचा तोकिए बमोजिम हुनेछ । </div><div class="numbered-list-item"> ८. <span class="bold">डुङ्गाको दर्ता किताब :</span> डुङ्गाको दर्ता किताब परिचयको चिन्ह वा अड्ड खुलाई दर्ताको क्रमले सूचीवद्ध गरिएको नेपाली डुङ्गाहरुको एक अभिलेख हुनेछ र त्यसमा डुङ्गाको सबै आवश्यक परिचयात्मक विवरणहरु सहित त्यसको धनीको नाम, ठेगाना र कारोबारको मुख्य ठाउँ समेत अभिलिखित हुनेछ । </div><div class="numbered-list-item"> ९. <span class="bold">व्यापारिक पानी जहाजको दर्ता किताब :</span> (१) व्यापारिक पानी जहाजको दर्ता किताब देहायका लिखतहरु भएको व्यापारिक पानी जहाजको अभिलेख हुनेछ :- </div><div class="lettered-sub-item"> (क) मुख्य किताब (मेन बूक), र </div><div class="lettered-sub-item"> (ख) त्यसका सहायक लिखतहरु (सेट अफ सर्पोर्टिज्ड डकुमेण्टस) । </div><div class="numbered-list-item" style="margin-left: 25px; text-indent: -25px;"> (२) मुख्य किताब एउटै जिल्दभित्र राखिएका समाविष्ट भागहरु (ईन्सर्टेड पार्टस) को हुनेछ र प्रत्येक समाविष्ट भाग देहायका कागजातहरु भएको हुनेछ :- </div><div class="lettered-sub-item"> (क) विवरण सम्बन्धी पाना (डेस्क्रिप्टिभ फोलियो), </div><div class="lettered-sub-item"> (ख) स्वामित्व सम्बन्धी पाना (ओनरशिप फोलियो), र </div><div class="lettered-sub-item"> (ग) भार तथा प्रतिबन्धहरु सम्बन्धी पाना (फोलियो अफ चार्चेज एण्ड रेष्ट्रिक्शन्स) । </div><div class="numbered-list-item" style="margin-left: 25px; text-indent: -25px;"> (३) प्रत्येक व्यापारिक पानी जहाज मुख्य किताबको छुट्टै समाविष्ट भागमा दर्ता गरिनेछ र प्रत्येक समाविष्ट भागको जिल्दमा समाविष्ट भाग नं. भन्ने जनाई मुख्य किताबको क्रमसूचक संख्या, सम्बन्धित पानी जहाजको नाम तथा सांकेतिक (कार्ड) अड्डू वा अक्षर वा दुवै उल्लेख गरी शीर्षक राखिनेछ । </div><div class="numbered-list-item"> १०. <span class="bold">विवरण सम्बन्धी पाना :</span> मुख्य किताबमा समाविष्ट भागको विवरण सम्बन्धी पाना खण्डमा सम्बन्धित पानी जहाजको देहायका विवरणहरु अभिलिखित हुनेछ :- </div><div class="lettered-sub-item"> (क) चालन शक्ति (मोटिभ पावर) (जस्तो कि पाल, वाफ, टर्वाईन, डिजेल, डिजेल— विद्युत आदि) अनुसारको पानी जहाजको किसिम, </div><div class="lettered-sub-item"> (ख) दर्ता गरिएको ठाउँ, </div><div class="lettered-sub-item"> (ग) डेक, मस्तूल (मास्ट) र फनेलको संख्या, </div><div class="lettered-sub-item"> (घ) ग्रस र नेट रजिष्टर टनेज, </div><div class="lettered-sub-item"> (ङ) पानी जहाजको प्रकार र त्यसलाई काममा लगाइने उद्देश्य, </div><div class="lettered-sub-item"> (च) के वस्तुले बनेको हो सो कुरा (जस्तो कि काठ, कंक्रीट, फलाम, इस्पात वा मिश्रित), </div><div class="lettered-sub-item"> (छ) मुख्य आयामहरु (प्रिन्सिपल डाइमेन्शन्स) (मुख्य डेकमा स्टेनदेखि स्टन पोष्टसम्म नाप्दा हुन आउने पूरा लम्बाई, सत्तरीको चौडाई, पींधदेखि मुख्य डेकसम्मको उँचाई), </div><div class="lettered-sub-item"> (ज) चालन शक्तिका विवरण (इञ्जीनहरुको संख्या र प्रकार, सिलिण्डरको संख्या, हर्स पावर, ब्वायलरको संख्या र प्रकार, <span class="form-field small"></span> र बनेको साल), </div><div class="lettered-sub-item"> (झ) पानी जहाज निर्माताको नाम, र पानी जहाज बनेको ठाउँ र पानीमा उत्रेको साल, </div><div class="lettered-sub-item"> (ञ) ग्रिस्म भार रेखाले देखाउने भारवहन क्षमता (ड्राफ्ट अन दि समर लोड लाइन), </div><div class="lettered-sub-item"> (ट) ग्रिस्म भार रेखा (समर लोड लाइन) मा कूल वजन क्षमता (डेढ वेट क्यापासिटी), </div><div class="lettered-sub-item"> (ठ) इञ्च र सेण्टीमीटरमा व्यक्त गरिएको समर लोड लाइनबाट फ्री बोर्ड, </div><div class="lettered-sub-item"> (ड) वालास्टमा र पूरा भार लादिएको अवस्थामा पानी जहाजको अधिकतम गति, </div><div class="lettered-sub-item"> (ढ) राख्न सकिने यात्रुको संख्या, </div><div class="lettered-sub-item"> (ण) नौपरिवहनको सुरक्षाको निमित्त आवश्यक नाविक र कर्मचारीहरुको न्यूनतम संख्या, </div><div class="lettered-sub-item"> (त) अघि कहीं दर्ता गरिएको भए दर्ता गरिएको ठाउँ तथा अघिको राष्ट्रियता, </div><div class="lettered-sub-item"> (थ) हालको दर्ता मिति तथा दर्ताको प्रमाणपत्र जारी गरिएको मिति, र </div><div class="lettered-sub-item"> (द) पानी जहाजको परिचयको निमित्त आवश्यक पर्ने उपलब्ध भएसम्मका अरु विवरण । </div><div class="numbered-list-item"> ११. <span class="bold">स्वामित्व सम्बन्धी पाना :</span> (१) मुख्य किताबमा समाविष्ट भागको स्वामित्व सम्बन्धी पानामा पानी जहाजका धनी वा धनीहरुको नाम र ठेगाना तथा कारोबारको मुख्य स्थान समेत जनाइनेछ । </div><div class="numbered-list-item" style="margin-left: 25px; text-indent: -25px;"> (२) पानी जहाजका धनीहरु दुई वा दुईभन्दा बढी भएमा प्रत्येकको हिस्सा वा लिएको शेयरको संख्या समेत स्वामित्व सम्बन्धी पानामा उल्लेख गरिनेछ र स्वामित्व सम्बन्धी पानामा पानी जहाजको धनी भनी जनाइएका व्यक्ति वा संगठित संस्था मात्र पानी जहाजको वास्तविक धनी मानिनेछ । </div><div class="numbered-list-item"> १२. <span class="bold">दायित्व (चार्ज) तथा प्रतिबन्ध सम्बन्धी पाना :</span> (१) मुख्य किताबमा समाविष्ट भागको दायित्व तथा प्रतिबन्ध सम्बन्धी पानामा सम्बन्धित पानी जहाजमा त्यसको केही भाग माथि दायित्व लगाउने बन्धकी इत्यादिको हक, ती हकहरु माथिको प्रतिहक, भाडा (किराया) का करारहरू, प्रयोग र उपभोग गर्न पाउने हक, खरीद गर्ने प्राथमिकताको हक र साथै पानी जहाजको बेचबिखन गर्नमा लागेका सबै प्रतिबन्धहरु जनाइने छन् । </div><div class="numbered-list-item" style="margin-left: 25px; text-indent: -25px;"> (२) प्रत्येक समाविष्ट भागमा सो भागमा जनाइएका कुराहरुको पुष्टि गर्ने सबै लिखतहरु हुनेछन् र ती लिखतहरुलाई मिलाई राखिनेछ । </div><div class="numbered-list-item"> १३. <span class="bold">नेपाल पानी जहाज कार्यालयमा रहने अन्य किताबहरु :</span> नेपाल पानी जहाज कार्यालयमा पानी जहाजको दर्ता किताबको अतिरिक्त देहायका किताबहरु समेत रहनेछन् :- </div><div class="lettered-sub-item"> (क) कुनै खास पानी जहाजको दर्ताको सम्बन्धमा परेका दरखास्त, उजूरी तथा बिरोधहरुलाई प्राप्त भए अनुसार सूचीमा चढाई राख्नको निमित्त मुख्य किताबसंग संलग्न एउटा पुस्तिका, </div><div class="lettered-sub-item"> (ख) पानी जहाज दर्ता गरिएको दर्ता किताब र त्यसमा समाविष्ट भागसमेत उल्लेख गरी पानी जहाजहरुको वर्णानुक्रम अनुसार तयार गरिएको एउटा सूची, र </div><div class="lettered-sub-item"> (ग) पानी जहाजमा हक लाग्ने व्यक्ति वा संगठित संस्थाको नाम जनाइएको दर्ता किताब र त्यसमा समाविष्ट भाग समेत उल्लेख गरी त्यस्ता व्यक्ति वा संस्थाहरुको वर्णानुक्रम अनुसार तयार गरिएको एउटा सूची । </div><div class="content-paragraph text-center"><span class="bold">* परिच्छेद – ५</span></div><div class="content-paragraph text-center"><span class="bold">राष्ट्रियताको प्रमाणपत्र</span></div><div class="numbered-list-item"> १४. <span class="bold">दर्ताको प्रमाणपत्र :</span> (१) कुनै व्यापारिक पानी जहाज नेपाल पानी जहाज कार्यालयको दर्ता किताबमा दर्ता गरिएपछि रजिष्ट्रारले दर्ता किताबमा जनिएको व्यहोरा समेतको दर्ता उतार तोकिएको दस्तूर लिई प्रदान गर्नेछ र यसरी प्रदान गरिएको दर्ता उतार नै पानी जहाजको राष्ट्रियताको प्रमाणपत्र हुनेछ र यसलाई दर्ताको प्रमाणपत्र मानिनेछ । यसको दर्ताको प्रमाणपत्रको ढाँचा तोकिएबमोजिमको हुनेछ । </div><div class="numbered-list-item" style="margin-left: 25px; text-indent: -25px;"> (२) उपदफा (१) बमोजिम प्रदान गरिएको दर्ताको प्रमाणपत्र हरबखत पानी जहाजमा राखु पर्नेछ । </div><div class="numbered-list-item" style="margin-left: 25px; text-indent: -25px;"> (३) दर्ताको प्रमाणपत्र एक सार्वजनिक लिखत मानिनेछ । </div><div class="footnote"> * पहिलो संशोधनद्वारा थप । </div><div class="numbered-list-item" style="margin-left: 25px; text-indent: -25px;"> (४) पानी जहाजको नाम, टनेज, श्रेणी वा अन्य मुख्य मुख्य विवरणमा हेरफेर भएको खण्डमा त्यस्तो पानी जहाजलाई तोकिएको दस्तूर लिई नयाँ दर्ताको प्रमाणपत्र प्रदान गरिनेछ । </div><div class="numbered-list-item"> १५. <span class="bold">दर्ताको प्रमाण-पत्रमा थपघट गर्न नहुने :</span> दर्ताको प्रमाणपत्रमा पानी जहाजको धनी वा माष्टर (मुख्य अधिकृत) वा अरु कसैले कुनै थप घट गर्न हुँदैन । </div><div class="numbered-list-item"> १६. <span class="bold">राष्ट्रियताको अस्थायी प्रमाण-पत्र :</span> (१) <span class="form-field small"></span> नेपाली वाणिज्य दूतावास वा कूटनैतिक कार्यालयले देहायको अवस्थामा कुनै पानी जहाजलाई तोकिएको दस्तूर लिई नेपाली राष्ट्रियताको अस्थायी प्रमाणपत्र प्रदान गर्न सक्नेछ । </div><div class="lettered-sub-item"> (क) नेपाली पानी जहाज राख्न पाउने व्यक्तिहरुले नेपाल पानी जहाज कार्यालयको सिफारिश प्राप्त गरी कुनै विदेशी बन्दरगाहमा रहेको पानी जहाजको स्वामित्व प्राप्त गरेमा त्यस्तो स्वामित्व प्राप्त गर्ने व्यक्तिहरु वा सो मध्ये कुनैले सो पानी जहाज नेपाल पानी जहाज कार्यालयमा दर्ता गर्ने इच्छाको घोषणा गरी नेपाली राष्ट्रियताको अस्थायी प्रमाणपत्रको लागि सबभन्दा नजिकको <span class="form-field small"></span> नेपाली वाणिज्य दूतावास वा कूटनैतिक कार्यालयमा दरखास्त दिएमा वा त्यस्तो घोषणा गरी दरखास्त दिन अख्त्यार दिएको भनी सो पानी जहाजको मास्टर (प्रमुख अधिकृत) ले दरखास्त दिएमा । </div><div class="lettered-sub-item"> (ख) विदेशी बन्दरगाहमा रहेको अवस्थामा कुनै नेपाली पानी जहाजको दर्ताको प्रमाणपत्र हराएमा वा क्षतिग्रस्त भएमा वा त्यस्तो प्रमाणपत्रमा उल्लिखित विवरणहरुमा कुनै परिवर्तन भएमा नेपाली राष्ट्रियताको अस्थाई प्रमाणपत्रको </div><div class="footnote"> • केही नेपाल कानून संशोधन गर्ने ऐन, २०७२ द्वारा भिकिएको । </div><div class="content-paragraph"> लागि सो पानी जहाजको मास्टर (प्रमुख अधिकृत) ले सबभन्दा नजिकको <span class="form-field small"></span> नेपाली वाणिज्य दूतावास वा कूटनैतिक कार्यालयमा दरखास्त दिएमा । </div><div class="numbered-list-item" style="margin-left: 25px; text-indent: -25px;"> (२) राष्ट्रियताको अस्थायी प्रमाणपत्रको ढाँचा तोकिएबमोजिम हुनेछ र त्यसमा देहायको विवरण खुलाइएको हुनुपर्छ :- </div><div class="lettered-sub-item"> (क) पानी जहाजको नाम, </div><div class="lettered-sub-item"> (ख) पानी जहाज खरीद भएको मिति र ठाउँ, </div><div class="lettered-sub-item"> (ग) पानी जहाज खरीद गर्ने व्यक्तिहरुको नाम र ठेगाना, </div><div class="lettered-sub-item"> (घ) मास्टर (मुख्य अधिकृत) को नाम, र </div><div class="lettered-sub-item"> (ङ) पानी जहाजको टनेज, बनौट र वर्णन सम्बन्धी विवरण । </div><div class="numbered-list-item"> १७. <span class="bold">राष्ट्रियताको अस्थायी प्रमाणपत्र कायम रहने अवधि :</span> पानी जहाजको दर्ताको निमित्त कारवाई चलिरहेको अवस्थामा राष्ट्रियताको अस्थायी प्रमाणपत्र जारी गरिएको मितिले ६ महीना सम्म वा पानी जहाज भारत वा पाकिस्तानको कुनै बन्दरगाहमा आई नपुगेसम्म जुन पहिले हुन्छ सो मितिसम्म राष्ट्रियताको अस्थायी प्रमाणपत्र बमोजिम पानी जहाज चलाउन पाइनेछ र यस्तो अवस्थामा राष्ट्रियताको अस्थायी प्रमाणपत्र दर्ताको प्रमाणपत्र सरह मानिनेछ । </div><div class="content-paragraph" style="margin-left: 50px; text-indent: -25px;"> तर, दफा १६ को उपदफा (१) को खण्ड (ख) बाहेक कुनै पानी जहाजले एक पटकभन्दा बढी अस्थायी प्रमाणपत्र प्राप्त गर्ने छैन् । </div><div class="numbered-list-item"> १८. <span class="bold">अस्थायी प्रमाणपत्र फिर्ता गर्ने :</span> यस ऐनको दफा १६ बमोजिम राष्ट्रियताको अस्थायी प्रमाणपत्र प्रदान गरिएको पानी जहाजलाई दर्ताको प्रमाणपत्र प्राप्त भएपछि त्यस्तो पानी </div><div class="footnote"> • केही नेपाल कानून संशोधन गर्ने ऐन, २०७२ द्वारा भिकिएको । </div><div class="content-paragraph"> जहाजको राष्ट्रियताको अस्थायी प्रमाण-पत्र नेपाल पानी जहाज कार्यालयमा फिर्ता गर्नु पर्नेछ । </div><div class="content-paragraph text-center"><span class="bold">* परिच्छेद-६</span></div><div class="content-paragraph text-center"><span class="bold">पानी जहाजको नाम र दर्ताको स्थान</span></div><div class="numbered-list-item"> १९. <span class="bold">पानी जहाजको नाम :</span> (१) प्रत्येक नेपाली व्यापारिक पानी जहाजको नाम हुनुपर्छ । त्यस्तो नाम रजिष्ट्रारको अनुमति बिना बदल्न पाइने छैन र दुई नेपाली पानी जहाजको एउटै नाम राख्न सकिने छैन । </div><div class="numbered-list-item" style="margin-left: 25px; text-indent: -25px;"> (२) रेडियो प्रसारण स्टेशन वा रेडियो टेलिफोनको व्यवस्था भएको नेपाली व्यापारिक पानी जहाजको अन्तर्राष्ट्रिय रुपमा दर्ता गरिएको संकेत (कोड) नाम पनि हुनु पर्नेछ । </div><div class="numbered-list-item" style="margin-left: 25px; text-indent: -25px;"> (३) प्रत्येक नेपाली व्यापारिक पानी जहाजको मोहोडाको (बो) दुबैतर्फ त्यसको नाम लेखिएको हुनु पर्नेछ र स्टर्नमा त्यसको नाम र दर्ताको स्थान लेखिएको हुनु पर्नेछ । </div><div class="numbered-list-item"> २०. <span class="bold">दर्ता स्थान :</span> सबै नेपाली पानी जहाजको दर्ताको स्थान काठमाडौं हुनेछ । </div><div class="content-paragraph text-center"><span class="bold">* परिच्छेद – ७</span></div><div class="content-paragraph text-center"><span class="bold">पानी जहाजको हस्तान्तरण</span></div><div class="numbered-list-item"> २१. <span class="bold">पानी जहाजको हस्तान्तरण दर्ता किताबमा जनिने :</span> नेपाली व्यापारिक पानी जहाज वा निर्माण हुन लागेको नेपाली पानी जहाजको हस्तान्तरण तथा त्यस्तो पानी जहाजमाथि लागेको कुनै भार चार्ज पानी जहाजको दर्ता किताबमा जनाइनेछ । </div><div class="footnote"> * पहिलो संशोधनद्वारा थप । </div><div class="numbered-list-item"> २२. <span class="bold">हस्तान्तरण बारे बयान दिनु पर्ने :</span> दर्ता भएको पानी जहाज वा त्यस्तो पानी जहाजको शेयर कुनै व्यक्ति वा संगठित संस्थाको नाममा हस्तान्तरण गरिएमा, त्यसरी हस्तान्तरण गरी लिने व्यक्तिले र संगठित संस्थाले हस्तान्तरण गरी लिएकोमा त्यस्तो संस्थाको तर्फबाट अख्तियार प्राप्त व्यक्तिले नेपाली पानी जहाज राख्न पाउने योग्यता भएको प्रमाण सहित त्यस्तो हस्तान्तरणको सम्बन्धमा रजिष्ट्रारको सम्मुख बयान दिई दस्तखत नगरेसम्म सो व्यक्ति वा संस्था पानी जहाजको धनीमा दरिने छैन । </div><div class="numbered-list-item"> २३. <span class="bold">विदेशीको नाममा हस्तान्तरण गर्न नपाउने :</span> दफा ४ को विपरीत हुने गरी कुनै नेपाली पानी जहाजको शेयर वा आंशिक स्वामित्व कुनै विदेशी नागरिक वा विदेशी संगठित संस्थाको नाममा हस्तान्तरण गर्न वा नेपाली पानी जहाजमा यस्तो विदेशी नागरिक वा संस्थाप्रति दायित्व हुने गरी कुनै कारोबार गर्न पाउने छैन । </div><div class="content-paragraph text-center"><span class="bold">* परिच्छेद– ८</span></div><div class="content-paragraph text-center"><span class="bold">दर्ता बदर</span></div><div class="numbered-list-item"> २४. <span class="bold">दर्ता बदर हुने अवस्था :</span> (१) कुनै नेपाली पानी जहाज देहायका अवस्थामा परेमा सो पानी जहाजको <span class="form-field small"></span> :- </div><div class="lettered-sub-item"> (क) समुद्री व्यापारबाट स्थायीरुपमा झिकिएमा, </div><div class="lettered-sub-item"> (ख) हराएमा, </div><div class="lettered-sub-item"> (ग) नष्ट भएमा, </div><div class="lettered-sub-item"> (घ) स्थायी रुपमा उपयोग हुन नसक्ने भएमा, र </div><div class="footnote"> * पहिलो संशोधनद्वारा थप । </div><div class="lettered-sub-item"> (ङ) दफा ४ वा ५ मा उल्लिखित शर्तहरूको पालना नभएमा । </div><div class="numbered-list-item" style="margin-left: 25px; text-indent: -25px;"> (२) कुनै पानी जहाज उपदफा (१) बमोजिमको अवस्थामा परेपछि सो पानी जहाजको धनीले सो कुरा थाहा पाएको मितिले १५ दिनभित्र रजिष्ट्रारलाई त्यसको सूचना दिनु पर्नेछ । </div><div class="numbered-list-item"> *२४क. <span class="bold">नेपाल सरकारले निरीक्षण गराउन वा विवरण माग गर्न सक्ने :</span> (१) नेपाल सरकारले जुनसुकै बखत अधिकृतहरुको टोली खटाई यस ऐन बमोजिम दर्ता भएको नेपाली पानी जहाजको निरीक्षण तथा त्यस्तो पानी जहाज सञ्चालनको व्यवस्था गर्ने संगठित संस्थाको काम कारवाईको जाँचपडताल गर्न सक्नेछ । </div><div class="numbered-list-item" style="margin-left: 25px; text-indent: -25px;"> (२) यस ऐन बमोजिम पानी जहाज सञ्चालनको व्यवस्था गर्ने संगठित संस्थाको काम कारवाई सम्बन्धी आवश्यक विवरण तथा कार्य प्रगति सम्बन्धी प्रतिवेदन पेश गर्न नेपाल सरकारले घटीमा पन्ध्र दिनको म्याद तोकी आदेश दिन सक्नेछ र त्यस्तो आदेश भएमा त्यस्तो विवरण वा प्रतिवेदन पेश गर्नु सम्बन्धित संगठित संस्थाको प्रमुख व्यक्तिको कर्तव्य हुनेछ । </div><div class="numbered-list-item"> →२४ख. <span class="bold">सामुद्रिक डकैती (पाइरेसी) गरेको मानिने :</span> (१) कसैले पानी जहाजलाई कब्जामा लिई वा पानी जहाजमा रहेको कसैलाई तत्कालै ज्यान लिने वा गम्भीर चोट पुऱ्याउने, डर, त्रास देखाई वा जोखिमी हातहतियार प्रयोग गरी वा सो प्रयोग गर्ने धम्की दिई पानी जहाजमा रहेको व्यापारिक सामान (कार्गो) लुटपाट गरेमा वा त्यस्तो उद्देश्यले सो पानी जहाज वा </div><div class="footnote"> • पहिलो संशोधनद्वारा संशोधित ।<br> * पहिलो संशोधनद्वारा थप ।<br> → सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने ऐन, २०८० द्वारा थप। </div><div class="content-paragraph"> त्यसमा रहेको कुनै मालसामानमा क्षति पुऱ्याएमा सामुद्रिक डकैती (पाइरेसी) गरेको मानिनेछ । </div><div class="numbered-list-item" style="margin-left: 25px; text-indent: -25px;"> (२) कसैले सामुद्रिक डकैती (पाइरेसी) गरेको सामान हो भन्ने जानीजानी त्यस्तो सामान खरिद गर्न, प्रयोगमा ल्याउन वा कसैलाई बिक्री, वितरण गर्नु हुँदैन। </div><div class="content-paragraph text-center"><span class="bold">* परिच्छेद-९</span></div><div class="content-paragraph text-center"><span class="bold">विविध</span></div><div class="numbered-list-item"> ↑२५. <span class="bold">पानी जहाज विरूद्धको कसुर र सजाय :</span> (१) देहायको कसूर गर्नेलाई देहाय बमोजिमको सजाय हुनेछः- </div><div class="lettered-sub-item"> (क) दफा ४ को उपदफा (१) विपरीत पानी जहाज दर्ता नगरी सञ्चालनमा ल्याएमा वा झुट्टा विवरण दाखिल गरी पानी जहाज दर्ता गराएमा त्यस्तो पानी जहाजको धनीलाई दुई वर्षसम्म कैद वा एक लाख रुपैयाँसम्म जरिबाना वा दुवै सजाय, </div><div class="lettered-sub-item"> (ख) दफा १५ विपरीत दर्ताको प्रमाणपत्रमा कुनै थपघट गरेमा त्यस्तो कार्यलाई प्रचलित कानून बमोजिम लिखत सम्बन्धी कसूर मानी सोही बमोजिमको सजाय, </div><div class="lettered-sub-item"> (ग) दफा २४ख. को उपदफा (१) बमोजिमको कसूर गरेमा दश वर्षदेखि पन्ध्र वर्षसम्म कैद र बिगो बराबरको जरिबाना, </div><div class="footnote"> * पहिलो संशोधनद्वारा थप ।<br> ↑ सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने ऐन, २०८० द्धारा संशोधित। </div><div class="lettered-sub-item"> (घ) दफा २४ख. को उपदफा (२) बमोजिमको कसूर गरेमा पाँच वर्षदेखि सात वर्षसम्म कैद र बिगो बराबरको जरिबाना। </div><div class="numbered-list-item" style="margin-left: 25px; text-indent: -25px;"> (२) उपदफा (१) को खण्ड (क) बमोजिमको सजाय भएकोमा त्यस्तो पानी जहाजको सञ्चालनमा रोक लगाउन वा नेपालको व्यापारिक पानी जहाजको झण्डा प्रयोग गर्ने अधिकार झिक्न वा केही अवधिको लागि निलम्बन गर्न सकिनेछ । </div><div class="numbered-list-item" style="margin-left: 25px; text-indent: -25px;"> (३) उपदफा (१) को खण्ड (ग) वा (घ) बमोजिम सजाय भएकोमा कसूरको बिगो जफत गरी सम्बन्धित धनीलाई भराई दिनु पर्नेछ । कसूरदारले बिगो मासिसकेको भएमा त्यस्तो बिगोको मूल्य बराबरको रकम कसूरदारबाट सम्बन्धित धनीलाई भराई दिनु पर्नेछ । </div><div class="numbered-list-item" style="margin-left: 25px; text-indent: -25px;"> (४) दफा १९ विपरीत पानी जहाजमा लेख्नु पर्ने नाम र दर्ताको स्थान नलेखेमा वा अनधिकृत नाम लेखेमा वा रजिष्ट्रारको अनुमति बिना पानी जहाजको नाम बदलेमा वा दफा २४क. बमोजिम नेपाल सरकारले माग गरेको विवरण तथा कार्य प्रगति सम्बन्धी प्रतिवेदन पेश नगरेमा रजिष्ट्रारले त्यस्तो पानी जहाजको धनीलाई पहिलो पटकको लागि पचास हजार रुपैयाँसम्म जरिबाना र त्यसपछि पटकैपिच्छे दोब्बर जरिबाना गर्न सक्नेछ। </div><div class="numbered-list-item" style="margin-left: 25px; text-indent: -25px;"> (५) उपदफा (१) बमोजिमको कसूर हुने कार्यमा षडयन्त्र, दुरूत्साहन, मद्दत वा उद्योग गर्ने वा त्यस्तो कार्य गर्न सल्लाह दिई, कुनै किसिमले सहभागिता जनाई वा अन्य कुनै किसिमले सहजीकरण गर्ने वा मतियार हुने व्यक्तिलाई मुख्य कसूरदारलाई हुने सजाय सरह सजाय हुनेछ। </div><div class="numbered-list-item"> →२५क. <span class="bold">नेपाल सरकार वादी हुने :</span> यस ऐन बमोजिमको मुद्दा नेपाल सरकार वादी भई चल्नेछ र त्यस्तो मुद्दा मुलुकी फौजदारी कार्यविधि संहिता, २०७४ को अनुसूची-१ मा समावेश भएको मानिनेछ । </div><div class="numbered-list-item"> १२६. <span class="bold">मुद्दा हेर्ने अधिकार :</span> यस ऐन बमोजिमको मुद्दाको सुरु कारबाही र किनारा गर्ने अधिकार नेपाल सरकारले नेपाल राजपत्रमा सूचना प्रकाशन गरी तोकेको जिल्ला अदालतलाई हुनेछ। त्यसरी नतोकिएसम्म त्यस्तो मुद्दाको सुरु कारबाही र किनारा गर्ने अधिकार काठमाडौं जिल्ला अदालतलाई हुनेछ । </div><div class="numbered-list-item"> २७. <span class="bold">करार सम्बन्धी केही व्यवस्था :</span> यो ऐन बमोजिम दर्ता भएको वा दर्ता हुने पानी जहाज भाडामा लिने वा दिने, माल वा यात्रु ढुवानी गर्ने वा कुनै नौपरिवहन काममा लगाउने सम्बन्धी गरिने करारको प्रकार यो ऐन र प्रचलित नेपाल कानूनसंग नबाझिने गरी यस ऐन अन्तर्गतको नियमद्वारा व्यवस्था भए बमोजिम हुनेछ। </div><div class="numbered-list-item"> २८. <span class="bold">पानी जहाज सञ्चालन गर्ने संगठित संस्थाको योग्यता :</span> यो ऐन बमोजिम दर्ता भएको वा दर्ता गरिने पानी जहाज सञ्चालनको व्यवसाय गर्ने कुनै संगठित संस्थामा ५१ प्रतिशत शेयर नेपाली नागरिक वा नेपाल सरकारको हुनु पर्नेछ। </div><div class="numbered-list-item"> २९. <span class="bold">नियम बनाउने अधिकार :</span> यस ऐनको उद्देश्य कार्यान्वित गर्न नेपाल सरकारले नियमहरु बनाउन सक्नेछ। सो नियमहरु नेपाल राजपत्रमा प्रकाशित भएपछि लागू भएको मानिनेछ । </div><div class="footnote"> → सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने ऐन, २०८० द्वारा थप।<br> ↑ सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने ऐन, २०८० द्धारा संशोधित। </div></body></html>