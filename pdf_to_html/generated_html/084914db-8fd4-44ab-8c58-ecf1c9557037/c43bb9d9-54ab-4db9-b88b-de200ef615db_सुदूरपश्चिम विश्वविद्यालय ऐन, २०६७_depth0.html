<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>सुदूरपश्चिम विश्वविद्यालय ऐन, २०६७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for this document */ .indent-1 { padding-left: 30px; } .indent-2 { padding-left: 60px; } .list-item-flex { display: flex; justify-content: space-between; align-items: baseline; /* aligns text baseline */ margin: 0; /* Override content-paragraph margin for tighter list */ line-height: 1.7; padding-left: 30px; /* For the indentation of (क), (ख) etc. */ } .list-item-flex span:first-child { padding-right: 20px; /* Space between left and right text */ } .flex-right-item { white-space: nowrap; /* Prevents wrapping */ text-align: right; } .footnote-section { margin-top: 30px; border-top: 1px solid #000; /* Horizontal line for footnotes */ padding-top: 10px; font-size: 11px; line-height: 1.5; } .footnote-item { margin-bottom: 5px; text-align: left; } .footnote-drastavya { margin-bottom: 5px; text-align: left; padding-left: 15px; /* Indent for द्रष्टव्य */ text-indent: -15px; /* Hanging indent for द्रष्टव्य */ } .preface-content { text-align: justify; text-justify: inter-word; margin-bottom: 15px; } .preface-title { margin-bottom: 15px; } .section-title { margin-top: 25px; margin-bottom: 15px; } .section-subtitle { margin-bottom: 10px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">सुदूरपश्चिम विश्वविद्यालय ऐन, २०६७</div><table class="main-table"><thead><tr><th>संशोधन गर्ने ऐन</th><th>प्रमाणीकरण र<br>प्रकाशन मिति</th></tr></thead><tbody><tr><td>१. केही नेपाल ऐन संशोधन गर्ने ऐन, २०७२</td><td>२०७२।११।१३</td></tr><tr><td>२. शिक्षा सम्बन्धी केही नेपाल ऐन संशोधन गर्न बनेको ऐन, २०७७</td><td>२०७७।३।११</td></tr></tbody></table><div class="document-subtitle">सम्बत् २०६७ सालको ऐन नं. १</div><div class="document-subtitle bold preface-title">सुदूरपश्चिम विश्वविद्यालयको सम्बन्धमा व्यवस्था गर्न बनेको ऐन</div><div class="content-paragraph preface-content"><span class="bold">प्रस्तावना :</span> कला, विज्ञान, चिकित्साशास्त्र, कानून, व्यवस्थापन, शिक्षा, प्राविधिक तथा अन्य व्यावसायिक विषयमा अध्ययन, अध्यापन र अनुसन्धानद्वारा गुणात्मक र स्तरयुक्त उच्च शिक्षाको अवसर सबै क्षेत्रका जनतालाई सुलभ रूपमा उपलब्ध गराई राष्ट्रिय विकासमा दक्ष जनशक्तिको आपूर्ति गर्न र बहुविश्वविद्यालयको अवधारणा अनुरुप प्रतिस्पर्धाको आधारमा उच्च शिक्षाको गुणस्तरमा अभिवृद्धि गर्दै देशको शैक्षिक तथा प्राज्ञिक वातावरणलाई अझ बढी स्वच्छ, मर्यादित र उपलब्धिमूलक बनाउन नेपाल सरकारको लगानीमा सुदूरपश्चिम विश्वविद्यालयको स्थापना र सञ्चालन गर्ने सम्बन्धमा आवश्यक व्यवस्था गर्न वाञ्छनीय भएकोले, </div><div class="content-paragraph preface-content"> नेपालको अन्तरिम संविधान, २०६३ को धारा ८३ को उपधारा (१) बमोजिम संविधान सभाले यो ऐन बनाएको छ । </div><div class="text-center section-title bold">परिच्छेद-१</div><div class="text-center section-subtitle">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “सुदूरपश्चिम विश्वविद्यालय ऐन, २०६७” रहेको छ । <div class="indent-1"> (२) यो ऐन तुरुन्त प्रारम्भ हुनेछ । </div></div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा, - <div class="indent-2"> (क) “विश्वविद्यालय” भन्नाले दफा ३ बमोजिम स्थापना भएको सुदूरपश्चिम विश्वविद्यालय सम्झनु पर्छ । </div><div class="indent-2"> (ख) “सभा” भन्नाले दफा ७ बमोजिमको विश्वविद्यालय सभा सम्झनु पर्छ । </div><div class="indent-2"> (ग) “प्राज्ञिक परिषद्” भन्नाले दफा १० बमोजिमको प्राज्ञिक परिषद् सम्झनु पर्छ । </div><div class="indent-2"> (घ) “कार्यकारी परिषद्” भन्नाले दफा १२ बमोजिमको कार्यकारी परिषद् सम्झनु पर्छ । </div><div class="indent-2"> (ङ) “सेवा आयोग” भन्नाले दफा २१ बमोजिमको सेवा आयोग सम्झनु पर्छ । </div><div class="indent-2"> (च) “संकाय” भन्नाले दफा १४ बमोजिमको संकाय सम्झनु पर्छ । </div><div class="indent-2"> (छ) “अनुसन्धान केन्द्र” भन्नाले दफा १५ बमोजिमको अनुसन्धान केन्द्र सम्झनु पर्छ । </div><div class="indent-2"> (ज) “विद्यापरिषद्” भन्नाले दफा १६ बमोजिमको विद्यापरिषद् सम्झनु पर्छ । </div><div class="indent-2"> (झ) “क्याम्पस” भन्नाले विश्वविद्यालयको आङ्गिक क्याम्पस सम्झनु पर्छ र सो शब्दले विश्वविद्यालयबाट सम्बन्धन प्राप्त क्याम्पसलाई समेत जनाउँछ । </div><div class="indent-2"> (ञ) “पाठ्यक्रम विकास केन्द्र” भन्नाले दफा १८ बमोजिमको पाठ्यक्रम विकास केन्द्र सम्झनु पर्छ । </div><div class="indent-2"> (ट) “कुलपति” भन्नाले दफा २२ बमोजिमको कुलपति सम्झनु पर्छ । </div><div class="indent-2"> (ठ) “सह-कुलपति” भन्नाले दफा २३ बमोजिमको सह-कुलपति सम्झनु पर्छ। </div><div class="indent-2"> (ड) “उप-कुलपति” भन्नाले दफा २४ बमोजिमको उप-कुलपति सम्झनु पर्छ। </div><div class="indent-2"> (ढ) “रजिष्ट्रार” भन्नाले दफा २५ बमोजिमको रजिष्ट्रार सम्झनु पर्छ । </div><div class="indent-2"> (ण) “डीन” भन्नाले संकायका प्रमुख सम्झनु पर्छ । </div><div class="indent-2"> (त) “निर्देशक” भन्नाले दफा २७ बमोजिमको निर्देशक सम्झनु पर्छ । </div><div class="indent-2"> (थ) “शिक्षक” भन्नाले विश्वविद्यालयमा शिक्षा प्रदान गर्ने वा अनुसन्धान गर्ने गराउने प्राध्यापक, सह-प्राध्यापक, उप-प्राध्यापक तथा सहायक प्राध्यापक सम्झनु पर्छ र सो शब्दले विश्वविद्यालयका विभिन्न तहका प्रशिक्षक तथा यस ऐन अन्तर्गत बनेको नियममा शिक्षक भनी तोकिएका व्यक्तिलाई समेत जनाउँछ । </div><div class="indent-2"> (द) “कर्मचारी” भन्नाले विश्वविद्यालय सञ्चालन सम्बन्धमा व्यवस्थापकीय एवं सहयोगीको कार्य गर्ने गराउने शिक्षक बाहेकका व्यक्ति सम्झनु पर्छ । </div><div class="indent-2"> (ध) “विद्यार्थी” भन्नाले क्याम्पसमा भर्ना भई अध्ययन वा अनुसन्धान गर्ने छात्रा तथा छात्र सम्झनु पर्छ । </div><div class="indent-2"> (न) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div></div><div class="text-center section-title bold">परिच्छेद-२</div><div class="text-center section-subtitle">विश्वविद्यालयको स्थापना</div><div class="content-paragraph"><span class="bold">३. विश्वविद्यालयको स्थापना :</span> (१) कला, विज्ञान, चिकित्साशास्त्र, कानून, व्यवस्थापन, शिक्षा, प्राविधिक तथा अन्य व्यावसायिक विषयमा अध्ययन, अध्यापन र अनुसन्धान गर्ने काम समेतको लागि सुदूरपश्चिम विश्वविद्यालय स्थापना गरिएको छ । <div class="indent-1"> (२) यो ऐन प्रारम्भ हुँदाका बखत नेपाल सरकारबाट अनुदान प्राप्त गरी त्रिभुवन विश्वविद्यालयको आङ्गिक क्याम्पसको रूपमा कञ्चनपुर जिल्लाको भीमदत्त नगरपालिकामा सञ्चालित सिद्धनाथ विज्ञान क्याम्पस, भीमदत्तनगर र सम्बन्धन प्राप्त सिद्धनाथ बहुमुखी क्याम्पस, भीमदत्तनगरलाई संयुक्त रूपमा समावेश गरी सोही परिसरमा यो विश्वविद्यालयको स्थापना गरिनेछ । </div></div><div class="content-paragraph"><span class="bold">४. विश्वविद्यालय स्वशासित र सङ्गठित संस्था हुने :</span> (१) विश्वविद्यालय अविच्छिन्न उत्तराधिकारवाला एक स्वशासित र सङ्गठित संस्था हुनेछ । <div class="indent-1"> (२) विश्वविद्यालयको सबै काम कारबाहीको निमित्त आफ्नो एउटा छुट्टै छाप हुनेछ । </div><div class="indent-1"> (३) विश्वविद्यालयले व्यक्ति सरह चल, अचल सम्पत्ति प्राप्त गर्न, उपभोग गर्न, बेचविखन गर्न वा अन्य किसिमले व्यवस्था गर्न सक्नेछ । </div><div class="indent-1"> (४) विश्वविद्यालयले व्यक्ति सरह नालिस उजूर गर्न र विश्वविद्यालय उपर पनि सोही नामबाट नालिस उजूर लाग्न सक्नेछ । </div><div class="indent-1"> (५) विश्वविद्यालयले व्यक्ति सरह करार गर्न, करार बमोजिमको अधिकार प्रयोग गर्न तथा दायित्व निर्वाह गर्न सक्नेछ । </div></div><div class="text-center section-title bold">परिच्छेद-३</div><div class="text-center section-subtitle">विश्वविद्यालयको सङ्गठन तथा पदाधिकारी</div><div class="content-paragraph"><span class="bold">५. विश्वविद्यालयको सङ्गठन :</span> विश्वविद्यालयको सङ्गठन देहाय बमोजिम हुनेछ र यिनीहरूको सामूहिक रूप नै विश्वविद्यालयको स्वरूप हुनेछ :- <div class="indent-2"> (क) सभा </div><div class="indent-2"> (ख) प्राज्ञिक परिषद् </div><div class="indent-2"> (ग) कार्यकारी परिषद् </div><div class="indent-2"> (घ) सेवा आयोग </div><div class="indent-2"> (ङ) संकाय </div><div class="indent-2"> (च) अनुसन्धान केन्द्र </div><div class="indent-2"> (छ) विद्यापरिषद् </div><div class="indent-2"> (ज) क्याम्पस </div><div class="indent-2"> (झ) तोकिए बमोजिमका अन्य निकायहरू । </div></div><div class="content-paragraph"><span class="bold">६. विश्वविद्यालयका पदाधिकारीहरू :</span> विश्वविद्यालयमा देहायका पदाधिकारीहरू रहनेछन्ः - <div class="indent-2"> (क) कुलपति </div><div class="indent-2"> (ख) सह-कुलपति </div><div class="indent-2"> (ग) उप-कुलपति </div><div class="indent-2"> (घ) सेवा आयोगको अध्यक्ष </div><div class="indent-2"> (ङ) रजिष्ट्रार </div><div class="indent-2"> (च) डीन </div><div class="indent-2"> (छ) निर्देशक </div><div class="indent-2"> (ज) क्याम्पस प्रमुख </div><div class="indent-2"> (झ) तोकिए बमोजिमका अन्य पदाधिकारीहरू । </div></div><div class="text-center section-title bold">परिच्छेद-४</div><div class="text-center section-subtitle">सभाको गठन तथा काम, कर्तव्य र अधिकार</div><div class="content-paragraph"><span class="bold">७. सभाको गठन :</span> (१) विश्वविद्यालयमा सर्वोच्च निकायको रूपमा एक सभा रहनेछ । <div class="indent-1"> (२) सभाको गठन देहाय बमोजिम हुनेछः - <div class="list-item-flex"><span>(क) कुलपति</span><span class="flex-right-item">– अध्यक्ष</span></div><div class="list-item-flex"><span>(ख) सह-कुलपति</span><span class="flex-right-item">– उपाध्यक्ष</span></div><div class="list-item-flex"><span>(ग) उप-कुलपति</span><span class="flex-right-item">– सदस्य</span></div><div class="list-item-flex"><span>(घ) सदस्य, राष्ट्रिय योजना आयोग (शिक्षा हेर्ने)</span><span class="flex-right-item">– सदस्य</span></div><div class="list-item-flex"><span>(ङ) अध्यक्ष, विश्वविद्यालय अनुदान आयोग</span><span class="flex-right-item">– सदस्य</span></div><div class="list-item-flex"><span>(च) अन्य विश्वविद्यालयका उपकुलपतिहरूमध्येबाट<br>दुईजना</span><span class="flex-right-item">– सदस्य</span></div><div class="list-item-flex"><span>(छ) सचिव, <span class="bold"><sup>*</sup></span>शिक्षा, विज्ञान तथा प्रविधि मन्त्रालय</span><span class="flex-right-item">– सदस्य</span></div><div class="list-item-flex"><span>(ज) सचिव, अर्थ मन्त्रालय</span><span class="flex-right-item">– सदस्य</span></div><div class="list-item-flex"><span>(झ) <span class="bold"><sup>**</sup></span>सम्बन्धित प्रदेश सरकारको प्रमुख सचिव</span><span class="flex-right-item">– सदस्य</span></div><div class="list-item-flex"><span>(ञ) डीन</span><span class="flex-right-item">– सदस्य</span></div><div class="list-item-flex"><span>(ट) निर्देशक</span><span class="flex-right-item">– सदस्य</span></div><div class="list-item-flex"><span>(ठ) क्याम्पस प्रमुखहरूमध्येबाट दुईजना</span><span class="flex-right-item">– सदस्य</span></div><div class="list-item-flex"><span>(ड) <span class="bold"><sup>**</sup></span>शिक्षकहरूमध्येबाट समावेश आधारमा दुईजना</span><span class="flex-right-item">– सदस्य</span></div><div class="list-item-flex"><span>(ढ) <span class="form-field large"></span></span><span class="flex-right-item">&nbsp;</span></div><div class="list-item-flex"><span>(ण) विश्वविद्यालय रहेको क्षेत्रको नगरपालिकाको प्रमुख</span><span class="flex-right-item">– सदस्य</span></div><div class="list-item-flex"><span>(त) नेपाल प्राध्यापक संघको केन्द्रीय अध्यक्ष</span><span class="flex-right-item">– सदस्य</span></div><div class="list-item-flex"><span>(थ) विश्वविद्यालय प्राध्यापक संघको सभापति</span><span class="flex-right-item">– सदस्य</span></div><div class="list-item-flex"><span>(द) विश्वविद्यालय स्वतन्त्र विद्यार्थी युनियनको सभापति</span><span class="flex-right-item">– सदस्य</span></div><div class="list-item-flex"><span>(ध) <span class="bold"><sup>*</sup></span>चन्दादाताहरूमध्येबाट समावेश आधारमा कम्तीमा<br>एकजना महिला सहित तीनजना</span><span class="flex-right-item">– सदस्य</span></div><div class="list-item-flex"><span>(न) शिक्षाप्रेमी तथा समाजसेवीहरूमध्येबाट एकजना</span><span class="flex-right-item">– सदस्य</span></div><div class="list-item-flex"><span>(प) कर्मचारी प्रतिनिधिमध्येबाट एकजना</span><span class="flex-right-item">– सदस्य</span></div><div class="list-item-flex"><span>(फ) रजिष्ट्रार</span><span class="flex-right-item">– सदस्य-सचि<span class="flex-right-item">व</span></span></div></div><div class="indent-1"> (३) उपदफा (२) बमोजिमका पदेन सदस्य बाहेक अन्य सदस्यको मनोनयन कार्यकारी परिषद्‌को सिफारिसमा कुलपतिबाट हुनेछ । </div><div class="indent-1"> (४) उपदफा (२) बमोजिमका मनोनीत सदस्यहरूको पदावधि तीन वर्षको हुनेछ । </div><div class="indent-1"> (५) कुनै कारणले मनोनीत सदस्यहरूको पद रिक्त हुन गएमा बाँकी अवधिको लागि उपदफा (३) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ । </div></div><div class="content-paragraph"><span class="bold">८. सभाको बैठक :</span> (१) सभाको बैठक वर्षको कम्तीमा दुई पटक अनिवार्य रूपमा बस्नेछ। <div class="indent-1"> (२) सभाको बैठक सभाको अध्यक्षले तोकेको मिति, समय र स्थानमा बस्नेछ । </div><div class="indent-1"> (३) सभाको बैठक हुनुभन्दा कम्तीमा पन्ध्र दिन अगावै बैठकमा छलफल हुने विषयको कार्यसूची सहितको सूचना सभाको सदस्य-सचिवले सभाका सबै सदस्यहरूलाई दिनेछ । </div><div class="indent-1"> (४) सभामा तत्काल कायम रहेका कूल सदस्य संख्याको पचास प्रतिशतभन्दा बढी सदस्यहरू उपस्थित भएमा बैठकका लागि गणपूरक संख्या पुगेको मानिनेछ । </div><div class="indent-1"> (५) सभाको बैठकको अध्यक्षता सभाको अध्यक्षले, निजको अनुपस्थितिमा सभाको उपाध्यक्षले र अध्यक्ष तथा उपाध्यक्ष दुवैको अनुपस्थितिमा उप-कुलपतिले गर्नेछ । </div><div class="indent-1"> (६) सभाको बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="indent-1"><span class="bold"><sup>**</sup></span>(७) सभाको अध्यक्षता गर्ने व्यक्तिले सभाको बैठकको निर्णय प्रमाणित गर्नेछ। </div><div class="indent-1"><span class="bold"><sup>*</sup></span>(७क) रजिष्ट्रारले सभाको निर्णय वा आदेशको अभिलेख गरी राख्नु पर्नेछ । सो निर्णय वा आदेशको एक प्रति कुलपति समक्ष पठाउनु पर्नेछ । </div><div class="indent-1"> (८) सभाको बैठक सम्बन्धी अन्य कार्यविधि सभा आफैंले निर्धारण गरे बमोजिम हुनेछ । </div></div><div class="content-paragraph"><span class="bold">९. सभाको काम, कर्तव्य र अधिकार :</span> सभाको काम, कर्तव्य र अधिकार देहाय बमोजिम हुनेछः - <div class="indent-2"> (क) विश्वविद्यालयको नीति निर्धारण गर्ने, </div><div class="indent-2"> (ख) विश्वविद्यालय र सो अन्तर्गतका निकायलाई मार्गदर्शन गर्ने, </div><div class="indent-2"> (ग) विश्वविद्यालयबाट प्रदान गरिने उपाधि निर्धारण गर्ने र त्यस्तो उपाधि प्रदान गर्ने, </div><div class="indent-2"> (घ) विश्वविद्यालयको दीर्घकालीन योजना, वार्षिक बजेट र कार्यक्रम स्वीकृत गर्ने, </div><div class="indent-2"> (ङ) विश्वविद्यालय सम्बन्धी नियम पारित गर्ने, </div><div class="indent-2"> (च) विश्वविद्यालय अन्तर्गतका निकायको वार्षिक प्रतिवेदनमाथि छलफल गर्ने र त्यस्ता निकायको कार्यक्रमको मूल्याङ्कन गर्ने, </div><div class="indent-2"> (छ) विश्वविद्यालयको लेखापरीक्षण प्रतिवेदनमाथि छलफल गर्ने र स्वीकृति दिने, </div><div class="indent-2"> (ज) आवश्यकतानुसार विभिन्न समिति, उप-समिति वा कार्य टोलीको गठन गर्ने, </div><div class="indent-2"> (झ) तोकिए बमोजिम अन्य कामहरू गर्ने । </div></div><div class="text-center section-title bold">परिच्छेद-५</div><div class="text-center section-subtitle">प्राज्ञिक परिषद्‌को गठन तथा काम, कर्तव्य र अधिकार</div><div class="content-paragraph"><span class="bold">१०. प्राज्ञिक परिषद्‌को गठन :</span> (१) विश्वविद्यालयको शैक्षिक तथा प्राज्ञिक कार्यलाई व्यवस्थित गर्ने निकायको रूपमा काम गर्न एक प्राज्ञिक परिषद् रहनेछ । <div class="indent-1"> (२) प्राज्ञिक परिषद्को गठन देहाय बमोजिम हुनेछ :- <div class="list-item-flex"><span>(क) उप-कुलपति</span><span class="flex-right-item">– अध्यक्ष</span></div><div class="list-item-flex"><span>(ख) रजिष्ट्रार</span><span class="flex-right-item">– सदस्य</span></div><div class="list-item-flex"><span>(ग) डीन</span><span class="flex-right-item">– सदस्य</span></div><div class="list-item-flex"><span>(घ) विश्वविद्यालयका विभिन्न विषय समितिका<br>अध्यक्षहरूमध्येबाट तीनजना</span><span class="flex-right-item">– सदस्य</span></div><div class="list-item-flex"><span>(ङ) क्याम्पस प्रमुखहरूमध्येबाट एकजना</span><span class="flex-right-item">– सदस्य</span></div><div class="list-item-flex"><span>(च) शिक्षकहरूमध्येबाट एकजना</span><span class="flex-right-item">– सदस्य</span></div><div class="list-item-flex"><span>(छ) लब्धप्रतिष्ठित विद्वानहरूमध्येबाट दुईजना</span><span class="flex-right-item">– सदस्य</span></div><div class="list-item-flex"><span>(ज) डीनहरूमध्येबाट उप-कुलपतिले तोकेको डीन</span><span class="flex-right-item">– सदस्य-सचिव</span></div></div><div class="indent-1"> (३) उपदफा (२) बमोजिमका पदेन सदस्य बाहेक अन्य सदस्यको मनोनयन उप-कुलपतिबाट हुनेछ । </div><div class="indent-1"> (४) उपदफा (२) बमोजिमका मनोनीत सदस्यको पदावधि तीन वर्षको हुनेछ । </div><div class="indent-1"> (५) कुनै कारणले प्राज्ञिक परिषद्का मनोनीत सदस्यको पद रिक्त हुन गएमा बाँकी अवधिको लागि उपदफा (३) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ । </div><div class="indent-1"> (६) प्राज्ञिक परिषद्को बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्मको लागि बैठक सम्बन्धी कार्यविधि प्राज्ञिक परिषद् आफैंले निर्धारण गर्न सक्नेछ । </div></div><div class="content-paragraph"><span class="bold">११. प्राज्ञिक परिषद्‌को काम, कर्तव्य र अधिकार :</span> प्राज्ञिक परिषद्‌को काम, कर्तव्य र अधिकार देहाय बमोजिम हुनेछः - <div class="indent-2"> (क) विश्वविद्यालयको पाठ्यक्रम निर्धारण तथा स्वीकृत गर्ने, </div><div class="indent-2"> (ख) विश्वविद्यालय अन्तर्गत सञ्चालन हुने परीक्षाको किसिम तोक्ने, </div><div class="indent-2"> (ग) विश्वविद्यालयको शैक्षिक गुणस्तर निर्धारण तथा कायम गर्ने, </div><div class="indent-2"> (घ) अनुसन्धान सम्बन्धी नीति तर्जुमा गर्ने र अनुसन्धान कार्यक्रमलाई स्वीकृति प्रदान गर्ने, </div><div class="indent-2"> (ङ) विश्वविद्यालयमा अध्ययन, अध्यापन गरिने विषयहरूमा भर्ना हुन चाहिने योग्यता, विद्यार्थी भर्ना संख्या र भर्ना हुन चाहिने आधार तोक्ने, </div><div class="indent-2"> (च) प्राज्ञिक विषयमा कार्यकारी परिषद्लाई राय सल्लाह दिने, </div><div class="indent-2"> (छ) विश्वविद्यालयबाट दिइने मानार्थ उपाधिहरूको लागि सभामा सिफारिस गर्ने, </div><div class="indent-2"> (ज) तोकिए बमोजिम अन्य कामहरू गर्ने । </div></div><div class="text-center section-title bold">परिच्छेद-६</div><div class="text-center section-subtitle">कार्यकारी परिषद्‌को गठन तथा काम, कर्तव्य र अधिकार</div><div class="content-paragraph"><span class="bold">१२. कार्यकारी परिषद्‌को गठन :</span> (१) विश्वविद्यालयको कार्यकारी निकायको रूपमा काम गर्न एक कार्यकारी परिषद् रहनेछ । <div class="indent-1"> (२) कार्यकारी परिषद्को गठन देहाय बमोजिम हुनेछः - <div class="list-item-flex"><span>(क) उप-कुलपति</span><span class="flex-right-item">– अध्यक्ष</span></div><div class="list-item-flex"><span>(ख) डीनहरूमध्येबाट एकजना</span><span class="flex-right-item">– सदस्य</span></div><div class="list-item-flex"><span>(ग) सभाका सदस्य रहेका क्याम्पस प्रमुखहरूमध्येबाट<br>एकजना</span><span class="flex-right-item">– सदस्य</span></div><div class="list-item-flex"><span>(घ) शिक्षकहरूमध्येबाट एकजना</span><span class="flex-right-item">– सदस्य</span></div><div class="list-item-flex"><span>(ङ) रजिष्ट्रार</span><span class="flex-right-item">– सदस्य-सचिव</span></div></div><div class="indent-1"> (३) उपदफा (२) बमोजिमका पदेन सदस्य बाहेक अन्य सदस्यको मनोनयन उप-कुलपतिको सिफारिसमा सभाबाट हुनेछ । </div><div class="indent-1"> (४) उपदफा (२) बमोजिमका मनोनीत सदस्यको पदावधि तीन वर्षको हुनेछ । </div><div class="indent-1"> (५) कुनै कारणले मनोनीत सदस्यको पद रिक्त भएमा बाँकी अवधिको लागि उपदफा (३) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ । </div><div class="indent-1"> (६) कार्यकारी परिषद्‌को बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्मको लागि बैठक सम्बन्धी कार्यविधि कार्यकारी परिषद् आफैंले निर्धारण गर्न सक्नेछ । </div></div><div class="content-paragraph"><span class="bold">१३. कार्यकारी परिषद्‌को काम, कर्तव्य र अधिकार :</span> कार्यकारी परिषद्‌को काम, कर्तव्य र अधिकार देहाय बमोजिम हुनेछः - <div class="indent-2"> (क) सभाको निर्णय र निर्देशनहरू कार्यान्वयन गर्ने, गराउने, </div><div class="indent-2"> (ख) विश्वविद्यालयको वार्षिक कार्यक्रम, बजेट, प्रगति विवरण, लेखापरीक्षण प्रतिवेदन र अन्य प्रस्तावहरू तयार गरी स्वीकृतिको लागि सभामा पेश गर्ने, </div><div class="indent-2"> (ग) विश्वविद्यालयको कोष तथा चल, अचल सम्पत्तिको सञ्चालन, रेखदेख र संरक्षण गर्ने, </div><div class="indent-2"> (घ) सभाको नीति निर्देशनको अधीनमा रही विश्वविद्यालयको चल, अचल सम्पत्ति बेचबिखन गर्ने, ठेक्कापट्टामा दिने, लिने काम गर्ने, </div><div class="indent-2"> (ङ) विश्वविद्यालयद्वारा सञ्चालित कार्यक्रमहरूको समन्वय, रेखदेख तथा निरीक्षण गर्ने र सोको प्रतिवेदन सभामा पेश गर्ने, </div><div class="indent-2"> (च) विश्वविद्यालय सम्बन्धी नियमहरूको मस्यौदा तयार गरी स्वीकृतिको लागि सभामा पेश गर्ने, </div><div class="indent-2"> (छ) सेवा आयोगको सिफारिसमा विश्वविद्यालयको लागि आवश्यक शिक्षक तथा कर्मचारीहरूको नियुक्ति र बढुवा गर्ने, </div><div class="indent-2"> (ज) विद्यार्थी शुल्क निर्धारण गर्ने, </div><div class="indent-2"> (झ) विश्वविद्यालयको लागि प्रदान गरिएका आर्थिक तथा अन्य सहयोग ग्रहण गर्ने, </div><div class="indent-2"> (ञ) तोकिए बमोजिम अन्य कामहरू गर्ने । </div></div><div class="text-center section-title bold">परिच्छेद-७</div><div class="text-center section-subtitle">संकाय, अनुसन्धान केन्द्र तथा अन्य निकाय</div><div class="content-paragraph"><span class="bold">१४. संकायः</span> (१) विश्वविद्यालयबाट सञ्चालन गरिने उच्च शिक्षाको लागि कला, विज्ञान, चिकित्साशास्त्र, कानून, व्यवस्थापन, शिक्षा लगायत तोकिएका विषयमा तोकिए बमोजिमका संकायहरू रहनेछन्। <div class="indent-1"> (२) संकायको काम, कर्तव्य र अधिकार तोकिए बमोजिम हुनेछ । </div></div><div class="content-paragraph"><span class="bold">१५. अनुसन्धान केन्द्र :</span> (१) विश्वविद्यालयले कला, विज्ञान, चिकित्साशास्त्र, कानून, व्यवस्थापन, शिक्षा लगायतका विषयमा अनुसन्धान गर्नको लागि आवश्यकतानुसार अनुसन्धान केन्द्रको स्थापना गर्न सक्नेछ । <div class="indent-1"> (२) अनुसन्धान केन्द्रको स्थापना, काम, कर्तव्य र अधिकार तथा सञ्चालन सम्बन्धी व्यवस्था तोकिए बमोजिम हुनेछ । </div></div><div class="content-paragraph"><span class="bold">१६. विद्यापरिषद् :</span> (१) प्रत्येक संकायमा शैक्षिक तथा प्राज्ञिक कार्यक्रमहरूको सञ्चालनको लागि तोकिए बमोजिम एक विद्यापरिषद् रहनेछ । <div class="indent-1"> (२) विद्यापरिषद् अन्तर्गत तोकिए बमोजिमका विषय समितिहरू रहनेछन् । </div><div class="indent-1"> (३) विद्यापरिषद् र सो अन्तर्गत रहने समितिको काम, कर्तव्य र अधिकार तथा बैठक सम्बन्धी कार्यविधि तोकिए बमोजिम हुनेछ । </div></div><div class="content-paragraph"><span class="bold">१७. क्याम्पस :</span> (१) विश्वविद्यालयले विभिन्न विषयमा उच्च शिक्षा प्रदान गर्नको लागि आवश्यकतानुसार क्याम्पसको स्थापना तथा सञ्चालन गर्न सक्नेछ । <div class="indent-1"> (२) क्याम्पसको स्थापना र सञ्चालन सम्बन्धी व्यवस्था तोकिए बमोजिम हुनेछ । </div></div><div class="content-paragraph"><span class="bold">१८. पाठ्यक्रम विकास केन्द्र :</span> (१) विश्वविद्यालयमा अध्ययन र अध्यापन गरिने विभिन्न विषयहरूको पाठ्यक्रमको निर्धारण तथा विकासको लागि एक पाठ्यक्रम विकास केन्द्र रहनेछ । <div class="indent-1"> (२) पाठ्यक्रम विकास केन्द्रको स्थापना र काम, कर्तव्य तथा अधिकार तोकिए बमोजिम हुनेछ । </div></div><div class="content-paragraph"><span class="bold">१९. विश्वविद्यालयसँग सम्बन्धन गर्न सक्ने :</span> (१) निजी क्षेत्रका कुनै क्याम्पसले विश्वविद्यालयसँग सम्बन्धन प्राप्त गरी सञ्चालन हुन चाहेमा विश्वविद्यालयले तोकिए बमोजिम त्यस्ता क्याम्पसलाई सम्बन्धन प्रदान गर्न सक्नेछ । <div class="indent-1"> (२) उपदफा (१) बमोजिम सम्बन्धन प्राप्त क्याम्पसले विश्वविद्यालयद्वारा तोकिएका शर्तहरूको पालना गर्नु पर्नेछ । </div></div><div class="content-paragraph"><span class="bold">२०. अन्य विश्वविद्यालयका क्याम्पसको सञ्चालन सम्बन्धी विशेष व्यवस्था :</span> (१) कुनै विश्वविद्यालयका आङ्गिक तथा सम्बन्धन प्राप्त क्याम्पसले विश्वविद्यालयसँग आबद्ध भई आङ्गिक तथा सम्बन्धन प्राप्त क्याम्पसको रूपमा रहन सञ्चालक समितिको सिफारिस सहित निवेदन गरेमा सो क्याम्पसलाई विश्वविद्यालयको आङ्गिक तथा सम्बन्धन प्राप्त क्याम्पसको रूपमा मान्यता दिन प्रक्रिया अगाडि बढाइनेछ । <div class="indent-1"> (२) उपदफा (१) बमोजिमको प्रक्रिया विश्वविद्यालयले तोके बमोजिम हुनेछ । </div><div class="indent-1"> (३) उपदफा (१) बमोजिम कुनै क्याम्पस विश्वविद्यालयको आङ्गिक क्याम्पसको रूपमा सञ्चालन भएपछि त्यस्तो क्याम्पसको नाममा रहेको सम्पत्ति समेत विश्वविद्यालयको आङ्गिक क्याम्पसमा सर्नेछ । </div><div class="indent-1"> (४) उपदफा (१) बमोजिम कुनै क्याम्पस विश्वविद्यालयको आङ्गिक क्याम्पसको रूपमा सञ्चालन भएपछि सो क्याम्पसमा कार्यरत शिक्षक तथा कर्मचारीहरू विश्वविद्यालयको आङ्गिक क्याम्पसको शिक्षक तथा कर्मचारीको रूपमा रहनेछन् । </div><div class="indent-1"> (५) उपदफा (४) बमोजिम कुनै शिक्षक तथा कर्मचारी विश्वविद्यालयको आङ्गिक क्याम्पसको शिक्षक तथा कर्मचारीको रूपमा रहन नचाहेमा सभाले निर्धारण गरेको वा सम्बन्धित विश्वविद्यालयको स्वीकृति लिएको एक वर्षभित्र सो कुराको जानकारी सम्बन्धित विश्वविद्यालयलाई गराउनु पर्नेछ र त्यस्तो अवस्थामा विश्वविद्यालयले सम्बन्धित विश्वविद्यालयसँग परामर्श गरी त्यस्ता शिक्षक तथा कर्मचारीलाई विश्वविद्यालयको शिक्षक तथा कर्मचारीको रूपमा काममा लगाउन सक्नेछ । </div><div class="indent-1"> (६) उपदफा (४) बमोजिम विश्वविद्यालयको आङ्गिक क्याम्पसको शिक्षक तथा कर्मचारीको रूपमा रहने शिक्षक तथा कर्मचारीले सम्बन्धित क्याम्पसमा गरेको स्थायी सेवा विश्वविद्यालय अन्तर्गतको आङ्गिक क्याम्पसमा गरेको मानिनेछ र सोही बमोजिम निजहरूको सेवा अवधि गणना हुनेछ । </div><div class="indent-1"> (७) उपदफा (४) वा (५) बमोजिम कुनै शिक्षक तथा कर्मचारी विश्वविद्यालयको आङ्गिक क्याम्पसमा बहाल रहेमा निजहरूलाई मर्का पर्ने गरी साविकको पारिश्रमिक, सुविधा तथा सेवा शर्तमा कुनै परिवर्तन गरिने छैन । </div></div><div class="text-center section-title bold">परिच्छेद-८</div><div class="text-center section-subtitle">सेवा आयोग</div><div class="content-paragraph"><span class="bold">२१. सेवा आयोग :</span> (१) विश्वविद्यालयको शिक्षक तथा कर्मचारीहरूको नियुक्ति तथा बढुवाको लागि सिफारिस गर्न एक सेवा आयोग रहनेछ । <div class="indent-1"> (२) सेवा आयोगको गठन देहाय बमोजिम हुनेछः - <div class="list-item-flex"><span>(क) कुलपतिबाट नियुक्त व्यक्ति</span><span class="flex-right-item">– अध्यक्ष</span></div><div class="list-item-flex"><span>(ख) लोक सेवा आयोगको सदस्य</span><span class="flex-right-item">– सदस्य</span></div><div class="list-item-flex"><span>(ग) शिक्षकहरूमध्येबाट एकजना</span><span class="flex-right-item">– सदस्य</span></div></div><div class="indent-1"> (३) उपदफा (१) को खण्ड (क) र (ग) बमोजिमका अध्यक्ष र सदस्यको नियुक्तिको लागि सिफारिस गर्न कुलपतिबाट सह-कुलपतिको अध्यक्षतामा सभाका दुईजना सदस्यहरू रहेको एक समिति गठन हुनेछ र सो समितिको सिफारिसमा कुलपतिबाट अध्यक्ष र सदस्यको नियुक्ति हुनेछ । </div><div class="indent-1"> (४) उपदफा (३) बमोजिम नियुक्त अध्यक्ष तथा सदस्यको पदावधि चार वर्षको हुनेछ । </div><div class="indent-1"> (५) सेवा आयोगको अन्य काम, कर्तव्य र अधिकार तोकिए बमोजिम हुनेछ । </div><div class="indent-1"> (६) सेवा आयोगका अध्यक्ष र सदस्यको पारिश्रमिक, सुविधा र सेवाका अन्य शर्तहरू तोकिए बमोजिम हुनेछन् । </div><div class="indent-1"> (७) सेवा आयोगको बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्मको लागि बैठक सम्बन्धी कार्यविधि सेवा आयोग आफैंले निर्धारण गर्न सक्नेछ । </div></div><div class="text-center section-title bold">परिच्छेद-९</div><div class="text-center section-subtitle">विश्वविद्यालयका पदाधिकारी, शिक्षक तथा कर्मचारी</div><div class="content-paragraph"><span class="bold">२२. कुलपति :</span> (१) प्रधानमन्त्री विश्वविद्यालयको कुलपति हुनेछ । <div class="indent-1"> (२) कुलपति विश्वविद्यालयको प्रमुख हुनेछ । कुलपति उपस्थित रहेको अवस्थामा निजले विश्वविद्यालयको दीक्षान्त समारोहमा अध्यक्षको आसन ग्रहण गर्नेछ । </div><div class="indent-1"> (३) कुलपतिले आवश्यकतानुसार विश्वविद्यालयको निरीक्षण गरी विश्वविद्यालयलाई निर्देशन दिन सक्नेछ । </div></div><div class="content-paragraph"><span class="bold">२३. सह-कुलपति :</span> (१) <span class="bold"><sup>*</sup></span>शिक्षा, विज्ञान तथा प्रविधि मन्त्री वा राज्यमन्त्री विश्वविद्यालयको सह-कुलपति हुनेछ । <div class="indent-1"> (२) कुलपतिको अनुपस्थितिमा सह-कुलपतिले विश्वविद्यालयको दीक्षान्त समारोहमा अध्यक्षता गर्नेछ । </div><div class="indent-1"> (३) सह-कुलपतिले आवश्यकतानुसार विश्वविद्यालयको निरीक्षण गरी विश्वविद्यालयलाई निर्देशन दिन सक्नेछ । </div></div><div class="content-paragraph"><span class="bold">२४. उप-कुलपति :</span> (१) उप-कुलपति विश्वविद्यालयमा पूरा समय काम गर्ने प्रमुख पदाधिकारी हुनेछ । <div class="indent-1"> (२) उप-कुलपतिको पदमा नियुक्तिको लागि सिफारिस गर्न कुलपतिले सभाका सदस्यहरूमध्येबाट <span class="bold"><sup>*</sup></span>शिक्षा, विज्ञान तथा प्रविधि मन्त्रालयको सचिव समेत रहने गरी तीन सदस्यीय एक समिति गठन गर्नेछ । </div><div class="indent-1"> (३) उपदफा (२) बमोजिमको समितिले उप-कुलपतिको पदमा नियुक्त हुने योग्य तीनजना व्यक्तिको नाम सिफारिस गर्नु पर्नेछ र यसरी सिफारिस भएका व्यक्तिहरूमध्येबाट कुलपतिले उप-कुलपतिको नियुक्ति गर्नेछ । </div><div class="indent-1"> (४) विश्वविद्यालयको सबै काम कारबाही उपर उप-कुलपतिको सामान्य नियन्त्रण रहनेछ र निजले विश्वविद्यालयको काम कारबाहीमा निर्देशन दिन र रेखदेख गर्न सक्नेछ । </div><div class="indent-1"> (५) उप-कुलपतिको पदावधि चार वर्षको हुनेछ । </div><div class="indent-1"> (६) कुलपति र सह-कुलपतिको अनुपस्थितिमा विश्वविद्यालयको दीक्षान्त समारोहमा उप-कुलपतिले अध्यक्षता गर्नेछ । </div><div class="indent-1"> (७) उप-कुलपतिले सभाको निर्णय र निर्देशनहरू कार्यान्वयन गर्नु गराउनु पर्नेछ । </div><div class="indent-1"> (८) यो ऐन वा यस ऐन अन्तर्गत बनेको नियममा कुनै निकाय वा अधिकारीले गर्ने भनी उल्लेख भएका कामहरू बाहेक अन्य कामहरू उप-कुलपतिले गर्नेछ । त्यस्तो कामको जानकारी उप-कुलपतिले तुरुन्त कुलपतिलाई गराउनु पर्नेछ र लगत्तै बस्ने सभाको बैठकद्वारा अनुमोदन गराउनु पर्नेछ । </div><div class="indent-1"> (९) उप-कुलपतिको अनुपस्थितिमा निजको काम कुलपतिबाट व्यवस्था भए बमोजिम हुनेछ । </div><div class="indent-1"> (१०) उप-कुलपतिको अन्य काम, कर्तव्य र अधिकार, पारिश्रमिक, सुविधा र सेवाका अन्य शर्तहरू तोकिए बमोजिम हुनेछन् । </div></div><div class="content-paragraph"><span class="bold">२५. रजिष्ट्रार :</span> रजिष्ट्रारको नियुक्ति उप-कुलपतिको सिफारिसमा कुलपतिबाट हुनेछ । </div><div class="content-paragraph"><span class="bold">२६. डीन :</span> डीनको नियुक्ति कार्यकारी परिषद्बाट हुनेछ । </div><div class="content-paragraph"><span class="bold">२७. निर्देशक :</span> (१) अनुसन्धान केन्द्र तथा पाठ्यक्रम विकास केन्द्रको प्रमुखको रूपमा काम गर्न छुट्टाछुट्टै निर्देशक रहनेछन् । <div class="indent-1"> (२) निर्देशकको नियुक्ति कार्यकारी परिषद्ले गर्नेछ । </div></div><div class="content-paragraph"><span class="bold">२८. रजिष्ट्रार, डीन र निर्देशकको काम, कर्तव्य र अधिकार, पारिश्रमिक, सुविधा र सेवाका शर्तहरू :</span> (१) रजिष्ट्रार, डीन र निर्देशक विश्वविद्यालयको पूरा समय काम गर्ने पदाधिकारी हुनेछन् । <div class="indent-1"> (२) रजिष्ट्रार, डीन र निर्देशकको पदावधि चार वर्षको हुनेछ । </div><div class="indent-1"> (३) रजिष्ट्रार, डीन र निर्देशकको काम, कर्तव्य, अधिकार, पारिश्रमिक, सुविधा तथा सेवाका अन्य शर्तहरू तोकिए बमोजिम हुनेछन् । </div></div><div class="content-paragraph"><span class="bold">२९. अन्य पदाधिकारीहरू :</span> (१) विश्वविद्यालयमा तोकिए बमोजिमका अन्य पदाधिकारीहरू रहनेछन् । <div class="indent-1"> (२) उपदफा (१) बमोजिमका पदाधिकारीको नियुक्ति, काम, कर्तव्य र अधिकार, पारिश्रमिक, सुविधा तथा सेवाका शर्तहरू तोकिए बमोजिम हुनेछन् । </div></div><div class="content-paragraph"><span class="bold">३०. पदबाट हटाउन सकिने :</span> (१) उप-कुलपति, सेवा आयोगको अध्यक्ष वा रजिष्ट्रारले आफ्नो पद अनुरूपको जिम्मेवारी पूरा नगरेको, इमानदारीपूर्वक काम नगरेको वा निजले पद अनुकूलको आचरण नगरेको भनी सभामा तत्काल रहेका एक चौथाई सदस्यहरूले निजलाई पदबाट हटाउन कुलपति समक्ष लिखित निवेदन दिएमा कुलपतिले सभाको कुनै सदस्यको अध्यक्षतामा विश्वविद्यालय अनुदान आयोगको सदस्य र <span class="bold"><sup>*</sup></span>शिक्षा, विज्ञान तथा प्रविधि मन्त्रालयको सचिव रहेको तीन सदस्यीय एक छानबिन समिति गठन गर्नेछ । <div class="indent-1"> (२) उपदफा (१) बमोजिम गठित छानबिन समितिले सो सम्बन्धमा आवश्यक छानबिन गरी तीस दिनभित्र आफ्नो प्रतिवेदन कुलपति समक्ष पेश गर्नु पर्नेछ । </div><div class="indent-1"> (३) उपदफा (२) बमोजिमको प्रतिवेदन प्राप्त भएपछि कुलपतिले सो प्रतिवेदन सभा समक्ष पेश गर्नेछ । </div><div class="indent-1"> (४) उपदफा (२) बमोजिम पेश भएको प्रतिवेदन उपर छलफल हुँदा सभाले उप-कुलपति, सेवा आयोगको अध्यक्ष वा रजिष्ट्रारलाई पदबाट हटाउन निर्णय गरेमा कुलपतिले त्यस्तो उप-कुलपति, सेवा आयोगको अध्यक्ष वा रजिष्ट्रारलाई पदबाट हटाउनेछ । तर त्यसरी हटाउनु अघि निजलाई सफाई पेश गर्ने मौकाबाट वञ्चित गरिने छैन। </div><div class="indent-1"> (५) उप-कुलपति, सेवा आयोगको अध्यक्ष वा रजिष्ट्रार बाहेक विश्वविद्यालयका अन्य पदाधिकारीलाई उपदफा (१) बमोजिमको आरोपमा छानबिन गर्दा वा पदबाट हटाउँदा अपनाउनु पर्ने प्रक्रिया तोकिए बमोजिम हुनेछ । </div><div class="indent-1"> (६) यस दफा बमोजिम कुनै पदाधिकारी उपर छानबिन शुरु भएमा त्यसको अन्तिम निर्णय नभएसम्मको लागि निजले आफू बहाल रहेको पदको काम गर्न पाउने छैन। </div><div class="indent-1"><span class="bold"><sup>+</sup></span>(७) उपदफा (६) बमोजिमको पदाधिकारीले गर्ने दैनिक काम सम्पादन गर्नका लागि कुलपतिले विश्वविद्यालयको कुनै पदाधिकारीलाई जिम्मेवारी तोक्न सक्नेछ । </div></div><div class="content-paragraph"><span class="bold">३१. शिक्षक तथा कर्मचारी सम्बन्धी व्यवस्था :</span> (१) विश्वविद्यालयमा आवश्यक संख्यामा शिक्षक तथा कर्मचारी रहनेछन् । <div class="indent-1"> (२) उपदफा (१) बमोजिमका शिक्षक तथा कर्मचारीको नियुक्ति, काम, कर्तव्य र अधिकार, पारिश्रमिक, सुविधा तथा सेवाका शर्तहरू तोकिए बमोजिम हुनेछन् । </div></div><div class="text-center section-title bold">परिच्छेद-१०</div><div class="text-center section-subtitle">विश्वविद्यालयको कोष, लेखा तथा लेखापरीक्षण</div><div class="content-paragraph"><span class="bold">३२. विश्वविद्यालयको कोष :</span> (१) विश्वविद्यालयको आफ्नो एउटा छुट्टै कोष हुनेछ र सो कोषमा देहायका रकमहरू रहनेछन्ः - <div class="indent-2"> (क) नेपाल सरकारबाट प्राप्त रकम, </div><div class="indent-2"> (ख) विश्वविद्यालय अनुदान आयोगबाट प्राप्त रकम, </div><div class="indent-2"> (ग) <span class="bold"><sup>*</sup></span>स्थानीय तहबाट प्राप्त रकम, </div><div class="indent-2"> (घ) कुनै व्यक्ति वा संस्थाले चन्दा, दान, दातव्य र आर्थिक सहायता स्वरूप प्रदान गरेको रकम, </div><div class="indent-2"> (ङ) उद्योग, व्यापार व्यवसायसँग सम्बद्ध व्यक्ति वा संस्थाबाट सहयोग वा अनुदान स्वरूप प्राप्त रकम, </div><div class="indent-2"> (च) अन्तर्राष्ट्रिय संघ, संस्था, विदेशी व्यक्ति, सरकार, एजेन्सी वा वित्तीय संस्थाहरूबाट सहयोग वा ऋण स्वरूप प्राप्त रकम, </div><div class="indent-2"> (छ) शुल्क तथा अन्य कुनै स्रोतबाट प्राप्त रकम । </div><div class="indent-1"> (२) उपदफा (१) को खण्ड (च) बमोजिम विश्वविद्यालयले कुनै रकम प्राप्त गर्दा नेपाल सरकारको पूर्वस्वीकृति लिनु पर्नेछ। </div><div class="indent-1"> (३) विश्वविद्यालयको कोषको रकम कार्यकारी परिषद्ले तोकेको कुनै वाणिज्य बैङ्कमा खाता खोली जम्मा गरिनेछ । </div><div class="indent-1"> (४) विश्वविद्यालयको कोष र खाताको सञ्चालन तोकिए बमोजिम हुनेछ । </div><div class="indent-1"> (५) विश्वविद्यालयको सबै खर्चहरू सभाबाट स्वीकृत भए अनुसार उपदफा (१) बमोजिमको कोषबाट व्यहोरिनेछ । </div></div><div class="content-paragraph"><span class="bold">३३. लेखा र लेखापरीक्षण :</span> (१) विश्वविद्यालयले आफ्नो आय-व्ययको लेखा नेपाल सरकारले अपनाएको लेखाप्रणाली अनुसार राख्नु पर्नेछ । <div class="indent-1"> (२) विश्वविद्यालयले लेखाको तोकिए बमोजिम आन्तरिक नियन्त्रण प्रणालीको व्यवस्था गर्नु पर्नेछ । </div><div class="indent-1"> (३) विश्वविद्यालयको लेखापरीक्षण महालेखा परीक्षकबाट हुनेछ । </div></div><div class="text-center section-title bold">परिच्छेद-११</div><div class="text-center section-subtitle">विविध</div><div class="content-paragraph"><span class="bold">३४. प्रमाणपत्र र उपाधि दिने तथा समकक्षता र स्तर निर्धारण गर्ने :</span> (१) तोकिएको विषयमा उच्च शिक्षा हासिल गर्ने विद्यार्थी, प्रशिक्षार्थी वा अनुसन्धानकर्तालाई विश्वविद्यालयले तोकिए बमोजिमको प्रमाणपत्र र उपाधि दिन र अनुसन्धानात्मक कार्य गर्ने तथा प्राज्ञिक क्षेत्रमा प्रशंसनीय कार्य गर्ने व्यक्तिलाई मानार्थ उपाधि प्रदान गर्न सक्नेछ । <div class="indent-1"> (२) विश्वविद्यालयले कुनै स्वदेशी वा विदेशी विश्वविद्यालय वा शैक्षिक संस्थाको शैक्षिक उपाधिलाई मान्यता दिन र विश्वविद्यालयका विभिन्न तहका शैक्षिक उपाधिहरूसँग ती उपाधिहरूको समकक्षता र स्तर निर्धारण गर्न सक्नेछ । </div></div><div class="content-paragraph"><span class="bold">३५. विश्वविद्यालयमा भर्ना हुन चाहिने योग्यता :</span> (१) विश्वविद्यालयमा भर्ना हुन चाहिने विद्यार्थी वा अनुसन्धानकर्ताको योग्यता तोकिए बमोजिम हुनेछ । <div class="indent-1"> (२) विश्वविद्यालयले विद्यार्थी भर्ना गर्दा नेपाल सरकारको नीति अनुरूप महिला, आदिवासी/जनजाति, मधेशी, दलित, अपाङ्ग, पिछडिएको वर्ग वा समुदायका विद्यार्थीलाई तोकिएको प्रतिशतको आधारमा भर्नाको लागि स्थान सुरक्षित गर्नु पर्नेछ । </div></div><div class="content-paragraph"><span class="bold"><sup>+</sup>३५क.: निःशुल्क उच्च शिक्षा तथा छात्रवृत्ति :</span> (१) विश्वविद्यालयले तोकेको मापदण्ड पूरा गरी विश्वविद्यालय वा मातहतका आङ्गिक तथा सामुदायिक शैक्षिक संस्थामा भर्ना भएका दलित, सिमान्तीकृत, अपाङ्ग र आर्थिक रूपले विपन्न विद्यार्थीको लागि उच्च शिक्षा निःशुल्क हुनेछ । <div class="indent-1"> (२) उपदफा (१) को प्रयोजनको लागि आधार, मापदण्ड, वर्गीकरण सम्बन्धी अन्य व्यवस्था नेपाल सरकारले नेपाल राजपत्रमा सूचना प्रकाशन गरी तोके बमोजिम हुनेछ । </div><div class="indent-1"> (३) उपदफा (२) बमोजिमको सुविधा एक विद्यार्थीले प्रत्येक तहमा एकपटक मात्र उपभोग गर्न पाउनेछ । </div><div class="indent-1"> (४) प्रचलित कानूनमा जुनसुकै कुरा लेखिएको भए तापनि दलित विद्यार्थीको लागि प्राविधिक तथा व्यावसायिक उच्च शिक्षामा भर्नाका लागि तोकिए बमोजिमको सिट सुरक्षित गरिनेछ । </div><div class="indent-1"> (५) विश्वविद्यालयले शहिद, बेपत्ता पारिएका र अपाङ्गता भएका व्यक्तिका छोरा, छोरीको लागि प्रचलित कानूनमा व्यवस्था भए बमोजिम उच्च शिक्षाको व्यवस्था गर्नेछ। </div><div class="indent-1"> (६) कक्षा छ देखि कक्षा दशसम्म सामुदायिक विद्यालयमा अध्ययन गरेको विद्यार्थीले उच्च शिक्षामा प्रचलित कानून बमोजिम छात्रवृत्ति पाउनेछ । </div></div><div class="content-paragraph"><span class="bold">३६. राष्ट्रिय शिक्षा नीति अनुरूप कार्य गर्ने :</span> नेपाल सरकारको राष्ट्रिय शिक्षा नीति अनुरूप कार्य सञ्चालन गर्नु विश्वविद्यालयको कर्तव्य हुनेछ । </div><div class="content-paragraph"><span class="bold">३७. काम कारबाही बदर नहुने :</span> विश्वविद्यालयको कुनै पदाधिकारी वा सदस्यको स्थान रिक्त भई वा कुनै पदाधिकारी वा सदस्यको नियुक्ति वा मनोनयनमा त्रुटि भएको कारणले मात्र त्यस्तो काम कारबाही बदर हुने छैन । </div><div class="content-paragraph"><span class="bold">३८. असल नियतले गरेको काममा बचाउ :</span> यो ऐन वा यस ऐन अन्तर्गत बनेको नियम बमोजिम असल नियत लिई गरेको वा गर्न खोजेको कुनै कामको सम्बन्धमा विश्वविद्यालय वा विश्वविद्यालयको कुनै पदाधिकारी उपर मुद्दा चलाउने वा अन्य कारबाही गरिने छैन । </div><div class="content-paragraph"><span class="bold">३९. नेपाल सरकारको पूर्वस्वीकृति लिनु पर्ने :</span> विश्वविद्यालयले नेपाल सरकारलाई आर्थिक दायित्व पर्ने गरी कुनै पदाधिकारी, शिक्षक तथा कर्मचारीको दरबन्दी स्वीकृत गर्दा वा त्यस्ता पदाधिकारी, शिक्षक तथा कर्मचारीको पारिश्रमिक तथा सेवा सुविधा थप गर्नु अघि नेपाल सरकार, अर्थ मन्त्रालयको स्वीकृति लिनु पर्नेछ । </div><div class="content-paragraph"><span class="bold">४०. अधिकार प्रत्यायोजन :</span> (१) सभाले यो ऐन वा यस ऐन अन्तर्गत बनेको नियम बमोजिम आफूलाई प्राप्त भएको अधिकारहरूमध्ये आवश्यकतानुसार केही अधिकार प्राज्ञिक परिषद्, कार्यकारी परिषद् वा उप-कुलपतिलाई प्रत्यायोजन गर्न सक्नेछ । <div class="indent-1"> (२) प्राज्ञिक परिषद्ले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारहरूमध्ये आवश्यकतानुसार केही अधिकार विद्यापरिषद्लाई प्रत्यायोजन गर्न सक्नेछ । </div><div class="indent-1"> (३) कार्यकारी परिषद्ले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारहरूमध्ये आवश्यकतानुसार केही अधिकार विश्वविद्यालयका कुनै पदाधिकारी वा समितिलाई प्रत्यायोजन गर्न सक्नेछ । </div><div class="indent-1"> (४) सेवा आयोगले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारहरूमध्ये आवश्यकतानुसार केही अधिकार विश्वविद्यालयको कुनै समिति वा पदाधिकारीलाई प्रत्यायोजन गर्न सक्नेछ । </div></div><div class="content-paragraph"><span class="bold">४१. नेपाल सरकारसँग सम्पर्क :</span> विश्वविद्यालयले नेपाल सरकारसँग सम्पर्क राख्दा <span class="bold"><sup>*</sup></span>शिक्षा, विज्ञान तथा प्रविधि मन्त्रालय मार्फत् राख्नेछ । </div><div class="content-paragraph"><span class="bold">४२. विश्वविद्यालय विघटन सम्बन्धी व्यवस्था :</span> (१) कुनै कारणले विश्वविद्यालय सञ्चालन हुन नसक्ने भएमा नेपाल सरकारले सभाको सिफारिसमा विश्वविद्यालय विघटन गर्न सक्नेछ । <div class="indent-1"> (२) उपदफा (१) बमोजिम विश्वविद्यालय विघटन भएमा विश्वविद्यालयको चल, अचल जायजेथा नेपाल सरकारको हुनेछ । </div></div><div class="content-paragraph"><span class="bold">४३. नियम बनाउने अधिकार :</span> यो ऐनको उद्देश्य कार्यान्वयन गर्न विश्वविद्यालयले आवश्यक नियम बनाउन सक्नेछ । </div><div class="footnote-section"><div class="footnote-item">* शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="footnote-item">** शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</div><div class="footnote-item">* केही नेपाल ऐन संशोधन गर्ने ऐन, २०७२ द्वारा झिकिएको ।</div><div class="footnote-item bold footnote-drastavya">द्रष्टव्य : (१) केही नेपाल ऐन संशोधन गर्ने ऐन, २०७२ द्वार रुपान्तरित भएका शब्दहरु: -</div><div class="footnote-item indent-1">“नगरपालिका प्रमुख” को सट्टा “नगर कार्यपालिकाको प्रमुख” ।</div><div class="footnote-item">(२) शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा रुपान्तर भएका शब्दहरु: -</div><div class="footnote-item indent-1">“सुदूरपश्चिमाञ्चल विश्वविद्यालय” को सट्टा “सुदूरपश्चिम विश्वविद्यालय” ।</div></div></body></html>