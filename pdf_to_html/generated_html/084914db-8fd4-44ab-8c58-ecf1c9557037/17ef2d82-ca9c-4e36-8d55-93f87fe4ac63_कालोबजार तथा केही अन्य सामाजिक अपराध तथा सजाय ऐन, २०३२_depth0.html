<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>कालोबजार तथा केही अन्य सामाजिक अपराध तथा सजाय ऐन, २०३२.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; /* The original PDF tables have no borders, so remove this */ /* border: 2px solid #000; */ } th, td { /* The original PDF tables have no borders, so remove this */ /* border: 1px solid #000; */ padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for amendment list and footnotes */ .amendment-list { margin-top: 20px; width: 100%; display: table; /* To make it behave like a table for alignment */ table-layout: fixed; } .amendment-list .row { display: table-row; } .amendment-list .cell-left { display: table-cell; width: 70%; padding: 2px 0; text-align: left; } .amendment-list .cell-right { display: table-cell; width: 30%; padding: 2px 0; text-align: right; } .footnote-section { margin-top: 25px; font-size: 12px; line-height: 1.5; border-top: 1px solid #ccc; /* Visual separation for footnotes */ padding-top: 10px; } .footnote-item { margin-bottom: 5px; text-align: justify; } .list-item-indent { padding-left: 20px; /* Indent for list items */ } .list-item-sub-indent { padding-left: 40px; /* Further indent for sub-list items */ } .square-bullet::before { content: '■'; /* Unicode for black square */ margin-right: 5px; font-size: 10px; vertical-align: middle; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><!-- Page 1 Content --><div class="header-section"><div class="document-title">कालोबजार तथा केही अन्य सामाजिक अपराध तथा सजाय ऐन, २०३२</div><div class="document-subtitle">प्रमाणीकरण तथा प्रकाशन मिति</div><div class="text-right" style="margin-top: 5px;">२०३२। ५। २०</div></div><div class="content-paragraph text-center"> संशोधन गर्ने ऐन </div><!-- The amendment list is visually a table-like structure, but without explicit table borders or headers in the PDF. Using custom CSS for a two-column layout to mimic the visual appearance. --><div class="amendment-list"><div class="row"><div class="cell-left">१. न्याय प्रशासन ऐन, २०४८</div><div class="cell-right">२०४८।२।१६</div></div><div class="row"><div class="cell-left">२. गणतन्त्र सुदृढीकरण तथा केही नेपाल कानुन<br>संशोधन गर्ने ऐन, २०६६</div><div class="cell-right">२०६६।१०।७</div></div><div class="row"><div class="cell-left">३. केही नेपाल ऐन संशोधन गर्ने ऐन, २०७२</div><div class="cell-right">२०७२।११।१३</div></div><div class="row"><div class="cell-left">४. नेपालको संविधान अनुकूल बनाउन केही नेपाल ऐनलाई<br>संशोधन गर्ने ऐन, २०७५</div><div class="cell-right">२०७५।११।१९</div></div></div><div class="content-paragraph"><span class="bold">X</span><span class="form-field xlarge"></span></div><div class="content-paragraph text-center"> २०३२ सालको ऐन नं. १० </div><div class="document-title">कालोबजार तथा केही अन्य सामाजिक अपराध तथा सजाय ऐन</div><div class="content-paragraph"><span class="bold">प्रस्तावनाः</span> सर्वसाधारण जनताको स्वास्थ्य, सुविधा र आर्थिक हित कायम राख्न कालोबजार, नाफाखोरी, जम्माखोरी, मिसावट र केही अन्य सामाजिक अपराध नियन्त्रण गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवबाट राष्ट्रिय पञ्चायतको सल्लाह र सम्मतिले यो ऐन बनाइबक्सेकोछ । </div><div class="content-paragraph"><span class="bold">१. संक्षिप्त नाम, विस्तार र प्रारम्भः</span> (१) यस ऐनको नाम “कालोबजार तथा केही अन्य सामाजिक अपराध तथा सजाय ऐन, २०३२” रहेको छ । </div><div class="content-paragraph list-item-indent"> (२) यो ऐन नेपाल <span class="form-field medium"></span> भर लागू हुनेछ । </div><div class="content-paragraph list-item-indent"> (३) यो ऐन तुरुन्त प्रारम्भ हुनेछ । </div><div class="footnote-section"><div class="footnote-item">• यो ऐन संवत् २०६५ साल जेठ १५ गते देखि लागू भएको ।</div><div class="footnote-item">✖ गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div></div><!-- Page 2 Content --><div class="content-paragraph"><span class="bold">२. कालोबजारः</span> कसैले देहायको कुनै काम गरे गराएमा कालोबजार गरेको ठहरी निजलाई देहायमा लेखिएबमोजिम सजाय हुनेछः– </div><div class="content-paragraph list-item-indent"> (क) नेपाल सरकारले मोल निर्धारित गरिदिएकोमा सो मोलमा र नेपाल सरकारले मोल निर्धारित नगरेकोमा नेपाल सरकारले नेपाल राजपत्रमा सूचना प्रकाशित गरी तोकिदिएको माल वस्तुको उत्पादक, आयातक वा मुख्य वितरकले निर्धारित गरेको मोलभन्दा बढी मोल लिई कसैले कुनै माल वस्तु बिक्री गरेमा सो माल वस्तुको लिएको मोल फिर्ता गराई सो माल वस्तु जफत गरी निजलाई <span class="footnote-ref">•</span> एक वर्षसम्म कैद हुनेछ र दश लाख रुपैयाँसम्म जरिवाना समेत हुन सक्नेछ । </div><div class="content-paragraph list-item-indent"><span class="bold">स्पष्टीकरणः</span> कुनै माल वस्तुको थोक वा खुद्रा मोल निर्धारित गर्दा सम्बन्धित क्षेत्रको भनाई समेत बुझी सामान्यतया निम्न विषयहरूमा ध्यान दिई उपभोक्ताले सुपथ मोलमा पाउने गरी मोल निर्धारण गर्नु पर्छः- </div><div class="content-paragraph list-item-sub-indent"> (क) माल वस्तुको मोल, </div><div class="content-paragraph list-item-sub-indent"> (ख) भाडा भरोट, </div><div class="content-paragraph list-item-sub-indent"> (ग) भन्सार महसूल, </div><div class="content-paragraph list-item-sub-indent"> (घ) माल वस्तु आयात वा उत्पादन गर्दा लाग्ने प्रचलित कानुनले मान्यता हुने किसिमको कर, दस्तुर र मुनासिब माफिकको सबै किसिमको खर्च, </div><div class="content-paragraph list-item-sub-indent"> (ङ) प्रतिष्ठान खर्च, </div><div class="content-paragraph list-item-sub-indent"> (च) डिलर, रिटेलर वा एजेण्टको मुनासिब कमिशन, र </div><div class="content-paragraph list-item-sub-indent"> (छ) उत्पादक वा आयातकको मुनासिब मुनाफा । </div><div class="content-paragraph list-item-indent"> (ख) निर्धारित मोलमा खुला बजारमा सजिलैसँग चाहिदो मात्रामा उपलब्ध नहुने खण्ड (क) बमोजिमको कुनै माल वस्तु कसैले निजी उपभोगका लागि भनी आदेश वा कुपन गराई वा नगराई </div><div class="footnote-section"><div class="footnote-item">• केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 3 Content --><div class="content-paragraph"> लिएकोमा त्यस्तो माल वस्तु वा आदेश कुपन नै बढी मोल कमिशन लिई वा नलिई बिक्री गरेमा वा अरू तवरले दिएमा त्यस्तो माल वस्तु वा आदेश कुपन बापत लिएको मोल कमिशन फिर्ता गराई सो माल वस्तु जफत र आदेश कुपन बदर गरी निजलाई <span class="footnote-ref">•</span> एक वर्षसम्म कैद वा दुई लाख पचास हजार रुपैयाँसम्म जरिवाना वा दुवै हुन सक्नेछ । </div><div class="content-paragraph list-item-indent"><span class="bold">तर-</span></div><div class="content-paragraph list-item-sub-indent"> (१) माल वस्तु लिइसकेपछि आवश्यक नरहेमा आवश्यक नहुनासाथ जसको आदेश कुपनले सो माल वस्तु लिएको हो निजको लिखित स्वीकृतिले निजले तोकिदिएको व्यक्तिलाई आफूले लिएको मोलमा नबढाई दिनु पर्छ । माल वस्तु लिई नसकेको भए आदेश कुपन तत्काल फिर्ता गर्नु पर्छ । </div><div class="content-paragraph list-item-sub-indent"> (२) बढी मोल लिएको नभई त्यस्तो माल वस्तुबाट आफन्त वा छिमेकी कसैको निजी उपभोगका लागि खाँचो टार्न अल्प मात्रामा दिएकोमा यस खण्डबमोजिम अपराध गरेको मानिने छैन । </div><div class="content-paragraph list-item-indent"> (ग) कुनै मनोरञ्जन वा यातायात सेवाको लागि लाग्ने शुल्क वा भाडा बापतको टिकटलाई सो टिकटको मोलभन्दा बढी मोल लिई कसैले बिक्री गरेमा बढी लिएको मोल रकम जफत गरी १ वर्षसम्म कैद वा जरिवाना वा दुवै हुन सक्नेछ । </div><div class="content-paragraph list-item-indent"> (घ) नेपाल सरकारले यो दफा अन्तर्गत मोल निर्धारण गर्ने उद्देश्यको लागि आवश्यकता अनुसार मूल्य निर्धारण सल्लाहकार समितिहरू गठन गर्नेछ । </div><div class="content-paragraph"><span class="bold">३. नाफाखोरीः</span> (१) दफा २ अन्तर्गत मोल निर्धारित भएकोमा बाहेक नेपाल सरकारले तोकेको कुनै माल वस्तुको व्यापार गर्ने व्यक्तिले माल वस्तु र </div><div class="footnote-section"><div class="footnote-item">• केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 4 Content --><div class="content-paragraph"> व्यापारको प्रचलन अनुसार सामान्यतया सयकडा २० भन्दा बढी मुनाफा लिएको अवस्थामा वा अभावको लाभ उठाई सो माल वस्तुको अनुचित नाफा लिई बिक्री गरेमा निजलाई <span class="footnote-ref">•</span> एकवर्षसम्म कैद वा दुई लाख पचास हजार रुपैयाँसम्म जरिवाना वा दुवै हुन सक्नेछ । </div><div class="content-paragraph list-item-indent"> (२) दफा २ मा जुनसुकै कुरा लेखिएको भएतापनि निर्यातमा घाटा उठाई पैठारी गरेका माल वस्तुको हकमा निर्यात गर्दा परेको घाटा समेत उठ्ने गरी उपदफा (१) बमोजिम मुनाफा लिन पाउनेछ । </div><div class="content-paragraph list-item-indent"> (३) प्रत्येक थोक वा खुद्रा बिक्रेताले नेपाल सरकारले तोकि दिएको माल वस्तुको मुल्यसूची सबैले देखिने गरी बिक्री स्थलमा टाँग्नु पर्दछ सो नगर्नेलाई १ वर्षसम्म कैद वा जरिवाना वा दुवै हुन सक्नेछ । </div><div class="content-paragraph"><span class="bold">४. माल वस्तुको विचलनः</span> नेपाल सरकारले कुनै प्रदेश वा जिल्लामा वितरणका लागि तोकिदिएको कोटाको वा कुनै प्रदेश वा जिल्लामा बिक्री वितरणको लागि आयात गरिएको वा एजेण्ट, डिलर वा रिटेलरको रूपमा उपलब्ध भएको माल वस्तु अन्यत्र लगेमा वा अन्यत्र बिक्री गरेमा वा एजेन्सी वा डिलरसीपको शर्त विरुद्ध वा उपभोक्ताहरूमा समुचित वितरण नहुने गरी कसैले बिक्री गरेमा निजलाई <span class="footnote-ref">•</span> एक वर्षसम्म कैद वा दुई लाख पचास हजार रुपैयाँसम्म जरिवाना वा दुवै हुन सक्नेछ । </div><div class="content-paragraph"><span class="bold">५. जम्माखोरी तथा कृत्रिम अभावः</span> बजारमा कुनै मालको कृत्रिम अभाव हुने गरी सो मालको मूल्य वृद्धि गराएर अनुचित नाफा लिई बजारमा बिक्री गर्ने नियतले त्यस्तो माल वस्तु संग्रह गरी बिक्री नगरी जम्माखोरी गरेमा निजलाई <span class="footnote-ref">•</span> एक वर्षसम्म कैद वा दुई लाख पचास हजार रुपैयाँसम्म जरिवाना वा दुवै सजाय हुनेछ । </div><div class="content-paragraph list-item-indent"> तर, नेपाल सरकारले अति आवश्यकको भनी राजपत्रमा तोकिदिएको माल वस्तुका सम्बन्धमा सोही अपराध उत्पादक, आयातक वा मुख्य वितरक वा </div><div class="footnote-section"><div class="footnote-item">• केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote-item">&#x2227; नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित ।</div></div><!-- Page 5 Content --><div class="content-paragraph"> निजहरूको कुनै डिलर वा एजेण्टले गरेमा निजलाई <span class="footnote-ref">•</span> एकवर्षसम्म कैद वा दश लाख रुपैयाँसम्म जरिवाना वा दुवै सजाय हुनेछ । </div><div class="content-paragraph"><span class="bold">६. झुक्याई बिक्री वितरणः</span> कमसल माललाई असल माल हो भनी वा एक माल वस्तुलाई अर्को माल वस्तु हो भन्ने भान पारी वा कुनै माल वस्तुमा सो माल वस्तुको स्तर घट्ने गरी मिसावट गरी सो कुरा नबताई कसैले बिक्री वितरण गरेमा निजलाई नौ महिनासम्म कैद वा दुई लाख रुपैयाँसम्म जरिवाना वा दुवै हुन सक्नेछ । </div><div class="content-paragraph"><span class="bold">७. औषधिमा मिसावट र मिसावट भएको औषधिको बिक्रीः</span> (१) शुद्ध औषधि सरह बिक्री वा प्रयोग गराउने नियतले वा त्यसरी बिक्री वा प्रयोग गरिने सम्भव छ भन्ने जानी जानी औषधिको प्रभाव शुन्य हुने, घटी हुने वा बदलिने वा हानीकारक हुने गरी कसैले कुनै औषधिमा मिसावट गरेमा वा त्यस्तो मिसावट भएको वा म्याद नाघेको औषधि हो भन्ने जानी जानी बिक्री गरेमा वा बिक्री गर्न उद्योग गरेमा वा बिक्री गर्न राखेमा वा उपचारको निमित्त कसैलाई दिएमा वा मिसावटको सम्बन्धमा जानकारी नभएका कुनै व्यक्तिलाई त्यस्तो औषधि सेवन गर्न लगाएमा निजलाई देहाय बमोजिम सजाय हुनेछः– </div><div class="content-paragraph list-item-indent"> (क) ज्यानलाई खतरा पुग्ने सम्भावना भएमा जन्म कैद वा दश वर्षसम्म कैद र जरिवाना, </div><div class="content-paragraph list-item-indent"> (ख) शरीरको कुनै अङ्गको शक्ति क्षीण वा हरण हुनसक्ने भएमा दश वर्षसम्म कैद र जरिवाना, </div><div class="content-paragraph list-item-indent"> (ग) अन्य अवस्थामा पाँच वर्षसम्म कैद वा जरिवाना वा दुवै । </div><div class="content-paragraph list-item-indent"> (२) कुनै अरू थोकलाई औषधि भनी बिक्री गरेमा समेत उपदफा (१) बमोजिमको कसुर गरेको ठहरी सजाय हुनेछ । </div><div class="content-paragraph"><span class="bold">८. जरिवानाको उपल्लो हद र जरिवाना बापतको कैदः</span> (१) <span class="form-field large"></span></div><div class="footnote-section"><div class="footnote-item">• केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote-item">&#x2297; केही नेपाल ऐन संशोधन गर्ने ऐन, २०७२ द्वारा झिकिएको ।</div></div><!-- Page 6 Content --><div class="content-paragraph list-item-indent"> (२) जरिवानाको सजाय तोक्दा जरिवाना नतिरेमा सो नतिरे बापत कति समयका लागि कैद हुने हो भन्ने कुरा पनि मुद्दा हेर्ने अधिकारीले आफ्नो निर्णयमा तोक्नु पर्छ । </div><div class="content-paragraph list-item-indent"> (३) जुन कसुर गरे बापत जरिवानाको सजाय भएको छ सो कसुरमा कैदको सजाय समेत हुने रहेछ भने उपदफा (२) अन्तर्गत जरिवाना नतिरे बापत पाँच वर्षभन्दा बढी अवधिका लागि कैद तोक्नु हुँदैन । जन्म कैद गरिएकोमा जरिवाना बापत थप कैद गरिने छैन । </div><div class="content-paragraph"><span class="bold">ब सङ्गठित संस्थाले कसुर गरेको सम्बन्धमाः</span> (१) यस ऐन बमोजिम कसुर गर्ने व्यक्ति कुनै सङ्गठित संस्था वा कम्पनी भएमा सो कसुर भएको कुरा आफूलाई थाहा थिएन वा कसुर रोक्न आफूले सकभर प्रयत्न गरेको थियो भन्ने कुरा प्रमाणित गर्न नसकेमा बाहेक त्यस्तो कसुरका लागि सम्बन्धित सङ्गठित संस्था वा कम्पनीको काम कारबाही उपर नियन्त्रण राख्ने सञ्चालक, महाप्रबन्धक, अन्य कुनै अधिकारी वा व्यक्तिलाई सजाय हुनेछ । </div><div class="content-paragraph list-item-indent"> (२) उपदफा (१) मा जुनसुकै कुरा लेखिएको भए तापनि कुनै सङ्गठित संस्था वा कम्पनीले गरेको कसुर त्यस्तो सङ्गठित संस्था वा कम्पनीको सञ्चालक, महाप्रबन्धक वा अरू कुनै अधिकारीको जानाजान वा लापरवाहीको कारण भएको हो भन्ने प्रमाणित भएमा त्यस्तो निर्देशक, महाप्रबन्धक वा अधिकारी पनि यस ऐनबमोजिम सजायको भागी हुनेछ । </div><div class="content-paragraph"><span class="bold">१०. कमिशनः</span> यस ऐन अनुसारको अपराध कसैले गरेको वा गर्न लागेको भनी कसैले सम्बन्धित अधिकारीमा जाहेर गरी अपराधी पक्राउ भई दोषी ठहरिएमा निजलाई भएको जरिवानाको पच्चीस प्रतिशत जाहेर गर्ने व्यक्तिलाई दिइनेछ । </div><div class="content-paragraph"><span class="bold">११. झुट्टा सुराक वा उजुर बापत सजायः</span> कसैले कसैलाई तर्साउने, धम्काउने, बेइज्जत गर्ने, दुःख टण्टा वा झिझ्याहट हुने उद्देश्यले झुट्टा हो भन्ने जानी जानी वा विश्वाश गर्नु पर्ने कारण भई वा झुट्टा प्रमाण बनाई वा मुनासिब आधार वा आशङ्का नभई झुट्टा उजुर गरेमा निजलाई तीन महिनासम्म कैद वा पाँच हजार रुपैयाँ सम्म जरिवाना वा दुवै सजाय हुन सक्नेछ । </div><!-- Page 7 Content --><div class="content-paragraph"><span class="bold">१२. अयोग्यताः</span> दफा ११ बाहेक यस ऐन अन्तर्गत ६ महिनाभन्दा बढी कैदको सजाय पाएको व्यक्तिले सजाय भुक्तान गरेको पाँच वर्ष नपुग्दै नेपाल सरकार वा नेपाल सरकारको स्वामित्व भएको सङ्गठित संस्थाको सेवा गर्न वा ठेक्का, लाइसेन्स लिन पाउने छैन । </div><div class="content-paragraph"><span class="bold">१३. पक्राउ र खानतलासी गर्ने अधिकारः</span> (१) कुनै व्यक्तिले यस ऐन अन्तर्गत सजाय हुने कुनै अपराध गरेमा वा त्यस्तो अपराध गरेको छ भनी मुनासिब माफिकको उजुर परेमा वा विश्वास पर्दो सूचना प्राप्त भएमा वा मुनासिब माफिकको शङ्का भई उपदफा (२) मा लेखिएको अधिकारीबाट वारेण्ट जारी भएमा निजलाई नायव निरीक्षक दर्जासम्मको प्रहरी अधिकृतले गिरफ्तार गर्न सक्नेछ । </div><div class="content-paragraph list-item-indent"> (२) उपदफा (१) बमोजिमको अवस्थामा <span class="footnote-ref">&#x2227;</span><span class="form-field large"></span> प्रमुख जिल्ला अधिकारी वा नेपाल सरकारले यस सम्बन्धमा तोकेको अधिकारीले पनि आफै वा अरू व्यक्तिलाई आदेश दिई गिरफ्तार गर्न सक्नेछ । </div><div class="content-paragraph list-item-indent"> (३) पक्राउ गर्नु पर्ने व्यक्ति लुकेको वा यस ऐन अन्तर्गतको अपराधसित सम्बन्धित माल वस्तु राखिएको मुनासिब माफिकको शङ्का भएको जुनसुकै गाउँ घर वा सवारीको खानतलासी नायव निरीक्षकसम्मको प्रहरी कर्मचारी वा <span class="footnote-ref">&#x2297;</span><span class="form-field large"></span> प्रमुख जिल्ला अधिकारी वा नेपाल सरकारले यस सम्बन्धमा तोकेको अधिकारीले वा निजहरूले लिखितरूपले अधिकारपत्र दिएको खरदारसम्मको सरकारी कर्मचारीले प्रचलित नेपाल कानुनबमोजिम गर्न सक्नेछ । </div><div class="content-paragraph list-item-indent"> (४) खानतलासी गर्दा यस ऐन अन्तर्गतको अपराधसित सम्बन्धित मालवस्तु सवारीको साधन कागजात नगद समेतलाई कब्जामा लिन सकिनेछ । </div><div class="content-paragraph"><span class="bold">१४. मुद्दा दायर गर्ने कार्यविधिः</span> (१) यस ऐन अन्तर्गत मुद्दा दायर गर्दा नेपाल सरकार वा नेपाल सरकारले नेपाल राजपत्रमा सूचना प्रकाशित गरी तोकिदिएको अधिकारीको स्वीकृति बेगर दायर गरिने छैन । </div><div class="content-paragraph list-item-indent"> (२) बाटोघाटोमा वा अन्यत्र सानातिना पसल थापी खुद्रा व्यापारीले दफा ३, ४ र ५ अन्तर्गतको कसुर गरेमा कसुरको रूप हेरी पहिला पटकको कसुर </div><div class="footnote-section"><div class="footnote-item">✖ गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div></div><!-- Page 8 Content --><div class="content-paragraph"> भए अनुचितरूपले लिएको नाफा दाखिल गराई सम्बन्धित व्यक्तिलाई भराई अब उप्रान्त यस्तो कसुर गर्ने छैन भन्ने कागजसम्म गराई मुद्दा नचलाउने गरी उपदफा (१) अन्तर्गतको अधिकारीले तामेलीमा राखी दिन सक्नेछ । </div><div class="content-paragraph list-item-indent"> (३) यस ऐन अन्तर्गतको मुद्दा अपराध भएको वा पत्ता लागेको ९० दिनभित्र दायर गरी सक्नु पर्छ । </div><div class="content-paragraph"><span class="square-bullet"></span><span class="bold">१५. मुद्दा हेर्ने अधिकारीः</span> (१) दफा ७ बमोजिम सजाय हुने कसूर सम्बन्धी मुद्दाको शुरु कारबाही र किनारा जिल्ला अदालतबाट हुनेछ । </div><div class="content-paragraph list-item-indent"> (२) उपदफा (१) मा लेखिए बाहेकका अन्य दफा बमोजिम सजाय हुने कसूर सम्बन्धी मुद्दाको शुरु कारबाही र किनारा गर्ने अधिकार प्रमुख जिल्ला अधिकारीलाई हुनेछ । </div><div class="content-paragraph list-item-indent"> (३) उपदफा (१) वा (२) बमोजिम जिल्ला अदालत वा प्रमुख जिल्ला अधिकारीले यस ऐन अन्तर्गत मुद्दाको कारबाही र किनारा गर्दा विशेष अदालत ऐन, २०५९ बमोजिमको कार्यविधि अपनाउनेछ । </div><div class="content-paragraph list-item-indent"> (४) उपदफा (१) वा (२) बमोजिम भएको निर्णय उपर पैंतिस दिनभित्र पुनरावेदन दिन सकिनेछ र प्रमुख जिल्ला अधिकारीले गरेको निर्णय उपर जिल्ला अदालतमा पुनरावेदन लाग्नेछ । </div><div class="content-paragraph"><span class="bold">१६. अपराधी ठहरिएको व्यक्तिलाई सार्वजनिक रूपमा निन्दा गर्नेः</span> अन्तिम निर्णय भैसकेपछि यस ऐन अन्तर्गत अपराधी ठहरिएको व्यक्तिको नाम, ठेगाना र निजले गरेको अपराध तथा सजायको प्रकृति खोली प्रकाशित गराउन व्यापक सार्वजनिक हितको लागि उपयोगी हुन्छ भन्ने देखिएमा अन्तिम निर्णय गर्नेले समाचारपत्र वा अन्य कुनै माध्यमबाट प्रकाशित गराई सार्वजनिक रूपमा निन्दा गर्ने निर्देश दिन सक्नेछ । </div><div class="footnote-section"><div class="footnote-item">• केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 9 Content --><div class="content-paragraph"><span class="bold">१७. यस ऐन अन्तर्गत गरिएको काम कारबाहीको बचाउः</span> यस ऐन अन्तर्गत असल नियतले गरेको वा गर्न प्रयत्न गरेको कुनै कामकारबाहीको निमित्त कुनै व्यक्ति उपर कुनै नालेश उजुर वा कानुनी कारबाही चलाउन सकिने छैन । </div><div class="content-paragraph"><span class="bold">१८. जफत भएको माल वस्तुको बिक्री वितरणः</span> यस ऐन अन्तर्गत जफत भएको माल वस्तुको बिक्री वितरण व्यवस्था नेपाल सरकारबाट हुनेछ र यसरी जफत भएको माल वस्तुबाट नष्ट गर्नु पर्ने भएमा त्यस्तो खर्च सम्बन्धित व्यक्तिसित सरकारी बाँकी सरह असुल उपर गर्न सकिनेछ । </div><div class="content-paragraph"><span class="bold">१९. अभियुक्त थुनामा रहने अवस्थाः</span> तारिखमा हाजिर नहुने वा धरौटी वा जमानीमा छाड्दा अभियुक्त भागी जाने सम्भावना भएको वा निजले सबूद प्रमाणमा हस्तक्षेप गर्ने सम्भावना भएको वा निजले यस ऐन अन्तर्गत अर्को कुनै अपराध गर्ने सम्भावना भएको अवस्थामा अभियुक्तलाई थुनामा राखी मुद्दाको पुर्पक्ष गरिनेछ । </div><div class="content-paragraph"><span class="bold">२०. नेपाल सरकार वादी हुनेः</span> यस ऐन अन्तर्गतको मुद्दा नेपाल सरकारवादी हुनेछ र मुलुकी फौजदारी कार्यविधि संहिता, २०७४ को अनुसूची-१ मा समावेश भएको मानिनेछ । </div><div class="content-paragraph"><span class="bold">२१. अन्य प्रचलित कानून बमोजिम मुद्दा चलाउन सकिनेः</span> यस ऐन अन्तर्गत अपराध हुने काम अन्य प्रचलित नेपाल ऐन अन्तर्गत पनि अपराध हुने रहेछ भने अर्को ऐन बमोजिम मुद्दा चलाउन यो ऐनले बाधा पुऱ्याएको मानिने छैन । </div><div class="content-paragraph"><span class="bold">२२. अधिकार प्रत्यायोजनः</span> नेपाल सरकारले यस ऐनबमोजिम आफूलाई भएको सबै वा केही अधिकार नेपाल राजपत्रमा सूचित आदेश जारी गरी कुनै अधिकृतलाई सुम्पन सक्नेछ । </div><div class="content-paragraph"><span class="bold">२३. नियम बनाउने अधिकारः</span> यस ऐनको उद्देश्य पूर्तिको लागि नेपाल सरकारले नेपाल राजपत्रमा सूचना प्रकाशित गरी नियमहरू बनाउन सक्नेछ । </div><!-- Page 10 Content --><div class="content-paragraph"><span class="bold">२४. खारेजीः</span> कालोबजार ऐन, २००८, मीलमा बनेको कपासको सूती धागो र सूती कपडाको चोर बजारी र चोरी निकासी नियन्त्रण कानुन २००८, नेपाल खाद्यान्न सञ्चय निवारण ऐन, २००९ र स्थानीय प्रशासन ऐन, २०२८ को दफा ८ को उपदफा (१) को खण्ड (ग) खारेज गरिएकोछ । </div><div class="content-paragraph"><span class="bold">द्रष्टव्यः</span></div><div class="content-paragraph"><span class="bold">१.</span> विशेष अदालत ऐन, २०५९ द्वारा रूपान्तर भएका शब्दहरूः– </div><div class="content-paragraph list-item-indent"> — “विशेष अदालत ऐन, २०३१” को सट्टा “विशेष अदालत ऐन, २०५९” । </div><div class="content-paragraph"><span class="bold">२.</span> केही नेपाल ऐन संशोधन गर्ने ऐन, २०५५ द्वारा रूपान्तर भएका शब्दहरूः– </div><div class="content-paragraph list-item-indent"> — “सरकारी मुद्दा सम्बन्धी ऐन, २०१७” को सट्टा “सरकारी मुद्दा सम्बन्धी ऐन, २०४९” । </div><div class="content-paragraph"><span class="bold">३.</span> केही नेपाल कानून संशोधन गर्ने ऐन, २०६३ बमोजिम रूपान्तर भएका शब्दहरूः– </div><div class="content-paragraph list-item-indent"> — “श्री ५ को सरकार” को सट्टा “नेपाल सरकार” । </div><div class="content-paragraph"><span class="bold">४.</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा रूपान्तर भएका शब्दहरूः- </div><div class="content-paragraph list-item-indent"> — "सरकारी मुद्दा सम्बन्धी ऐन, २०७४ को अनुसूची-१" को सट्टा "मुलुकी फौज्दारी कार्यविधि (संहिता) ऐन, २०७४ को अनुसूची-१" । </div></body></html>