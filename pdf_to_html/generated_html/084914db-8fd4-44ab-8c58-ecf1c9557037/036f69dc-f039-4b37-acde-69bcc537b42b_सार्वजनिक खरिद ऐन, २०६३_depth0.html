<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>सार्वजनिक खरिद ऐन, २०६३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.no-margin { margin: 0; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin: 5px 0; line-height: 1.7; display: flex; justify-content: space-between; align-items: baseline; text-align: justify; } .list-item-num { flex-shrink: 0; margin-right: 15px; min-width: 20px; /* Adjust as needed for bullet/number width */ } .list-item-content { flex-grow: 1; /* text-align: justify; */ } .list-item-date { flex-shrink: 0; margin-left: 15px; text-align: right; min-width: 100px; /* For the date alignment */ } /* Specific styles for committee list on page 43 */ .committee-list { margin: 15px 0; } .committee-item { display: flex; align-items: baseline; margin-bottom: 5px; } .committee-item .item-number { flex-shrink: 0; min-width: 30px; /* For (क) etc. */ margin-right: 10px; } .committee-item .item-role { flex-grow: 1; } .committee-item .item-designation { flex-shrink: 0; min-width: 80px; /* For संयोजक, सदस्य */ text-align: right; margin-left: 20px; } /* Styles for inner lists/sub-points */ .indent-1 { margin-left: 20px; } .indent-2 { margin-left: 40px; } .indent-3 { margin-left: 60px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- IGNORE www.lawcommission.gov.np --><div class="document-title">सार्वजनिक खरिद ऐन, २०६३</div></div><div class="content-paragraph" style="display: flex; justify-content: space-between;"><span class="text-left">प्रमाणीकरण र प्रकाशन मिति</span><span class="text-right">२०६३।९।३०</span></div><div class="content-paragraph" style="margin-top: 25px;"><span class="bold">संशोधन गर्ने ऐन</span></div><div class="list-item"><span class="list-item-num">१.</span><span class="list-item-content">केही नेपाल ऐन संशोधन गर्ने ऐन, २०७२</span><span class="list-item-date">२०७२।११।१३</span></div><div class="list-item"><span class="list-item-num">२.</span><span class="list-item-content">सार्वजनिक खरिद (पहिलो संशोधन) ऐन, २०७३</span><span class="list-item-date">२०७३। ३। ३०</span></div><div class="list-item"><span class="list-item-num">३.</span><span class="list-item-content">नेपालको संविधान अनुकूल बनाउन केही नेपाल ऐनलाई संशोधन</span><span class="list-item-date">२०७५। ११। १९</span></div><div class="content-paragraph" style="margin-top: -5px;"><span class="indent-1">गर्ने ऐन, २०७५</span></div><div class="document-subtitle">२०६३ सालको ऐन न.३६</div><div class="content-paragraph text-center"><span class="bold">सार्वजनिक खरिद सम्बन्धमा व्यवस्था गर्न बनेको ऐन</span></div><div class="content-paragraph"><span class="bold">प्रस्तावना :</span> सार्वजनिक खरिद सम्बन्धी कार्यविधि, प्रक्रिया तथा निर्णयलाई अझ बढी खुला, </div><div class="content-paragraph no-margin"> पारदर्शी, वस्तुनिष्ठ र विश्वसनीय बनाउन, </div><div class="content-paragraph no-margin"> सार्वजनिक खरिद प्रक्रियामा प्रतिस्पर्धा, स्वच्छता, ईमान्दारीता, जवाफदेहीता र विश्वशनीयता </div><div class="content-paragraph no-margin"> प्रवर्द्धन गरी मितव्ययी तथा विवेकपूर्ण ढङ्गबाट सार्वजनिक खर्चको अधिकतम प्रतिफल हासिल गर्न </div><div class="content-paragraph no-margin"> र सार्वजनिक निकायले निर्माण कार्य गर्दा गराउँदा, मालसामान, परामर्श सेवा तथा अन्य सेवा </div><div class="content-paragraph no-margin"> खरिद गर्दा त्यस्तो खरिदको व्यवस्थापन क्षमता अभिवृद्धि गरी उत्पादक, बिक्रेता, आपूर्तिकर्ता, </div><div class="content-paragraph no-margin"> निर्माण व्यवसायी वा सेवाप्रदायकलाई विना भेदभाव सार्वजनिक खरिद प्रक्रियामा सहभागी हुने </div><div class="content-paragraph no-margin"> समान अवसर सुनिश्चित गरी सुशासनको प्रत्याभूति गर्ने सम्बन्धमा कानूनी व्यवस्था गर्न वाञ्छनीय </div><div class="content-paragraph"> भएकोले, </div><div class="content-paragraph no-margin"> प्रतिनिधिसभाको घोषणा, २०६३ जारी भएको पहिलो वर्षमा प्रतिनिधिसभाले यो ऐन </div><div class="content-paragraph"> बनाएको छ । </div><!-- Page 2 --><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “सार्वजनिक खरिद ऐन, २०६३” रहेको </div><div class="content-paragraph no-margin"> छ । </div><div class="content-paragraph"> (२) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indent-1"> (क) <span class="bold">“खरिद”</span> भन्नाले सार्वजनिक निकायले यस ऐन बमोजिम कुनै मालसामान, </div><div class="content-paragraph no-margin indent-2"> परामर्श सेवा वा अन्य सेवा प्राप्त गर्ने वा कुनै निर्माण कार्य गर्ने वा </div><div class="content-paragraph no-margin indent-2"> गराउने कार्य सम्झनु पर्छ । </div><div class="content-paragraph indent-1"> (ख) <span class="bold">“सार्वजनिक निकाय”</span> भन्नाले देहायका निकाय सम्झनु पर्छ :- </div><div class="content-paragraph no-margin indent-2"> (१) संवैधानिक अङ्ग वा निकाय, अदालत, ∑ नेपाल सरकार वा प्रदेश </div><div class="content-paragraph no-margin indent-3"> सरकारका मन्त्रालय, सचिवालय, आयोग, विभाग वा सो अन्तर्गतका </div><div class="content-paragraph no-margin indent-3"> अन्य जुनसुकै सरकारी निकाय वा कार्यालय, </div><div class="content-paragraph no-margin indent-2"> (२) ∑ नेपाल सरकार वा प्रदेश सरकारको पूर्ण वा अधिकांश स्वामित्व </div><div class="content-paragraph no-margin indent-3"> वा नियन्त्रणमा रहेको संस्थान, कम्पनी, बैंक वा समिति वा प्रचलित </div><div class="content-paragraph no-margin indent-3"> कानून बमोजिम सार्वजनिक स्तरमा स्थापित वा ∑ नेपाल सरकार </div><div class="content-paragraph no-margin indent-3"> वा प्रदेश सरकारद्वारा गठित आयोग, संस्थान, प्राधिकरण, निगम, </div><div class="content-paragraph no-margin indent-3"> प्रतिष्ठान, बोर्ड, केन्द्र, परिषद् र यस्तै प्रकृतिका अन्य संगठित संस्था, </div><div class="content-paragraph no-margin indent-2"> (३) ∑ नेपाल सरकार वा प्रदेश सरकारद्वारा सञ्चालित वा ∑ नेपाल </div><div class="content-paragraph no-margin indent-3"> सरकार वा प्रदेश सरकारको पूर्ण वा अधिकांश अनुदान प्राप्त </div><div class="content-paragraph no-margin indent-3"> विश्वविद्यालय, महाविद्यालय, अनुसन्धान केन्द्र र यस्तै प्रकृतिका </div><div class="content-paragraph no-margin indent-3"> अन्य प्राज्ञिक वा शैक्षिक संस्था, </div><div class="content-paragraph" style="font-size: 11px;"> ∑ नेपालको संविधान अनुकूल बनाउन केही नेपाल ऐनलाई संशोधन गर्ने ऐन २०७५ द्वारा संशोधित । </div><!-- Page 3 --><div class="content-paragraph indent-2"> (४) स्थानीय तह, </div><div class="content-paragraph indent-2"> (५) विकास समिति ऐन, २०१३ बमोजिम गठित विकास समिति, </div><div class="content-paragraph indent-2"> (६) ∑ नेपाल सरकार वा प्रदेश सरकारको ऋण वा अनुदानमा </div><div class="content-paragraph no-margin indent-3"> सञ्चालित संस्था, र </div><div class="content-paragraph no-margin indent-2"> (७) ∑ नेपाल सरकार वा प्रदेश सरकारले नेपाल राजपत्रमा सूचना </div><div class="content-paragraph no-margin indent-3"> प्रकाशन गरी सार्वजनिक निकाय भनी तोकेको अन्य संस्था । </div><div class="content-paragraph indent-1"> (ग) <span class="bold">“मालसामान”</span> भन्नाले चल वा अचल, *सजीव वा निर्जीव जुनसुकै </div><div class="content-paragraph no-margin indent-2"> किसिमको वस्तु सम्झनु पर्छ र सो शब्दले त्यस्तो वस्तु आपूर्ति गर्ने </div><div class="content-paragraph no-margin indent-2"> कार्यको आनुषङ्गिक सेवा समेतलाई जनाउनेछ । </div><div class="content-paragraph indent-1"> (घ) <span class="bold">“निर्माण कार्य”</span> भन्नाले कुनै संरचना वा कुनै कुराको निर्माण गर्ने, पुनः </div><div class="content-paragraph no-margin indent-2"> निर्माण गर्ने, भत्काउने, मर्मत सम्भार गर्ने वा जिर्णोद्धार गर्ने कार्यसँग </div><div class="content-paragraph no-margin indent-2"> सम्बन्धित निर्माण स्थल तयार गर्ने, खन्ने, ठड्याउने, बनाउने, उपकरण वा </div><div class="content-paragraph no-margin indent-2"> मालसामान जडान गर्ने, सजाउने, आदि जस्ता कार्य सम्झनु पर्छ र सो </div><div class="content-paragraph no-margin indent-2"> शब्दले नक्शा बनाउने, प्रयोगशाला परीक्षण गर्ने, भूउपग्रहीय फोटो खिच्ने, </div><div class="content-paragraph no-margin indent-2"> भूकम्पीय परीक्षण गर्ने जस्ता निर्माण कार्यको आनुषङ्गिक सेवा समेतलाई </div><div class="content-paragraph no-margin indent-2"> जनाउनेछ । </div><div class="content-paragraph indent-1"> (ङ) <span class="bold">“परामर्श सेवा”</span> भन्नाले कुनै अध्ययन, अनुसन्धान, सर्भेक्षण, डिजाइन, ड्रईङ, </div><div class="content-paragraph no-margin indent-2"> सुपरिवेक्षण, तालिम, परीक्षण गर्ने काम, सफ्टवेयरको विकास वा यस्तै </div><div class="content-paragraph no-margin indent-2"> प्रकृतिका अन्य बौद्धिक वा पेशागत सेवा सम्झनु पर्छ । </div><div class="content-paragraph indent-1"> (च) <span class="bold">“अन्य सेवा”</span> भन्नाले सवारी साधन, उपकरण वा मालसामान भाडामा लिने, </div><div class="content-paragraph no-margin indent-2"> ढुवानी गर्ने वा मालसामान मर्मत सम्भार गर्ने कार्य सम्झनु पर्छ । </div><div class="content-paragraph" style="font-size: 11px;"> ● केही नेपाल ऐन संशोधन गर्ने ऐन, २०७२ द्वारा संशोधित भई मिति २०७४।२।८ देखि प्रारम्भ भएको । </div><div class="content-paragraph" style="font-size: 11px;"> ∑ नेपालको संविधान अनुकूल बनाउन केही नेपाल ऐनलाई संशोधन गर्ने ऐन २०७५ द्वारा संशोधित । </div><div class="content-paragraph" style="font-size: 11px;"> * पहिलो संशोधनद्वारा थप। </div><!-- Page 4 --><div class="content-paragraph"> (छ) <span class="bold">“बोलपत्र”</span> भन्नाले सार्वजनिक निकायले खरिदका लागि प्रकाशन गरेको </div><div class="content-paragraph no-margin indent-2"> सूचना अनुरुप सो निकायले तोकेको ढाँचामा बोलपत्रदाताले पेश गरेको </div><div class="content-paragraph no-margin indent-2"> मूल्य खुल्ने कागजात, प्रस्ताव वा दररेट सम्झनु पर्छ । </div><div class="content-paragraph"> (ज) <span class="bold">“बोलपत्रदाता”</span> भन्नाले खरिद कारबाहीमा भाग लिन बोलपत्र पेश गर्ने वा </div><div class="content-paragraph no-margin indent-2"> गर्न सक्ने कुनै व्यक्ति, फर्म, संस्था वा कम्पनी सम्झनु पर्छ । </div><div class="content-paragraph"> (झ) <span class="bold">“बोलपत्र सम्बन्धी कागजात”</span> भन्नाले बोलपत्रदाताले मूल्य वा प्रस्ताव वा </div><div class="content-paragraph no-margin indent-2"> दररेट भरी वा तयार गरी पेश गर्नका लागि बोलपत्र आह्वान गर्ने </div><div class="content-paragraph no-margin indent-2"> सम्बन्धित सार्वजनिक निकायले तयार गरेको लिखत सम्झनु पर्छ र सो </div><div class="content-paragraph no-margin indent-2"> शब्दले बोलपत्रदातालाई दिइएको निर्देशन, स्पेसिफिकेशन, नक्सा, डिजाइन, </div><div class="content-paragraph no-margin indent-2"> कार्यक्षेत्रगत शर्तहरु (टर्मस अफ रेफरेन्स), कार्यतालिका, मूल्याङ्कनका </div><div class="content-paragraph no-margin indent-2"> आधार, परिमाण सूची, सम्झौताका शर्तहरु र यस्तै अन्य कागजात </div><div class="content-paragraph no-margin indent-2"> समेतलाई जनाउनेछ । </div><div class="content-paragraph"> (ञ) <span class="bold">“खरिद सम्झौता”</span> भन्नाले सार्वजनिक निकाय र आपूर्तिकर्ता वा निर्माण </div><div class="content-paragraph no-margin indent-2"> व्यवसायी वा परामर्शदाता वा सेवाप्रदायकबीच दफा ५२ बमोजिम भएको </div><div class="content-paragraph no-margin indent-2"> खरिद सम्बन्धी सम्झौता सम्झनु पर्छ । </div><div class="content-paragraph"> (ट) <span class="bold">“सार्वजनिक खरिद अनुगमन कार्यालय”</span> भन्नाले दफा ६४ बमोजिम </div><div class="content-paragraph no-margin indent-2"> स्थापित सार्वजनिक खरिद अनुगमन कार्यालय सम्झनु पर्छ । </div><div class="content-paragraph"> (ठ) <span class="bold">“अधिकार प्राप्त अधिकारी”</span> भन्नाले यो ऐन वा यस ऐन अन्तर्गत बनेको </div><div class="content-paragraph no-margin indent-2"> नियम बमोजिम खरिद सम्बन्धी कार्य स्वीकृत गर्न अधिकार प्राप्त </div><div class="content-paragraph no-margin indent-2"> अधिकारी सम्झनु पर्छ । </div><div class="content-paragraph"> (ड) <span class="bold">“जमानत”</span> भन्नाले कुनै काम टुङ्गो नलागेसम्म सुरक्षण बापत राखिएको </div><div class="content-paragraph no-margin indent-2"> सुरक्षण जमानत रकम (रिटेन्सन मनी वा अर्नेष्ट मनी) सम्झनु पर्छ र सो </div><div class="content-paragraph no-margin indent-2"> शब्दले बोलपत्र जमानत वा कार्यसम्पादन जमानत वा अन्य कुनै कारणले </div><div class="content-paragraph no-margin indent-2"> सुरक्षण राखु पर्नेमा सो बापत राखिएको रकम समेतलाई जनाउनेछ । </div><!-- Page 5 --><div class="content-paragraph"> (ढ) <span class="bold">“विशेष परिस्थिति”</span> भन्नाले सुक्खा, अनावृष्टि, अतिवृष्टि, भूकम्प, बाढी, पहिरो, </div><div class="content-paragraph no-margin indent-2"> आगलागि जस्ता प्राकृतिक वा दैवी प्रकोप तथा * महामारी वा </div><div class="content-paragraph no-margin indent-2"> आकस्मिक वा अप्रत्याशित विशेष कारणबाट सृजित परिस्थिति सम्झनु पर्छ </div><div class="content-paragraph no-margin indent-2"> र सो शब्दले युद्ध वा आन्तरिक द्वन्द्व जस्ता परिस्थिति समेत लाई </div><div class="content-paragraph no-margin indent-2"> जनाउनेछ । </div><div class="content-paragraph"> (ण) <span class="bold">“स्थानीय तह”</span> भन्नाले प्रचलित कानून बमोजिम गठित गाउँपालिका, </div><div class="content-paragraph no-margin indent-2"> नगरपालिका वा जिल्लासभा सम्झनु पर्छ । </div><div class="content-paragraph"> (त) <span class="bold">“संयुक्त उपक्रम (ज्वाइण्ट भेञ्चर)”</span> भन्नाले दुई वा दुईभन्दा बढी कम्पनी </div><div class="content-paragraph no-margin indent-2"> वा फर्महरु मिली संयुक्त वा छुट्टाछुट्टै दायित्व सहित कुनै काम गर्ने </div><div class="content-paragraph no-margin indent-2"> कार्यलाई जनाउनेछ । </div><div class="content-paragraph"> (थ) <span class="bold">“एजेण्ट”</span> भन्नाले कुनै स्वदेशी वा विदेशी व्यक्ति, फर्म वा कम्पनीको </div><div class="content-paragraph no-margin indent-2"> एजेन्सी लिने व्यक्ति, फर्म वा कम्पनी सम्झनु पर्छ । </div><div class="content-paragraph"> (द) <span class="bold">“एक तह माथिको अधिकारी”</span> भन्नाले सरकारी निकाय तर्फ कार्यालय </div><div class="content-paragraph no-margin indent-2"> प्रमुखको हकमा क्षेत्रीय कार्यालय भएकोमा सो कार्यालयको प्रमुख र </div><div class="content-paragraph no-margin indent-2"> क्षेत्रीय कार्यालय नभएकोमा सम्बन्धित विभागको विभागीय प्रमुख, क्षेत्रीय </div><div class="content-paragraph no-margin indent-2"> प्रमुखको हकमा सम्बन्धित विभागको विभागीय प्रमुख, विभागीय प्रमुखको </div><div class="content-paragraph no-margin indent-2"> हकमा सम्बन्धित मन्त्रालय, सचिवालय वा आयोगको सचिव, सचिवको </div><div class="content-paragraph no-margin indent-2"> हकमा सम्बन्धित विभागीय मन्त्री वा राज्यमन्त्री र संवैधानिक अङ्ग वा </div><div class="content-paragraph no-margin indent-2"> निकायको सचिव वा प्रशासकीय प्रमुखको हकमा सम्बन्धित संवैधानिक </div><div class="content-paragraph no-margin indent-2"> अङ्ग वा निकायको प्रमुख र अन्य सार्वजनिक निकायको हकमा खरिद गर्ने </div><div class="content-paragraph no-margin indent-2"> निकायभन्दा एक तह माथिको निकायको प्रमुख र त्यस्तो निकाय नभएको </div><div class="content-paragraph" style="font-size: 11px;"> * पहिलो संशोधनद्वारा थप। </div><div class="content-paragraph" style="font-size: 11px; margin-top: -10px;"> केही नेपाल ऐन संशोधन गर्ने ऐन, २०७२ द्वारा संशोधित भई मिति २०७४।२।८ देखि प्रारम्भ भएको </div><!-- Page 6 --><div class="content-paragraph"> अवस्थामा त्यस्तो सार्वजनिक निकायको सञ्चालक समिति वा यस्तै अन्य </div><div class="content-paragraph no-margin"> निकाय सम्झनु पर्छ । </div><div class="content-paragraph"> (ध) <span class="bold">“दातृ पक्ष”</span> भन्नाले द्विपक्षीय वा बहुपक्षीय सम्झौताद्वारा नेपाल सरकारलाई </div><div class="content-paragraph no-margin indent-2"> ऋण वा अनुदानको रुपमा वैदेशिक सहायता उपलब्ध गराउने कुनै </div><div class="content-paragraph no-margin indent-2"> विदेशी मुलुक वा अन्तर्राष्ट्रिय वा विदेशी संस्था सम्झनु पर्छ । </div><div class="content-paragraph"> (न) <span class="bold">“राशन”</span> भन्नाले नेपाली सेना, नेपाल प्रहरी, सशस्त्र प्रहरी बल वा नेपाल </div><div class="content-paragraph no-margin indent-2"> सरकारले तोकिदिएका सरकारी कर्मचारी, अस्पतालका विरामी, कारागारका </div><div class="content-paragraph no-margin indent-2"> थुनुवा र पशुपंक्षी आदिको खानाका सम्बन्धमा नेपाल नेपाल सरकारले </div><div class="content-paragraph no-margin indent-2"> तोकिदिएको जिन्सी सम्झनु पर्छ । </div><div class="content-paragraph"> (प) <span class="bold">“तोकिएको”</span> वा <span class="bold">“तोकिए बमोजिम”</span> भन्नाले यस ऐन अन्तर्गत बनेको </div><div class="content-paragraph no-margin indent-2"> नियममा तोकिएको वा तोकिए बमोजिम सम्झनु पर्छ । </div><div class="content-paragraph"><span class="bold">३. यस ऐन बमोजिम खरिद गर्नु पर्ने :</span> (१) सार्वजनिक निकायले खरिद गर्दा यस ऐन </div><div class="content-paragraph no-margin indent-1"> बमोजिमको कार्यविधि पूरा गरी खरिद गर्नु पर्नेछ । </div><div class="content-paragraph indent-1"> *(१क) प्रचलित कानून बमोजिम दर्ता भएको संस्थाको सरकारी कोष प्रयोग </div><div class="content-paragraph no-margin indent-2"> गरी खरिद गर्दा सो हदसम्म यस ऐन बमोजिमको कार्यविधि पूरा गरी खरिद गर्नु </div><div class="content-paragraph no-margin indent-2"> पर्नेछ । </div><div class="content-paragraph indent-1"> (२) ० उपदफा (१) र (१क) को प्रतिकूल हने गरी गरिएको खरिद बदर तथा </div><div class="content-paragraph no-margin indent-2"> अमान्य हुनेछ । </div><div class="content-paragraph" style="font-size: 11px;"> * पहिलो संशोधनद्वारा थप। </div><div class="content-paragraph" style="font-size: 11px; margin-top: -10px;"> σ पहिलो संशोधनद्वारा संशोधित । </div><!-- Page 7 --><div class="document-subtitle">परिच्छेद-२</div><div class="document-subtitle">खरिद कार्यको जिम्मेवारी र खरिद विधि सम्बन्धी व्यवस्था</div><div class="content-paragraph"><span class="bold">४. मालसामान, निर्माण कार्य र सेवाको विवरण तयार गर्नु पर्ने :</span> (१) सार्वजनिक निकायले </div><div class="content-paragraph no-margin indent-1"> मालसामान, निर्माण कार्य वा सेवा खरिद गर्नु अघि त्यस सम्बन्धी स्पेसिफिकेशन, योजना, </div><div class="content-paragraph no-margin indent-1"> नक्शा, डिजाइन, विशेष आवश्यकता वा अन्य विवरणहरु तयार गर्नु पर्नेछ । </div><div class="content-paragraph indent-1"> (२) उपदफा (१) बमोजिमको विवरण तयार गर्दा त्यस्ता मालसामान, निर्माण </div><div class="content-paragraph no-margin indent-2"> कार्य वा सेवाको सम्बद्ध वस्तुगत प्राविधिक तथा गुणस्तरजन्य विशेषता र कामको </div><div class="content-paragraph no-margin indent-2"> आधारमा तयार गर्नु पर्नेछ । </div><div class="content-paragraph indent-1"> (३) उपदफा (१) र (२) बमोजिम विवरण तयार गर्दा मालसामान, निर्माण कार्य </div><div class="content-paragraph no-margin indent-2"> वा सेवाको विशेषताहरु स्पष्टरुपमा बुझिने गरी उल्लेख गर्ने अर्को कुनै उपाय नभएको </div><div class="content-paragraph no-margin indent-2"> अवस्थामा बाहेक कुनै खास ब्राण्ड, ट्रेडमार्क, नाम, पेटेण्ट, डिजाइन, प्रकार, उत्पत्ति वा </div><div class="content-paragraph no-margin indent-2"> उत्पादकको नाम उल्लेख गर्न सकिने छैन । </div><div class="content-paragraph no-margin indent-2"> तर त्यसरी उल्लेख नगरी नहुने अवस्थामा कुनै खास ब्राण्ड, ट्रेडमार्क, नाम, पेटेण्ट, </div><div class="content-paragraph no-margin indent-2"> डिजाइन, प्रकार, उत्पत्ति वा उत्पादकको नाम उल्लेख गरी “सो सरह” भन्ने शब्दहरु </div><div class="content-paragraph no-margin indent-2"> उल्लेख गर्न सकिनेछ । </div><div class="content-paragraph indent-1"> (४) बोलपत्र वा पूर्व योग्यता सम्बन्धी कागजातमा मालसामान वा निर्माण कार्य </div><div class="content-paragraph no-margin indent-2"> वा अन्य सेवाको प्राविधिक वा गुणस्तरजन्य विशेषताहरुको विवरण र परीक्षण (टेस्टिङ), </div><div class="content-paragraph no-margin indent-2"> मार्किङ्ग, प्याकेजिङ्ग, लेबलिङ्ग वा पुष्टीकरणको प्रमाणपत्र (कनफरमिटी सर्टिफिकेट) </div><div class="content-paragraph no-margin indent-2"> सम्बन्धी आधार वा सङ्केत वा शब्दावली उल्लेख गर्दा त्यस्तो मालसामान वा निर्माण कार्य </div><div class="content-paragraph no-margin indent-2"> वा अन्य सेवाको कामसँग असम्बद्ध हुने योग्य बोलपत्रदातालाई खरिद प्रक्रियामा सहभागी </div><div class="content-paragraph no-margin indent-2"> हुन कुनै किसिमले बाधा पुत्र्याउने वा औचित्य विना प्रतिस्पर्धालाई सीमित गर्ने गरी </div><div class="content-paragraph no-margin indent-2"> विवरण, आधार, सङ्केत वा शब्दावली उल्लेख गर्न सकिने छैन । </div><!-- Page 8 --><div class="content-paragraph"><span class="bold">५. लागत अनुमान तयार गर्नु पर्ने :</span> (१) सार्वजनिक निकायले कुनै पनि खरिदको लागि </div><div class="content-paragraph no-margin indent-1"> तोकिए बमोजिम लागत अनुमान तयार गर्नु पर्नेछ । </div><div class="content-paragraph no-margin indent-1"> तर निर्माण कार्यको हकमा बाहेक एक लाख रुपैयाँसम्मको खरिद गर्न लागत </div><div class="content-paragraph no-margin indent-1"> अनुमान गर्नु पर्ने छैन । </div><div class="content-paragraph indent-1"> (२) सार्वजनिक निकायले उपदफा (१) बमोजिम तयार भएको लागत अनुमान </div><div class="content-paragraph no-margin indent-2"> तोकिए बमोजिम अद्यावधिक गरी राखु पर्नेछ । </div><div class="content-paragraph"><span class="bold">*५क. स्वीकृत गर्नु पर्ने :</span> (१) सार्वजनिक निकायले दफा ४ बमोजिमको विवरण र दफा ५ </div><div class="content-paragraph no-margin indent-1"> बमोजिमको लागत अनुमान तोकिए बमोजिम स्वीकृत गर्नु पर्नेछ । </div><div class="content-paragraph indent-1"> (२) दफा ४ बमोजिमको विवरण र दफा ५ बमोजिमको लागत अनुमान तोकिए </div><div class="content-paragraph no-margin indent-2"> बमोजिमको विशेष कारण परी संशोधन गर्नु परेमा बाहेक एकपटक स्वीकृत भएको </div><div class="content-paragraph no-margin indent-2"> डिजाइन वा लागत अनुमानमा संशोधन गर्नु पर्दा त्यस्तो संशोधन शुरुको लागत अङ्कमा </div><div class="content-paragraph no-margin indent-2"> पच्चीस प्रतिशत भन्दा बढी फरक परेमा वा त्रुटिपूर्ण डिजाइन गरेको वा अस्वाभाविक </div><div class="content-paragraph no-margin indent-2"> लागत अनमान तयार गरेको कारणले खरिद खरिद कार्य कार्य प्रभावित भएमा त्यस्तो डिजाइन वा </div><div class="content-paragraph no-margin indent-2"> लागत अनुमान तयार, जाँच वा स्वीकृत गर्ने पदाधिकारी र सो कार्यमा संलगन </div><div class="content-paragraph no-margin indent-2"> परामर्शदाता प्रचलित कानून बमोजिम कारबाहीको भागिदार हुनेछ । </div><div class="content-paragraph"><span class="bold">६. खरिद योजना तयार गर्नु पर्ने :</span> सार्वजनिक निकायले तोकिएको सीमाभन्दा बढी रकमको </div><div class="content-paragraph no-margin indent-1"> खरिद गर्दा तोकिए बमोजिम खरिदको गुरु योजना (मास्टर प्रोक्युरमेण्ट प्लान) र वार्षिक </div><div class="content-paragraph no-margin indent-1"> खरिद योजना तयार गर्नु पर्नेछ । </div><div class="content-paragraph" style="font-size: 11px;"> ० पहिलो संशोधनद्वारा संशोधित । </div><div class="content-paragraph" style="font-size: 11px; margin-top: -10px;"> * पहिलो संशोधनद्वारा थप। </div><!-- Page 9 --><div class="content-paragraph"><span class="bold">* ६क. मौजुदा सूची तयार गर्नु पर्ने :</span> (१) प्रत्येक सार्वजनिक निकायले दफा ३० को उपदफा </div><div class="content-paragraph no-margin indent-1"> (६), दफा ४१ को उपदफा (१) को खण्ड (क) र दफा ४६ बमोजिम गरिने खरिदको </div><div class="content-paragraph no-margin indent-1"> लागि खरिदको प्रकृति अनुसार आपूर्तिकर्ता, निर्माण व्यवसायी, परामर्शदाता, गैर सरकारी </div><div class="content-paragraph no-margin indent-1"> संस्था वा सेवा प्रदायकको दफा १० को उपदफा (२) बमोजिमको योग्यताको आधारमा </div><div class="content-paragraph no-margin indent-1"> छुट्टाछुट्टै सूची तयार गर्नु पर्नेछ । </div><div class="content-paragraph indent-1"> (२) कुनै आपूर्तिकर्ता, निर्माण व्यवसायी, परामर्शदाता, गैरसरकारी संस्था वा सेवा </div><div class="content-paragraph no-margin indent-2"> प्रदायकले उपदफा (१) बमोजिमको सूचीमा समावेश हुन चाहेमा तोकिएको कागजात </div><div class="content-paragraph no-margin indent-2"> सहित सम्बन्धित सार्वजनिक निकायमा निवेदन दिनु पर्नेछ । </div><div class="content-paragraph indent-1"> (३) उपदफा (१) बमोजिमको मौजुदा सूची अद्यावधिक गर्ने जिम्मेवारी सम्बन्धित </div><div class="content-paragraph no-margin indent-2"> सार्वजनिक निकायको हुनेछ । </div><div class="content-paragraph indent-1"> (४) उपदफा (३) को प्रयोजनको लागि सम्बन्धित आपूर्तिकर्ता, निर्माण व्यवसायी, </div><div class="content-paragraph no-margin indent-2"> परामर्शदाता, गैरसरकारी संस्था वा सेवाप्रदायकले सूची अद्यावधिक गर्न प्रत्येक वर्ष </div><div class="content-paragraph no-margin indent-2"> सम्बन्धित निकायमा निवेदन दिनु पर्नेछ । </div><div class="content-paragraph indent-1"> (५) मौजुदा सूची सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"><span class="bold">७. खरिद कार्यको जिम्मेवारी :</span> ०(१) यस ऐन बमोजिमको कार्यविधि पूरा गरी खरिद </div><div class="content-paragraph no-margin indent-1"> सम्बन्धी कार्य गर्ने, गराउने जिम्मेवारी सम्बन्धित सार्वजनिक निकायको प्रमुखको हुनेछ । </div><div class="content-paragraph indent-1"> (२) सार्वजनिक निकायले उपदफा (१) बमोजिम खरिद सम्बन्धी कार्य गर्दा </div><div class="content-paragraph no-margin indent-2"> सार्वजनिक खरिद अनुगमन कार्यालयले निर्धारण गरेको योग्यता भएको र खरिद कार्य </div><div class="content-paragraph no-margin indent-2"> सम्बन्धी ज्ञान भएको वा तालिम प्राप्त गरेको कर्मचारीबाट गराउनु पर्नेछ । </div><div class="content-paragraph indent-1"> (३) सार्वजनिक निकायले देहायको काम गर्नको लागि <span class="bold">खरिद सम्बन्धी</span></div><div class="content-paragraph no-margin indent-2"> कार्यबोझ र कार्य प्रकृतिको आधारमा छुट्टै महाशाखा, शाखा वा इकाइको स्थापना गरी </div><div class="content-paragraph no-margin indent-2"> खरिद अधिकारी तोक्नु पर्नेछ ः– </div><div class="content-paragraph" style="font-size: 11px;"> * पहिलो संशोधनद्वारा थप। </div><!-- Page 10 --><div class="content-paragraph indent-1"> (क) खरिद योजना तयार गर्ने, </div><div class="content-paragraph indent-1"> (ख) सार्वजनिक खरिद अनुगमन कार्यालयले तयार गरेको नमूना बोलपत्र </div><div class="content-paragraph no-margin indent-2"> सम्बन्धी कागजात (स्ट्याण्डर्ड विडिङ्ग डकुमेण्ट), नमूना पूर्व योग्यता </div><div class="content-paragraph no-margin indent-2"> सम्बन्धी कागजात (स्ट्याण्डर्ड प्रिक्वालिफिकेशन डकुमेण्ट), नमूना खरिद </div><div class="content-paragraph no-margin indent-2"> सम्झौता सम्बन्धी कागजात (स्ट्याण्डर्ड कन्ट्रयाक्ट डकुमेण्ट) मा </div><div class="content-paragraph no-margin indent-2"> सामान्यतया सारभूतरुपमा फरक नपर्ने गरी आवश्यकता अनुसार पूर्व </div><div class="content-paragraph no-margin indent-2"> योग्यता सम्बन्धी कागजात, बोलपत्र सम्बन्धी कागजात र खरिद सम्झौता </div><div class="content-paragraph no-margin indent-2"> सम्बन्धी कागजात तयार गर्ने, </div><div class="content-paragraph indent-1"> (ग) सार्वजनिक खरिद अनुगमन कार्यालयले तयार गरेको नमूना प्रस्ताव माग </div><div class="content-paragraph no-margin indent-2"> सम्बन्धी कागजात (स्ट्याण्डर्ड रेक्वेस्ट फर प्रपोजल) मा सामान्यतया </div><div class="content-paragraph no-margin indent-2"> सारभूतरुपमा फरक नपर्ने गरी आवश्यकता अनुसार परामर्श सेवाको </div><div class="content-paragraph no-margin indent-2"> प्रस्ताव सम्बन्धी कागजात तयार गर्ने, </div><div class="content-paragraph indent-1"> (घ) खरिद सम्बन्धी सूचना सार्वजनिक रुपमा प्रकाशन गर्ने, </div><div class="content-paragraph indent-1"> (ङ) पूर्व योग्यता सम्बन्धी कागजात, बोलपत्र सम्बन्धी कागजात वितरण गर्ने </div><div class="content-paragraph no-margin indent-2"> वा परामर्श सेवाको प्रस्ताव सम्बन्धी कागजात पठाउने, </div><div class="content-paragraph indent-1"> (च) पूर्व योग्यताको प्रस्ताव, बोलपत्र वा परामर्श सेवाको प्रस्ताव प्राप्त गर्ने र </div><div class="content-paragraph no-margin indent-2"> त्यसलाई सुरक्षित तरिकाले राख्ने, </div><div class="content-paragraph indent-1"> (छ) पर्न आएका पूर्व योग्यताको प्रस्ताव, बोलपत्र वा परामर्श सेवाको प्रस्ताव </div><div class="content-paragraph no-margin indent-2"> मूल्याङ्कनको लागि मूल्याङ्कन समितिमा पेश गर्ने र मूल्याङ्कित बोलपत्र </div><div class="content-paragraph no-margin indent-2"> स्वीकृतिको लागि पेश गर्ने, </div><div class="content-paragraph indent-1"> (ज) पूर्व योग्यताको प्रस्ताव, बोलपत्र वा परामर्श सेवाको प्रस्ताव स्वीकृतिको </div><div class="content-paragraph no-margin indent-2"> सूचना दिने, </div><div class="content-paragraph indent-1"> (झ) कार्य सम्पादन जमानत लिने र त्यसको परीक्षण गरी सुरक्षित तरिकाले </div><div class="content-paragraph no-margin indent-2"> राख्ने, </div><div class="content-paragraph indent-1"> (ञ) खरिद गरेको मालसामान, निर्माण कार्य वा सेवाको गुणस्तर परीक्षण गर्ने </div><div class="content-paragraph no-margin indent-2"> गराउने, </div><div class="content-paragraph indent-1"> (ट) सार्वजनिक खरिद अनुगमन कार्यालयले माग गरेको जानकारी र कागजात </div><div class="content-paragraph no-margin indent-2"> उपलब्ध गराउने, र </div><div class="content-paragraph indent-1"> (ठ) तोकिएको अन्य कार्य गर्ने । </div><div class="content-paragraph" style="font-size: 11px;"> ० पहिलो संशोधनद्वारा संशोधित । </div><!-- Page 11 --><div class="content-paragraph"> (४) उपदफा (३) बमोजिमको काम गर्दा वा गराउँदा <span class="bold">खरिद महाशाखा, शाखा</span></div><div class="content-paragraph no-margin indent-1"> वा इकाईको जिम्मेवारी तोकिएको अधिकारीले सम्बन्धित सार्वजनिक निकायको प्रमुखको </div><div class="content-paragraph no-margin indent-1"> स्वीकृति लिई गर्नु पर्नेछ । </div><div class="content-paragraph indent-1"> *(५) उपदफा (३) बमोजिम स्थापना भएको खरिद महाशाखा, शाखा वा </div><div class="content-paragraph no-margin indent-2"> इकाईको प्रमुखको काम, कर्तव्य तथा अधिकार तोकिए बमोजिम हुनेछ । </div><div class="content-paragraph indent-1"> *(६) यस ऐन बमोजिम गरिएको खरिद सम्झौताको कार्यान्वयन गर्न गराउन </div><div class="content-paragraph no-margin indent-2"> नियमित रुपमा सुपरीवेक्षण, अनुगमन तथा गुणस्तर नियन्त्रण गरी वा गराई निर्धारित </div><div class="content-paragraph no-margin indent-2"> समयमा कार्य सम्पन्न हुने सुनिश्चितता गर्नु सम्बन्धित सार्वजनिक निकायको प्रमुखको </div><div class="content-paragraph no-margin indent-2"> कर्तव्य हुनेछ । </div><div class="content-paragraph"><span class="bold">८. खरिद विधि छनौट गर्नु पर्ने :</span> (१) सार्वजनिक निकायले खरिद गर्दा तोकिए बमोजिमको </div><div class="content-paragraph no-margin indent-1"> अवस्था र खरिद मूल्यको आधारमा देहायको कुनै एक विधि अपनाई खरिद गर्नु पर्नेछ । </div><div class="content-paragraph indent-1"> (क) मालसामान, निर्माण कार्य वा अन्य सेवा खरिद गर्नु पर्दा :- </div><div class="content-paragraph no-margin indent-2"> (१) अन्तर्राष्ट्रिय स्तरमा खुल्ला बोलपत्र आह्वान गरी, </div><div class="content-paragraph no-margin indent-2"> (२) राष्ट्रिय स्तरमा खुल्ला बोलपत्र आह्वान गरी, </div><div class="content-paragraph no-margin indent-2"> (३) सिलबन्दी दरभाउपत्र आह्वान गरी, </div><div class="content-paragraph no-margin indent-2"> (४) सोझै खरिद गरी, </div><div class="content-paragraph no-margin indent-2"> (५) उपभोक्ता समिति वा लाभग्राही समुदायलाई सहभागी गराई, </div><div class="content-paragraph no-margin indent-2"> (६) अमानतबाट । </div><div class="content-paragraph indent-2"> *(७) एकमुष्ट र विधिबाट, </div><div class="content-paragraph indent-2"><span class="bold">स्पष्टीकरण :</span> यस उपखण्डको प्रयोजनको लागि “एकमुष्ट दर </div><div class="content-paragraph no-margin indent-3"> विधिबाट” भन्नाले प्रत्येक इकाईको परिमाण र लागत अनुमानको </div><div class="content-paragraph" style="font-size: 11px;"> ० पहिलो संशोधनद्वारा संशोधित । </div><div class="content-paragraph" style="font-size: 11px; margin-top: -10px;"> * पहिलो संशोधनद्वारा थप। </div><!-- Page 12 --><div class="content-paragraph"> कुल अङ्क भन्दा के कति घटी वा बढी प्रतिशतमा काम गर्ने हो </div><div class="content-paragraph no-margin indent-3"> सो कबोल गरी बोलपत्र पेश गर्ने विधि सम्झनु पर्छ । </div><div class="content-paragraph indent-2"> * (८) उत्पादक वा अधिकृत बिक्रेताद्वारा निर्धारित दरमा (क्याटलग </div><div class="content-paragraph no-margin indent-3"> सपिङ्ग) खरिद गर्ने विधिबाट, </div><div class="content-paragraph indent-3"><span class="bold">स्पष्टीकरणः</span> यस उपखण्डको प्रयोजनको लागि “उत्पादक वा </div><div class="content-paragraph no-margin indent-4"> अधिकृत बिक्रेताद्वारा निर्धारित दरमा (क्याटलग सपिङ्ग) खरिद गर्ने </div><div class="content-paragraph no-margin indent-4"> विधिबाट” भन्नाले कुनै मालसामान निर्माण गर्ने कम्पनीले </div><div class="content-paragraph no-margin indent-4"> उत्पादनको विशेषता, गुणस्तर सुविधाका आधारमा तय गरेको </div><div class="content-paragraph no-margin indent-4"> बिक्री मूल्य सम्बन्धित आधारमा </div><div class="content-paragraph no-margin indent-4"> तय गरेका बिक्री मूल्य सम्बन्धित कम्पनीको वेभसाइट वा </div><div class="content-paragraph no-margin indent-4"> कागजात (ब्रोसर) मा सार्वजनिक गरेपछि समान स्तरको </div><div class="content-paragraph no-margin indent-4"> मालसामान उत्पादन गर्ने कम्पनीले तोकेको मूल्यमा प्रतिस्पर्धा </div><div class="content-paragraph no-margin indent-4"> गराई खरिद विधि सम्झनु पर्छ । </div><div class="content-paragraph indent-2"> * (९) सीमित बोलपत्रदाताले भाग लिने (लिमिटेड टेण्डरिङ्ग) खरिद </div><div class="content-paragraph no-margin indent-3"> बिधिबाट, </div><div class="content-paragraph indent-3"><span class="bold">स्पष्टीकरणः</span> यस उपखण्डको प्रयोजनको लागि “सीमित </div><div class="content-paragraph no-margin indent-4"> बोलपत्रदाताले भाग लिने (लिमिटेड टेण्डरिङ्ग) खरिद बिधिबाट” </div><div class="content-paragraph no-margin indent-4"> भन्नाले कुनै मालसामान, निर्माण कार्य वा सेवा खरिदमा सीमित </div><div class="content-paragraph no-margin indent-4"> उत्पादक, आपूर्तिकर्ता वा सेवा प्रदायक मात्र भएमा त्यस्तो </div><div class="content-paragraph no-margin indent-4"> उत्पादक, आपूर्तिकर्ता वा सेवा प्रदायकबीच मात्र प्रतिस्पर्धा