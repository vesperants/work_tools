<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>अध्यागमन ऐन, २०४९.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { /* Not used in this document based on analysis */ width: 100%; border-collapse: collapse; margin: 25px 0; font-size: 13px; border: 2px solid #000; } th, td { /* Not used in this document based on analysis */ border: 1px solid #000; padding: 12px 8px; text-align: left; vertical-align: top; word-wrap: break-word; } th { /* Not used in this document based on analysis */ background-color: #f8f8f8; font-weight: 600; text-align: center; line-height: 1.3; } td { /* Not used in this document based on analysis */ min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-between { display: flex; justify-content: space-between; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">अध्यागमन ऐन, २०४९</div><div class="text-right"><span class="bold">लालमोहर प्रकाशन मिति</span><br> २०४९।७।१७ </div></div><div class="content-paragraph"><div class="bold">संशोधन गर्ने ऐन</div><div class="flex-between"><span>१. अध्यागमन (पहिलो संशोधन) ऐन, २०५०</span><span>२०५०। ६। २७</span></div><div class="flex-between"><span>२. केही नेपाल ऐन संशोधन गर्ने ऐन, २०५३</span><span>२०५३।८।१२</span></div><div class="text-right bold" style="margin-top: 10px;">प्रमाणीकरण र प्रकाशन मिति</div><div class="flex-between"><span>३. गणतन्त्र सुदृढीकरण तथा केही नेपाल कानून संशोधन गर्ने ऐन, २०६६</span><span>२०६६।१०।७</span></div><div class="flex-between"><span>४. केही नेपाल ऐन संशोधन गर्ने ऐन,२०७२</span><span>२०७२। ११।१३</span></div><div class="text-center" style="margin-top: 15px;">२०४९ सालको ऐन नं. ३०</div></div><div class="content-paragraph text-center"><span class="bold">X</span><span style="display: inline-block; width: 60%; border-bottom: 1px solid #000; vertical-align: middle; margin: 0 5px;"></span><span class="bold">अध्यागमन सम्बन्धी व्यवस्था गर्न बनेको ऐन</span></div><div class="content-paragraph"><span class="bold">प्रस्तावना</span> नेपाल <span class="form-field large"></span>भित्र विदेशीहरुको प्रवेश, उपस्थिति र प्रस्थानलाई नियमित एवं नियन्त्रण गर्न तथा नेपाली नागरिकहरुको आगमन र प्रस्थानलाई व्यवस्थित गर्न वाञ्छनीय भएकोले, </div><div class="content-paragraph text-center"> श्री ५ महाराजाधिराज वीरेन्द्र वीर विक्रम शाहदेवको शासनकालको एक्काइसौं वर्षमा<br> संसदले यो ऐन बनाएको छ । </div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “अध्यागमन ऐन, २०४९” रहेकोछ । </div><div class="content-paragraph"> (२) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph" style="text-indent: 2em;"> (क) <span class="bold">“अध्यागमन”</span> भन्नाले नेपाल <span class="form-field large"></span>भित्र विदेशीहरुको प्रवेश, उपस्थिति र प्रस्थान गर्ने प्रकृया सम्झनु पर्छ । </div><div class="content-paragraph" style="text-indent: 2em;"> (ख) <span class="bold">“विदेशी”</span> भन्नाले तत्काल नेपालको नागरिक नभएको जुनसुकै व्यक्ति सम्झनु पर्छ । </div><div class="content-paragraph" style="text-indent: 2em;"> (ग) <span class="bold">“राहदानी”</span> भन्नाले कुनै राष्ट्रको सरकारले विदेश भ्रमणको लागि जारी गरेको राहदानी, ट्राभल डकुमेण्ट वा यस्तै भ्रमण गर्ने स्वीकृति प्रदान गरिएको अनुमति पत्र सम्झनु पर्छ र सो शब्दले संयुक्त राष्ट्र संघले जारी गरेको लेसेपेसे समेतलाई जनाउँछ । </div><div class="content-paragraph" style="text-indent: 2em;"> (घ) <span class="bold">“भिसा”</span> भन्नाले कुनै विदेशीलाई नेपाल <span class="form-field large"></span>भित्र प्रवेश, तथा उपस्थितिको लागि नेपाल सरकारबाट दिइने अनुमति पत्र सम्झनु पर्छ। </div><div class="content-paragraph" style="text-indent: 2em;"> (ङ) <span class="bold">“विभाग”</span> भन्नाले नेपाल <span class="form-field large"></span>भित्र विदेशीहरुको प्रवेश, उपस्थिति र प्रस्थानलाई नियमित गर्न तथा नेपाली नागरिकहरुको आगमन र प्रस्थानलाई व्यवस्थित गर्न नेपाल सरकारले स्थापना गरेको अध्यागमन विभाग सम्झनु पर्छ । </div><div class="content-paragraph" style="text-indent: 2em;"> (च) <span class="bold">“कार्यालय”</span> भन्नाले विभाग अन्तर्गतको अध्यागमन कार्यालय सम्झनु पर्छ । </div><div class="content-paragraph" style="text-indent: 2em;"> (छ) <span class="bold">“महानिर्देशक”</span> भन्नाले विभागको प्रमुख सम्झनु पर्छ। </div><div class="content-paragraph" style="text-indent: 2em;"> (ज) <span class="bold">“अध्यागमन अधिकृत”</span> भन्नाले विभाग र कार्यालयमा कार्यरत अधिकृत सम्झनु पर्छ र सो शब्दले कार्यालय प्रमुखलाई समेत जनाउँछ। </div><div class="content-paragraph" style="text-indent: 2em;"> (झ) <span class="bold">“पदयात्रा”</span> भन्नाले कुनै विदेशीद्वारा रात बिताउने गरी गरिने पैदल भ्रमण सम्झनु पर्छ र सो शब्दले हिम शिखर आरोहण गर्न जाने विदेशीद्वारा गरिने आधार शिविर सम्मको पैदल भ्रमण समेतलाई जनाउँछ। </div><div class="content-paragraph" style="text-indent: 2em;"> (ञ) <span class="bold">“तोकिएको”</span> वा <span class="bold">“तोकिए बमोजिम”</span> भन्नाले यो ऐन वा यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ। </div><div class="content-paragraph"><span class="bold">३. प्रवेश, उपस्थिति र प्रस्थान सम्बन्धी व्यवस्था :</span> (१) कुनै पनि विदेशीले <span class="bold">राहदानी</span> र भिसा नलिई नेपाल <span class="form-field large"></span>भित्र प्रवेश गर्न र नेपालमा बस्न पाउने छैन। </div><div class="content-paragraph"> (२) भिसाको प्रकार, दस्तूर तथा भिसा सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"> (३) नेपाल <span class="form-field large"></span>को तोकिएको क्षेत्रमा पदयात्रा गर्न चाहने विदेशीले भिसाको साथै तोकिए बमोजिम अनुमति लिनु पर्नेछ। </div><div class="content-paragraph"> (४) पदयात्रा सम्बन्धी दस्तूर तथा अन्य व्यवस्था तोकिए बमोजिम हुनेछ । </div><div class="content-paragraph"> (५) कुनै पनि विदेशीले नेपाल <span class="form-field medium"></span>भित्र प्रवेश गर्ने र नेपाल <span class="form-field large"></span>बाट प्रस्थान गर्ने स्थल तोकिए बमोजिम हुनेछ। </div><div class="content-paragraph"><span class="bold">४. विदेशीले पालन गर्नु पर्ने शर्तहरु :</span> (१) नेपाल <span class="form-field large"></span>मा बसोबास गर्ने विदेशीहरुले पालन गर्नु पर्ने शर्तहरु तोकिए बमोजिम हुनेछ। </div><div class="content-paragraph"> (२) विदेशीलाई भिसा वा पदयात्राको लागि सेवा उपलब्ध गराउने ऐजन्सीले पालन गर्नु पर्ने शर्तहरु तोकिए बमोजिम हुनेछ । </div><div class="content-paragraph"><span class="bold">५. जाली राहदानी वा भिसा प्रयोग गर्न नहुने :</span> (१) कसैले आफ्नो नाम, उमेर, राष्ट्रियता वा अन्य कुनै कुरा ढाँट्न, झुष्ठा विवरण दिन वा जाली राहदानी वा भिसा प्रयोग गर्न गराउन हुँदैन । </div><div class="content-paragraph"> (२) कसैले जाली राहदानी वा भिसा पेश गरी नेपाल <span class="form-field medium"></span>भित्र प्रवेश, उपस्थिति र नेपाल <span class="form-field large"></span>बाट प्रस्थान गर्न हुँदैन। </div><div class="content-paragraph"><span class="bold">*</span>(३) विदेशी राज्यको सरकारबाट वा त्यस्तो सरकारद्वारा अधिकार प्राप्त अधिकारीबाट जारी गरिएको राहदानी र भिसा नभएको कुनै पनि विदेशीलाई कसैले नेपाल <span class="form-field large"></span>भित्र प्रवेश, उपस्थिति र प्रस्थान गराउन हुँदैन। </div><div class="content-paragraph"><span class="bold">६. लिखत जाँच गर्न वा कब्जामा लिने सक्ने :</span> विदेशीको प्रवेश, उपस्थिति र प्रस्थानसँग सम्बन्धित लिखत अध्यागमन अधिकृत वा महानिर्देशकले तोकेको कर्मचारीले जुनसुकै स्थान र समयमा पनि जाँच गर्न सक्नेछ र तत्सम्बन्धी कागजपत्र आफ्नो कब्जामा लिन सक्नेछ । </div><div class="content-paragraph"><span class="bold">७. महानिर्देशकको काम, कर्तब्य र अधिकार :</span> महानिर्देशकको काम, कर्तव्य र अधिकार देहाय बमोजिम हुनेछ :- </div><div class="content-paragraph" style="text-indent: 2em;"> (क) नेपाल <span class="form-field small"></span>भित्र विदेशीहरुको प्रवेश, उपस्थिति र प्रस्थानलाई नियमित, व्यवस्थित र नियन्त्रण गर्ने, गराउने। </div><div class="content-paragraph" style="text-indent: 2em;"> (ख) विदेशीहरुलाई पदयात्रा गर्न अनुमति दिने। </div><div class="content-paragraph" style="text-indent: 2em;"> (ग) तोकिए बमोजिमको भिसा जारी गर्ने तथा भिसाको म्याद थप गर्ने। </div><div class="content-paragraph" style="text-indent: 2em;"><span class="bold">*</span>(ग१) खण्ड (ख) बमोजिम दिइएको पदयात्रा अनुमति वा खण्ड (ग) बमोजिम जारी गरिएको वा म्याद थप गरिएको भिसा तोकिए बमोजिमको अवस्थामा रद्द गर्ने । </div><div class="content-paragraph"><span class="bold">८. अध्यागमन सम्बन्धी अपराधको तहकिकात :</span><span class="bold">&#x03C3;</span> (१) यो ऐन र यस ऐन अन्तरगत बनेको नियम विपरीत कुनै अपराध भए गरेको वा हुन लागेको कुरा प्रत्यक्ष वा अप्रत्यक्ष रुपमा विभाग वा कार्यालयलाई जानकारी हुन आएमा महानिर्देशकले तोकेको अध्यागमन अधिकृतले सो सम्बन्धी अपराधको तहकिकात र कारबाही गर्नेछ। </div><div class="content-paragraph"> (२) उपदफा (१) बमोजिमको अपराधको तहकिकात गर्दा वा सबुत प्रमाण सङ्कलन गर्दा अपराधमा संलग्न व्यक्तिलाई गिरफ्तार गर्ने, अपराधको सम्बन्धमा जुनसुकै स्थानको खानतलासी लिन, अपराधसँग सम्बन्धित कागजात वा अन्य माल वस्तु आफ्नो जिम्मामा लिन तथा सर्जमिन मुचुल्का तयार गर्न समेत प्रचलित कानून बमोजिम प्रहरीले पाए सरहको सबै अधिकार अध्यागमन अधिकृतलाई प्राप्त हुनेछ। त्यसरी तहकिकात गर्दा अध्यागन अधिकृतले अभियुक्तलाई बयान गराई मनासिब आधार भएमा तारेखमा राख्न, धरौट वा जमानत लिई छाड्न वा अदालतको अनुमति लिई पच्चीस दिन सम्म थुनामा राख्न सक्नेछ । </div><div class="content-paragraph"> तर अध्यागमन अधिकृतले अपराधको तहकिकात शुरु गर्ने वित्तिकै सोको जानकारी महानिर्देशकलाई दिनु पर्नेछ। </div><div class="content-paragraph"><span class="bold">*</span> (२क.) उपदफा (२) बमोजिम धरौट वा जमानत दिनुपर्ने अभियुक्तले धरौट वा जमानत दिन नसकेमा निजलाई थुनामा राख्न सकिनेछ। </div><div class="content-paragraph"> (३) उपदफा (२) बमोजिम तहकिकात गर्दा अध्यागमन अधिकृतले आवश्यक परेमा सरकारी वकीलको परामर्श लिन सक्नेछ। </div><div class="content-paragraph"><span class="bold">९. निष्काशन गर्न सकिने :</span> (१) यस ऐन बमोजिम अध्यागमन अधिकृतले कुनै विदेशीको हकमा अपराधको तहकिकात पूरा गरी महानिर्देशक समक्ष प्रतिवेदन पेश गरेपछि सो प्रतिवेदनको आधारमा महानिर्देशकले तोकिए बमोजिम नियमित गर्नु पर्ने कुराहरुको हकमा नियमित गरी त्यस्तो विदेशीलाई श्री नेपाल सरकारको स्वीकृति लिई अवधि तोकि वा नतोकि पुनः नेपाल <span class="form-field large"></span>मा प्रवेश गर्न नपाउने गरी नेपाल <span class="form-field medium"></span>बाट निष्काशन गर्न सक्नेछ । </div><div class="content-paragraph"><span class="bold">*</span>(१क) यो ऐन वा यस ऐन अन्तर्गत बनेको नियम वा प्रचलित कानून विपरीत कार्य गरे वापत दण्ड सजाय भोगिसकेका भिसा लिनु पर्ने अवस्थाका विदेशीलाई महा-निर्देशकले श्री नेपाल सरकारको स्वीकृति लिई अवधि तोकी वा नतोकी नेपाल <span class="form-field large"></span>बाट निष्काशन गर्ने आदेश जारी गर्न सक्नेछ। </div><div class="content-paragraph"> (२) उपदफा (१) र (१क) बमोजिम निष्काशन गरिएको विदेशीले निष्काशन गरिएको अवधिसम्म नेपाल <span class="form-field large"></span>भित्र पुनः प्रवेश गर्न पाउने छैन। </div><div class="content-paragraph"> (३) निष्काशन सम्बन्धी अन्य व्यवस्था तोकिए बमोजिम हुनेछ। </div><div class="content-paragraph"><span class="bold">१०. दण्ड सजाय :</span> (१) कसैले दफा ५ बमोजिमको अपराध गरे गराएमा निजलाई पचास हजार रुपैयाँसम्म जरिवाना वा पाँच बर्षसम्म कैद वा दुवै सजाय हुनेछ । </div><div class="content-paragraph"> (२) कसैले दफा ९ को उपदफा (२) को उल्लङ्घन गरे गराएमा निजलाई पहिलो पटक पच्चीस हजार रुपैयाँसम्म जरिवाना वा दुई बर्षसम्म कैद वा त्यसपछि पुनः उल्लङ्घन गरेमा निजलाई पटकै पिच्छे पचास हजार रुपैयाँसम्म जरिवाना वा पाँच बर्षसम्म कैद वा दुवै सजाय हुनेछ। </div><div class="content-paragraph"> (३) उपदफा (१) वा (२) अन्तर्गत सजाय हुने अपराधको मतियारलाई त्यस्तो अपराध गर्ने व्यक्तिलाई हुने सजायको आधा सजाय हुनेछ। </div><div class="content-paragraph"> (४) माथिका उपदफाहरुमा लेखिए बाहेक यो ऐन वा यस ऐन अन्तर्गत बनेको नियम विपरीत कसैले कुनै कार्य गरेमा <span class="bold">निजले तिर्नु पर्ने भनी ठहर भएको बिगो रकम समेत असुल गरी</span> निजलाई महानिर्देशकले <span class="bold">ठपचासहजार रुपैयाँसम्म जरिवाना गर्न सक्नेछ</span> । </div><div class="content-paragraph"><span class="bold">११. पुनरावेदन दिन सक्ने :</span> दफा १० को उपदफा (४) बमोजिम सजाय भएकोमा चित्त नबुझ्ने पक्षले पैंतीस दिन भित्र <span class="bold">उच्च अदालतमा</span> पुनरावेदन गर्न सक्नेछ । </div><div class="content-paragraph"><span class="bold">१२. नेपाल सरकार वादी हुने :</span> यस ऐन अन्तर्गतको मुद्दा नेपाल सरकार वादी हुनेछ । </div><div class="content-paragraph"><span class="bold">१३. भिसा दस्तूर नलाग्ने :</span> यो ऐन वा प्रचलित कानून बमोजिम तहकिकातको क्रममा थुनामा परेको कुनै विदेशीको हकमा थुनामा रहेको अवधिसम्म र मुद्दा दायर गरिएको विदेशीको हकमा त्यस्तो मुद्दा दायर गरिएको दिनदेखि मुद्दाको फैसला भई कैदको सजाय भएकोमा कैद भुक्तान भएको दिनसम्म र जरिवाना मात्र भएकोमा जरिवाना बुझाएको दिनसम्मको भिसा दस्तूर लाग्ने छैन। </div><div class="content-paragraph"><span class="bold">१४. नेपाल सरकारको अधिकार :</span> (१) नेपाल सरकारले यो ऐन वा यस ऐन अन्तर्गत बनेको नियमको सबै वा केही प्रावधानहरु कुनै वर्ग, जात, जाती वा राष्ट्रियताका विदेशीहरुलाई लागू नहुने वा तोकिएका शर्तहरु बमोजिम मात्र लागू हुने व्यवस्था गर्न सक्नेछ। </div><div class="content-paragraph"> (२) नेपाल सरकारलाई नेपाल <span class="form-field large"></span>भित्र कुनै पनि विदेशीको प्रवेश, उपस्थिति वा प्रस्थानबाट राष्ट्रिय हित प्रतिकूल हुन सक्छ भन्ने लागेमा त्यस्तो विदेशीको प्रवेश, उपस्थिति वा प्रस्थान निषेध गर्न सक्नेछ । </div><div class="content-paragraph"><span class="bold">१५. अधिकार प्रत्यायोजन गर्न सक्ने :</span> यस ऐन बमोजिम महानिर्देशकले आफूलाई प्राप्त अधिकारमध्ये सबै वा केही अधिकार आफ्नो मातहतका अन्य अधिकृत वा कर्मचारीलाई सुम्पन सक्नेछ । </div><div class="content-paragraph"><span class="bold">१६. अन्य प्रचलित कानून अनुसार कारबाही गर्न बाधा नपर्ने :</span> यस ऐनमा लेखिएको कुनै कुराले कुनै व्यक्ति माथि अन्य प्रचलित कानून बमोजिम अदालतमा मुद्दा चलाउन बाधा पुऱ्याएको मानिने छैन । </div><div class="content-paragraph"><span class="bold">१७. असल नियतले गरेकोमा बचाउ :</span> यो ऐन बमोजिम असल नियतले गरेको वा गर्न खोजेको कुनै कार्यको निमित्त क्षतिपूर्तिको दावी गर्न वा कुनै कर्मचारी उपर मुद्दा चलाउन वा अन्य कुनै कानूनी कारबाही चलाउन पाइने छैन। </div><div class="content-paragraph"><span class="bold">१८. नियम बनाउने अधिकार :</span> यो ऐनको उद्देश्य पूर्तिको लागि श्री नेपाल सरकारले नियम बनाउन सक्नेछ। </div><div class="content-paragraph"><span class="bold">१९. खारेजी र बचाउ :</span> (१) विदेशी सम्बन्धी ऐन, २०१५ खारेज गरिएको छ । </div><div class="content-paragraph"> (२) विदेशी सम्बन्धी ऐन, २०१५ र सो ऐन अन्तर्गतका नियमहरु बमोजिम भए गरेका काम कारबाही यसै ऐन बमोजिम भए गरेको मानिनेछ। </div><div class="content-paragraph" style="margin-top: 40px; border-top: 1px solid #ccc; padding-top: 20px;"><div class="bold">द्रष्टब्यः-</div><div style="margin-bottom: 5px;"><span class="bold">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div style="margin-bottom: 5px;"><span class="bold">*</span> पहिलो संशोधनद्वारा थप। </div><div style="margin-bottom: 5px;"><span class="bold">&#x03C3;</span> पहिलो संशोधनद्वारा संशोधित। </div><div style="margin-bottom: 5px;"><span class="bold">&#x25A0;</span> केही नेपाल ऐन संशोधन गर्ने ऐन, २०५३ द्वारा थप। </div><div style="margin-bottom: 5px;"><span class="bold">&#x2192;</span> केही नेपाल ऐन संशोधन गर्ने ऐन, २०७२ द्वारा संशोधित। </div><div style="margin-top: 20px;"> (१) केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः- </div><div style="margin-left: 20px;"> “श्री ५ को सरकार” भन्ने शब्दको सट्टा “नेपाल सरकार" । </div><div style="margin-top: 10px;"> (२) न्याय प्रशासन ऐन, २०७३ द्वारा रुपान्तर भएका शब्दहरुः- </div><div style="margin-left: 20px;"> “पुनरावेदन अदालत” को सट्टा “उच्च अदालत” । </div></div></body></html>