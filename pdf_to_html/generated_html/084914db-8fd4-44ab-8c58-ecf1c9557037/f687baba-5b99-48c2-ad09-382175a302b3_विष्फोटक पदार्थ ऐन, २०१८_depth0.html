<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>विष्फोटक पदार्थ ऐन, २०१८.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For absolute positioning of page numbers/headers if needed, but they are ignored. */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .list-item-paragraph { margin: 5px 0; line-height: 1.7; text-align: justify; text-indent: -1.5em; /* For hanging indent */ padding-left: 1.5em; } .footnote { font-size: 11px; line-height: 1.4; margin: 3px 0; text-align: justify; text-indent: -1em; /* For hanging indent of footnotes */ padding-left: 1em; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; line-height: 1; /* To ensure dots don't affect line height much */ } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* No tables detected, so this style won't be used. */ } th, td { border: 1px solid #000; /* No tables detected, so this style won't be used. */ padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .date-header-row { display: flex; justify-content: flex-end; width: 100%; margin-top: 15px; margin-bottom: 5px; } .date-value-row { display: flex; justify-content: flex-end; width: 100%; margin-bottom: 25px; } .date-col { width: 130px; /* Adjusted based on visual estimation */ text-align: center; } .date-col:first-child { margin-left: auto; /* Pushes the first column to the far right */ } .amendment-list-item { display: flex; margin-bottom: 5px; align-items: baseline; line-height: 1.7; } .amendment-text { flex-grow: 1; text-align: left; margin-right: 10px; } .amendment-date-col { width: 125px; /* Half of the ~250px single date column */ text-align: center; } .amendment-single-date-col { width: 250px; /* Approx width of two date columns combined */ text-align: center; } .superscript-symbol { font-size: 0.8em; vertical-align: super; line-height: 0; margin-left: 2px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">विष्फोटक पदार्थ ऐन, २०१८</div><div class="date-header-row"><div class="date-col bold">लालमोहर मिति</div><div class="date-col bold">प्रकाशन मिति</div></div><div class="date-value-row"><div class="date-col">२०१८।२।१३</div><div class="date-col">२०१८।२।१५</div></div><div class="content-paragraph bold" style="margin-left: 0; margin-bottom: 10px;">संशोधन गर्ने ऐन</div><div class="amendment-list-item"><div class="amendment-text">१. नेपाल ऐन (संशोधन गर्ने) ऐन, २०१८</div><div class="amendment-date-col">२०१८।७।३०</div><div class="amendment-date-col">२०१८।८।१</div></div><div class="amendment-list-item" style="margin-bottom: 20px;"><div class="amendment-text">२. नेपाल ऐनहरू संशोधन गर्ने ऐन, २०१८</div><div class="amendment-date-col">२०१८।८।२३</div><div class="amendment-date-col">२०१८।९।१३</div></div><div class="document-subtitle bold" style="margin-top: 15px; margin-bottom: 10px;">लालमोहर मिति र प्रकाशन मिति</div><div class="amendment-list-item"><div class="amendment-text">३. नेपाल ऐनहरू संशोधन गर्ने, खारेज गर्ने र<br>पुनः व्यवस्थित गरी चालू राख्ने ऐन, २०१९</div><div class="amendment-single-date-col">२०१९।१२।३०</div></div><div class="amendment-list-item"><div class="amendment-text">४. विष्फोटक पदार्थ (पहिलो संशोधन) ऐन, २०३१</div><div class="amendment-single-date-col">२०३१।६।२०</div></div><div class="amendment-list-item" style="margin-bottom: 20px;"><div class="amendment-text">५. विष्फोटक पदार्थ (दोस्रो संशोधन) ऐन, २०४८</div><div class="amendment-single-date-col">२०४८।७।१४</div></div><div class="document-subtitle bold" style="margin-top: 15px; margin-bottom: 10px;">प्रमाणीकरण र प्रकाशन मिति</div><div class="amendment-list-item"><div class="amendment-text">६. गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६<span class="superscript-symbol">σ</span></div><div class="amendment-single-date-col">२०६६।१०।७</div></div><div class="amendment-list-item"><div class="amendment-text">७. केही नेपाल ऐन संशोधन गर्ने ऐन, २०७२</div><div class="amendment-single-date-col">२०७२।११।१३</div></div><div class="amendment-list-item"><div class="amendment-text">८. केही नेपाल कानूनलाई संशोधन, एकीकरण, समायोजन<br>र खारेज गर्ने ऐन, २०७४<span class="superscript-symbol">॥</span></div><div class="amendment-single-date-col">२०७४।६।३०</div></div><div class="content-paragraph text-center" style="margin-top: 30px;"> X<span class="form-field xlarge"></span></div><div class="document-subtitle bold">२०१८ सालको ऐन नं. ८</div><div class="document-subtitle bold">विष्फोटक पदार्थ उत्पादन गर्ने, प्रयोग गर्ने, बिक्री गर्ने, परिवहन गर्ने र पैठारी गर्ने कामलाई व्यवस्थित</div><div class="document-subtitle bold">गर्न बनेको ऐन</div><div class="content-paragraph"><span class="bold">प्रस्तावना :</span> शान्ति र व्यवस्था कायम राख्न विष्फोटक पदार्थहरू उत्पादन गर्ने, राख्ने, प्रयोग गर्ने, बिक्री गर्ने, परिवहन गर्ने र पैठारी गर्ने कामलाई व्यवस्थित गर्नु वाञ्छनीय भएकोले, </div><div class="footnote">&#182; यो ऐन संवत् २०६५ साल जेठ १५ गते देखि लागू भएको ।</div><div class="footnote">&#182; यो ऐन सम्वत् २०७५ साल भदौ १ गते देखि प्रारम्भ भएको ।</div><div class="footnote">&#x2715; गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote">&#x03A0; नेपाल ऐनहरू संशोधन गर्ने ऐन, २०१८ द्वारा थपिएको ।</div><!-- Page 2 Content --><div class="content-paragraph" style="margin-top: 50px;"> श्री ५ महाराजाधिराज महेन्द्र वीर विक्रम शाहदेवबाट नेपालको संविधानको धारा ९३ अनुसार यो ऐन बनाइबक्सेकोछ । </div><div class="content-paragraph"> १. संक्षिप्त नाम, विस्तार र प्रारम्भ : (१) यस ऐनको नाम “विष्फोटक पदार्थ ऐन, २०१८” रहेको छ । </div><div class="content-paragraph"> (२) यो ऐन नेपाल <span class="form-field small"></span> भर लागू हुनेछ । </div><div class="content-paragraph"> (३) यो ऐन नेपाल सरकारले नेपाल राजपत्रमा सूचना प्रकाशित गरी तोकिदिएको मितिदेखि प्रारम्भ हुनेछ । <span class="superscript-symbol">&#x2260;</span></div><div class="content-paragraph"> २. परिभाषा : विषय वा प्रसङ्गगले अर्को अर्थ नलागेमा यस ऐनमा,- </div><div class="content-paragraph" style="text-indent: -1.5em; padding-left: 1.5em;"> &#x2a;(क) “विष्फोटक पदार्थ” भन्नाले विष्फोटन भई क्षति पुऱ्याउने आई.ई.डी, टी.एन.सी. एमाटोल, बारोटोल, पेन्टोलाइट, ऱ्यापिड डिटोर्नेटिभ एक्स्प्लोसिभ (आर.डी.एक्स), टोर फेक्स, ब्लाष्टिक एक्स्प्लोसिभ, डाइनामाइट, बारुद, नाइट्रोग्लिसिरिन, जेलेग्नाइट, स्टेमाइट, सेल्साइट, डिटोनेटर, ब्लाष्टिक क्याप, विद्युतीय ब्लाष्टिक क्याप, प्यूज, आतिसवाजी, पटाका, गन कटन, गन पाउडर ब्लास्टिक पाउडर, पारो (मर्करी) वा अन्य कुनै धातुको फुल्यूनेट, सोही प्रकृतिका विष्फोटन हुने अन्य कुनै पदार्थ वा नेपाल सरकारले समय समयमा नेपाल राजपत्रमा सूचना प्रकाशन गरी तोकेको कुनै पदार्थ सम्झनु पर्छ र सो शब्दले बम समेतलाई जनाउँछ । </div><div class="content-paragraph" style="text-indent: -1.5em; padding-left: 1.5em;"> &#9734;(क१)“बम” भन्नाले कुनै विष्फोटक पदार्थ वा अन्य कुनै साधन, फर्मूला, प्रक्रिया वा उपायद्वारा आफैं वा अन्य कुनै पदार्थद्वारा विष्फोटन हुने गरी बनाइएको ग्रिनेड वा त्यस्तै प्रकृतिको अन्य विष्फोटक पदार्थयुक्त वस्तु वा पदार्थ सम्झनु पर्छ ।” </div><div class="content-paragraph"> (ख) “उत्पादन” भन्नाले कुनै विष्फोटक पदार्थलाई भाग भागमा छुट्याउने वा टुक्राउने वा बनाइसकेकोलाई बिगार्ने विधि वा कुनै नोक्सानी भएको विष्फोटक पदार्थलाई काम लायक </div><div class="footnote">&#x2a; नेपाल ऐनहरू संशोधन गर्ने, खारेज गर्ने र पुनः व्यवस्थित गरी चालू राख्ने ऐन, २०१९ द्वारा संशोधित ।</div><div class="footnote">&#x2715; नेपाल ऐनहरू संशोधन गर्ने ऐन, २०१८ द्वारा संशोधित ।</div><div class="footnote">&#x2260; मिति २०२०।८।२९ देखि ऐन लागू हुने गरी मिति २०२०।८।२९ को नेपाल राजपत्रमा सूचना प्रकाशित ।</div><div class="footnote">&#182; केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित।</div><!-- Page 3 Content --><div class="content-paragraph" style="margin-top: 50px;"> बनाउने बिधि र कुनै विष्फोटक पदार्थलाई दोहऱ्याई बनाउने, हेरफेर गर्ने वा मरमत गर्ने विधिलाई समेत जनाउँछ । </div><div class="content-paragraph"> (ग) “बोझ बाहक” भन्नाले मोटर, गाडा, बग्गी, रिक्सा, डुङ्गा, टाँगा र पानी वा जमीन वा हवाई मार्गबाट माल वस्तु वा यात्री ओसार्ने अरु जुनसुकै सवारीको साधनलाई समेत जनाउँछ। </div><div class="content-paragraph"> (घ) “पैठारी” भन्नाले नेपाल <span class="form-field xlarge"></span> भित्र ल्याउने काम सम्झनु पर्छ । </div><div class="content-paragraph"> (ङ) “इजाजतपत्र” भन्नाले यो ऐन अन्तर्गत दिइएको इजाजतपत्र सम्झनु पर्छ । </div><div class="content-paragraph"> (च) “तोकिएको” वा “तोकिए बमोजिमको” भन्नाले यो ऐन अन्तर्गत बनेका नियममा तोकिएको वा तोकिए बमोजिमको सम्झनु पर्छ । </div><div class="content-paragraph"> ३. विष्फोटक पदार्थ घोषित गर्ने अधिकार : नेपाल सरकारले समय समयमा नेपाल राजपत्रमा सूचना प्रकाशित गरी कुनै पदार्थ त्यसमा विष्फोटक तत्वहरू रहेको कारणले वा त्यसको उत्पादन गर्दाको सिलसिलामा चाहिने विधिहरू अपनाउँदा कुनै किसिमको विष्फोट हुने सम्भावना भएको कारणले व्यक्तिहरूको जीउ ज्यान वा सम्पत्तिमा खतरा हुने देखेमा नेपाल सरकारले सो पदार्थलाई विष्फोटक पदार्थ भनी घोषित गर्न सक्नेछ र त्यसरी घोषित गरिएका प्रत्येक पदार्थलाई यो ऐनको तात्पर्यको लागि विष्फोटक पदार्थ भनिनेछ । </div><div class="content-paragraph"> ४. इजाजत पत्र लिनु पर्ने : (१) विष्फोटक पदार्थ उत्पादन गर्न, राख, प्रयोग गर्न, बिक्री गर्न, ढुवानी वा परिवहन र पैठारी गर्न चाहने व्यक्तिले यस ऐन बमोजिम इजाजत पत्र लिनु पर्नेछ। त्यस्तो प्रत्येक इजाजतपत्रको ढाँचा, त्यसमा लाग्ने दस्तुर र त्यसको म्याद तोकिए बमोजिमको हुनेछ । </div><div class="content-paragraph"> (२) कुनै विष्फोटक पदार्थ उत्पादन गर्ने, राख्ने, प्रयोग गर्ने, बिक्री गर्ने, ढुवानी वा परिवहन गर्ने वा पैठारी गर्ने कामको इजाजतपत्र लिन चाहने वा त्यस्तो इजाजतपत्रको म्याद बढाउन चाहने व्यक्तिले तोकिएको विवरणहरू सहित तोकिएको ढाँचाको आवेदनपत्र प्रमुख जिल्ला अधिकारी समक्ष दिनु पर्छ । </div><div class="footnote">&#x2715; गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote">&#182; केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित।</div><!-- Page 4 Content --><div class="content-paragraph" style="margin-top: 50px;"> (३) यो ऐन वा यस ऐन अन्तर्गत बनेको नियमहरूको अधीनमा रही प्रमुख जिल्ला अधिकारीले कुनै इजाजतपत्रमा लेखिएका कुनै कुरामा सम्बन्धित इजाजतपत्रवालालाई सूचना दिई आवश्यक देखेको संशोधन गर्न सक्नेछ । </div><div class="content-paragraph"> (४) आफ्नो इजाजतपत्रमा संशोधन गर्न चाहने कुनै व्यक्तिले सो संशोधन गर्न चाहेको कुरा र त्यसको कारण खोली प्रमुख जिल्ला अधिकारी समक्ष आवेदनपत्र दिनु पर्छ । त्यसरी संशोधन गर्न लाग्ने दस्तुर तोकिए बमोजिमको हुनेछ । </div><div class="content-paragraph"> ४क. उत्पादन वा कारोबारको अभिलेख राख्नु पर्ने : (१) विष्फोटक पदार्थको उत्पादन वा कारोबार गर्न इजाजत प्राप्त गरेको व्यक्तिले त्यस्तो पदार्थको उत्पादन, निर्माण, तयारी वा कारोबार गर्दा प्रत्येक पटक उत्पादन वा कारोबार गरेको प्रत्येक विष्फोटक पदार्थको छुट्टै अभिलेख राख्नु पर्नेछ । </div><div class="content-paragraph"> (२) उपदफा (१) बमोजिमको अभिलेखमा अन्य कुराको अतिरिक्त देहायका विवरण खुलाउनु पर्नेछ :- </div><div class="content-paragraph" style="margin-left: 20px; text-indent: 0;"> (क) के कस्ता विष्फोटक पदार्थ, के कति परिमाणमा उत्पादन, तयारी वा निर्माण भएको हो, सो कुरा, </div><div class="content-paragraph" style="margin-left: 20px; text-indent: 0;"> (ख) विस्फोटक पदार्थको कारोबार भएको भए के कस्तो प्रयोजनका लागि कारोबार भएको हो, </div><div class="content-paragraph" style="margin-left: 20px; text-indent: 0;"> (ग) विस्फोटक पदार्थ बिक्री वितरण भएको भए कुन व्यक्तिलाई के कस्तो प्रयोजनका लागि के कति परिमाण बिक्री वितरण भएको हो । </div><div class="content-paragraph"> (३) उपदफा (१) बमोजिम राखिएको अभिलेख बिस्फोटक पदार्थको कारोबार गर्ने व्यक्तिले प्रमुख जिल्ला अधिकारी, मुद्दाको तहकिकावा वा अभियोजन गर्ने अधिकारी वा मुद्दा हेर्ने अधिकारीले मागेका बखत उपलब्ध गराउनु पर्नेछ । </div><div class="content-paragraph"> (४) यस दफा विपरीत काम गर्ने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ । </div><div class="content-paragraph"> ४ख. होसियारी अपनाउनु पर्ने : विष्फोटक पदार्थको कारोबार गर्न इजाजतपत्र प्राप्त गरेको व्यक्तिले त्यस्ता वस्तुको प्रयोग गर्दा, ढुवानी वा ओसार पसार गर्दा वा भण्डारण गर्दा त्यस्तो पदार्थको </div><div class="footnote">&#182; केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप ।</div><!-- Page 5 Content --><div class="content-paragraph" style="margin-top: 50px;"> प्रकृति अनुसार पर्याप्त सुरक्षा हुने गरी प्रयोग गर्नु वा उपयुक्त उपकरणमा राखी होसियारी पूर्वक ढुवानी वा ओसार पसार वा भण्डारण गर्नु पर्नेछ । </div><div class="content-paragraph"> ०५. विष्फोटक पदार्थको उत्पादन, प्रयोग, बिक्री, परिवहन र पैठारी गर्ने तथा राख्ने काम निषेध तथा नियन्त्रण गर्न सक्ने नेपाल सरकारको अधिकार : यो ऐनको अन्य दफामा जुनसुकै कुरा लेखिएको भए तापनि नेपाल सरकारले सार्वजनिक सुरक्षाको निमित्त आवश्यक देखेमा समय समयमा नेपाल राजपत्रमा सूचना प्रकाशित गरी कुनै विष्फोटक पदार्थलाई उत्पादन गर्ने, राख्ने, प्रयोग गर्ने, बिक्री गर्ने, परिवहन गर्ने वा पैठारी गर्ने कामलाई पूर्णतः वा केही हदसम्म मनाही गर्न सक्नेछ । </div><div class="content-paragraph"> ६. निरीक्षण गर्ने, खोजतलासी गर्ने, कब्जा गर्ने, रोक्का गर्ने र हटाउने अधिकारः (१) प्रमुख जिल्ला अधिकारीले वा निजले खटाएको कुनै राजपत्राङ्कित वा घटीमा नायब निरीक्षक दर्जाका प्रहरी कर्मचारीले इजाजतपत्र अन्तर्गत कुनै विष्फोटक पदार्थ उत्पादन गर्ने, राख्ने, प्रयोग गर्ने, बिक्री गर्ने, परिवहन गर्ने वा पैठारी गर्ने काम भैरहेको कुनै ठाउँ वा बोझ बाहकमा गई निरीक्षण र जाँचबुझ गर्न र त्यहाँ रहेको कुनै विष्फोटक पदार्थको नमूना मूल्य तिरी लिन सक्नेछ । </div><div class="content-paragraph"> (२) यो ऐन वा यस ऐन अन्तर्गत बनेका नियमको बर्खिलाप कुनै ठाउँ वा बोझ बाहकमा कुनै विष्फोटक पदार्थ उत्पादन गर्ने, राख्ने, प्रयोग गर्ने, बिक्री गर्ने, परिवहन गर्ने वा पैठारी गर्ने काम भएको भन्ने विश्वास हुने मनासिव माफिकको कारण भएमा प्रमुख जिल्ला अधिकारी वा निजले खटाएको कुनै राजपत्राङ्कित कर्मचारीले वा घटीमा नायव निरीक्षक दर्जाका प्रहरी कर्मचारीले सो ठाउँ वा बोझ बाहकमा गई निरीक्षण र जाँचबुझ गर्न, खोज तलासी गर्न त्यस्तो विष्फोटक पदार्थ फेला परेमा त्यस उपर कब्जा गर्न र त्यसलाई रोक्का गर्न सक्नेछ । </div><div class="content-paragraph"> ७. गिरफ्तार गर्ने अधिकार : (१) कुनै व्यक्तिलाई यस ऐन बमोजिमको कुनै कसूरको अनुसन्धानको सिलसिलामा पक्राउ गर्नु पर्ने भएमा अनुसन्धान गर्ने अधिकारीले सोको कारण र त्यस्तो व्यक्तिको पहिचान खुल्ने विवरण सहित मुद्दा हेर्ने अधिकारी समक्ष पक्राउ गर्ने अनुमतिको लागि निवेदन दिनु पर्नेछ । </div><div class="content-paragraph"> (२) उपदफा (१) बमोजिमको निवेदनबाट पक्राउ गर्नु पर्ने कारण मनासिब देखिएमा मुद्दा हेर्ने अधिकारीले पक्राउ पूर्जी जारी गर्ने अनुमति दिन सक्नेछ । </div><div class="footnote">&#963; पहिलो संशोधनद्वारा संशोधित ।</div><div class="footnote">&#182; केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित।</div><!-- Page 6 Content --><div class="content-paragraph" style="margin-top: 50px;"> (३) उपदफा (२) बमोजिम पक्राउ पूर्जी जारी गरिएको व्यक्तिलाई प्रहरीले गिरफ्तार गरी बाटोको म्याद बाहेक चौबीस घण्टाभित्र मुद्दा हेर्ने अधिकारी समक्ष उपस्थित गराउनु पर्नेछ । </div><div class="content-paragraph"> (४) कसैले यस ऐन अन्तर्गत सजाय हुने कुनै कसूर गर्न लागेको फेला परेमा, निजको सो कामले गर्दा कुनै विष्फोटक पदार्थ उत्पादन हुने वा थन्क्याइने कुनै ठाँउ वा कुनै रेल्वे लाइन वा कुनै विमानस्थल वा कुनै माल बाहक वा त्यसको आसपासमा विष्फोटन हुने वा आगलागी हुने सम्भावना देखिएमा सो ठाँउ को भोग चलन गर्ने व्यक्तिले वा निजको प्रतिनिधि वा निजबाट अधिकार पाएको अरु व्यक्तिले वा सार्वजनिक यातायातका धनी वा कर्मचारीले वा रेल्वे प्रशासन वा विमानस्थलका कुनै कर्मचारीले त्यस्तो व्यक्तिलाई भाग्न उम्कन नपाउने व्यवस्था गरी प्रहरीलाई खबर गर्नु पर्नेछ । </div><div class="content-paragraph"> (५) उपदफा (१) मा जुनसुकै कुरा लेखिएको भए तापनि उपदफा (४) बमोजिमको अवस्था भएमा वा त्यस्तो व्यक्तिलाई तत्काल पक्राउ नगरिएमा त्यस्तो व्यक्ति भाग्ने, उम्कने वा निजले प्रमाण, दसी वा सबुत नष्ट गर्न सक्ने मनासिब कारण भएमा प्रहरीले त्यस्तो व्यक्तिलाई पक्राउ पूर्जी बिना गिरफ्तार गर्न सक्नेछ र गिरफ्तार गरिएको व्यक्तिलाई बाटाका म्याद बाहेक चौबीस घण्टाभित्र मुद्दा हेर्ने अधिकारी समक्ष पेश गर्नु पर्नेछ । </div><div class="content-paragraph"> ८. दुर्घटनाको सूचना : कुनै विष्फोटक पदार्थ उत्पादन भैरहेको, राखिएको वा प्रयोग भैरहेको ठाउँ वा परिवहन भैराखेको वा लाद्ने वा गिराउने काम भैराखेको कुनै बोझ बाहकमा वा सो ठाउँ वा बोझ बाहकको आसपासमा विष्फोट वा आगलागी भै व्यक्तिहरूको जीउ, ज्यान वा सम्पत्तिको नाश भएमा वा ठूलो क्षति भएमा सो ठाउँको तत्काल भोग चलन गर्ने व्यक्ति वा सो बोझ बाहकको धनी वा तत्कालको चालकले सो कुराको सूचना तोकिएको तरीका बमोजिम तोकिएको म्यादभित्र सबैभन्दा नजिकको प्रहरी थाना चौकीको अधिकृत इञ्चार्ज कहाँ दिनु पर्छ । </div><div class="content-paragraph"> ९. दुर्घटनाको जाँचबुझ गर्ने : (१) नेपाली सेनाको नियन्त्रणमा रहेको कुनै ठाउँ वा बोझ बाहकमा वा त्यसको आसपासमा दफा ८ मा लेखिए बमोजिमको कुनै दुर्घटना भएमा सरोकारवाला नेपाली सेनाका अधिकारीले सो दुर्घटनाको कारणको जाँचबुझ गर्नु पर्छ र सो बाहेक अन्यत्र त्यस्तो कुनै दुर्घटना भएमा प्रमुख जिल्ला अधिकारीले सो दुर्घटनाको कारणको जाँचबुझ गर्नु पर्दछ । </div><div class="content-paragraph"> (२) उपदफा (१) अन्तर्गत जाँचबुझको काम गर्ने सैनिक अधिकृत वा उपदफा (४) अन्तर्गत जाँचबुझ गर्ने नेपाल सरकारबाट खटिएको अधिकारीलाई प्रमुख जिल्ला अधिकारी सरहको सबै अधिकार हुनेछ र दफा ६ बमोजिम प्रमुख जिल्ला अधिकारीले प्रयोग गर्न पाउने अधिकारको प्रयोग पनि सो जाँचबुझको प्रयोजनको निमित्त आवश्यक एवं उपयुक्त देखेमा गर्न सक्नेछ । </div><!-- Page 7 Content --><div class="content-paragraph" style="margin-top: 50px;"> (३) यस दफा अन्तर्गत कुनै दुर्घटना सम्बन्धी जाँचबुझ गर्ने व्यक्तिले सो जाँचबुझ सकिएपछि सो दुर्घटनाको कारण र परिस्थिति समेत खोली नेपाल सरकारमा लिखित प्रतिवेदन पेश गर्नु पर्छ । </div><div class="content-paragraph"> (४) उपदफा (३) बमोजिम प्रतिवेदन प्राप्त भै सकेपछि वा नहुँदै नेपाल सरकारले दुर्घटनाको रुप हेरी आवश्यक देखेमा उपदफा (१) अन्तर्गत जाँचबुझ गर्ने कामलाई रोक्ने आदेश दिन सक्नेछ र अरु उपयुक्त ठानेका कुनै अधिकारीद्वारा सो दुर्घटनाको कारणको जाँचबुझ गराउन सक्नेछ । </div><div class="content-paragraph"> (५) यस दफा अन्तर्गत जाँचबुझ गर्न खटिएका अधिकारीलाई साक्षीहरू झिकाउने लिखत अन्य महत्वपूर्ण माल वस्तुहरू दाखिल गराउने, बयान बकपत्र गराउने सम्बन्धमा प्रचलित नेपाल कानून बमोजिम शुरु अदालतलाई भए सरहको अधिकार हुनेछ । </div><div class="content-paragraph"> ०१०. दण्ड सजाय र जफती : (१) कुनै व्यक्तिले दफा ४ अन्तर्गत इजाजतपत्र नलिई वा दफा ५ को उल्लंघन गरी देहायको विष्फोटक पदार्थ उत्पादन गरेमा, राखेमा, प्रयोग गरेमा, बिक्री गरेमा, परिवहन गरेमा वा पैठारी गरेमा निजलाई प्रत्येक कसूर वापत देहाय बमोजिम दण्ड सजाय हुनेछ :- </div><div class="content-paragraph" style="margin-left: 20px; text-indent: 0;"> (क) नाइट्रोग्लिसरीन, डाइनामाइट, व्लास्टिङ्ग पाउडर वा पारोको वा धातुको फलमिनेट भए दुई वर्षसम्म कैद वा बीस हजार रुपैयाँसम्म जरिबाना वा दुबै, </div><div class="content-paragraph" style="margin-left: 20px; text-indent: 0;"> (ख) खण्ड (क) मा लेखिएको विष्फोटक पदार्थ र आतसबाजी र पटाका बाहेक अन्य विष्फोटक पदार्थ भए एक वर्षसम्म कैद वा दश हजार रुपैयाँसम्म जरिबाना वा दुबै, </div><div class="content-paragraph" style="margin-left: 20px; text-indent: 0;"> (ग) आतसबाजी वा पटाका भए एक हजार रुपैयाँसम्म जरिबाना । </div><div class="content-paragraph"> तर एउटै विष्फोटक पदार्थका सम्बन्धमा दण्ड सजाय गर्दा उत्पादन गरेको, पैठारी गरेको वा प्रयोग गरेको वापत सजाय हुने भएमा सो पदार्थ साथ राखे वापत र पैठारी गरेको, प्रयोग गरेको वा बिक्री गरेको वापत सजाय हुने भएमा परिवहन गरेको वापत छुट्टै दण्ड सजाय हुने छैन । </div><div class="footnote">&#963; पहिलो संशोधनद्वारा संशोधित ।</div><div class="footnote">&#946; दोस्रो संशोधनद्वारा संशोधित ।</div><!-- Page 8 Content --><div class="content-paragraph" style="margin-top: 50px;"> (२) कुनै व्यक्तिले दफा ४ अन्तर्गत लिएको इजाजतपत्रको शर्त उल्लंघन गरेमा वा यस ऐन अन्तर्गत बनेको नियम उल्लघंन गरेमा उपदफा (१) को खण्ड (क) को कुरामा पाँच हजार रुपैयाँ सम्म, खण्ड (ख) को कुरामा दुई हजार पाँच सय रुपैयाँसम्म र खण्ड (ग) को कुरामा पाँच सय रुपैयाँ सम्म जरिबाना हुनेछ । </div><div class="content-paragraph"><span class="bold">स्पष्टीकरण :</span> इजाजतपत्रको म्याद नाघेकोमा र इजाजतपत्रले अधिकार नै नदिएको काम कुरा गरेकोमा इजाजतपत्र नलिएको मानी कारबाही र सजाय हुनेछ । </div><div class="content-paragraph"> (३) दफा ४ वा ५ अन्तर्गतको कसूरसँग सम्बन्धित विष्फोटक पदार्थ जफत भई नेपाल सरकार लाग्नेछ । </div><div class="content-paragraph"> ११. हातहतियार र खरखजाना सम्बन्धी नेपाल कानूनको बचाउ : यो ऐनमा लेखिएका कुनै कुराले हातहतियार र खर खजाना सम्बन्धी नेपाल कानूनमा कुनै कुरालाई असर पार्ने छैन । </div><div class="content-paragraph" style="margin-left: 20px;"> तर कुनै विष्फोटक पदार्थ उत्पादन गर्ने, राख्ने, प्रयोग गर्ने, बिक्री गर्ने, परिवहन गर्ने वा पैठारी गर्ने कामको इजाजतपत्र दिने प्रमुख जिल्ला अधिकारीलाई यो ऐन अन्तर्गत बनेका नियम बमोजिम अधिकार भएमा निजले दिएको कुनै इजाजतपत्रलाई हातहतियार र खरखजाना सम्बन्धी नेपाल कानून अन्तर्गत दिइए सरह मान्यता हुनेछ भन्ने सो इजाजतमा लेखिदिन सक्नेछ । </div><div class="content-paragraph"> १२. अन्य नेपाल कानून अन्तर्गत सजाय हुन सक्ने : कुनै कसूर यो ऐन अन्तर्गत सजाय हुने र अन्य नेपाल कानून अन्तर्गत पनि सजाय हुने रहेछ भने सो कसूरमा कुनै व्यक्तिलाई अन्य नेपाल कानून अन्तर्गत मुद्दा चलाउने वा यो ऐन भन्दा बढी सजाय हुने गरी व्यवस्था भएको अन्य नेपाल कानून अन्तर्गत सजाय दिनमा यो ऐन वा यस ऐन अन्तर्गत बनेको नियमका कुनै कुराले बाधा पुऱ्याउने छैन । </div><div class="content-paragraph"> १३. बचाउ र लागू नगर्ने अधिकार : (१) यो ऐनमा लेखिएका कुनै कुरा निम्नलिखित व्यक्ति वा अधिकारीद्वारा उत्पादन हुने, राखिने, प्रयोग गरिने, परिवहन गरिने वा पैठारी गरिनेमा लागू हुने छैन :- </div><div class="content-paragraph" style="margin-left: 20px;"> (क) नेपाल सरकारले बनाएका नियम अनुसार नेपाली सेनाद्वारा, र </div><div class="content-paragraph" style="margin-left: 20px;"> (ख) नेपाल सरकारको कुनै मन्त्रालय विभाग वा अड्डाद्वारा । </div><div class="footnote">&#946; दोस्रो संशोधनद्वारा संशोधित ।</div><!-- Page 9 Content --><div class="content-paragraph" style="margin-top: 50px;"> (२) नेपाल सरकारले नेपाल राजपत्रमा सूचना प्रकाशित गरी कुनै विष्फोटक पदार्थको सम्बन्धमा यो ऐन वा यस ऐन अन्तर्गत बनेका नियमको सबै वा कुनै कुरा पूर्ण तथा केही शर्तका अधीनमा रही लागू नहुने गर्न सक्नेछ । </div><div class="content-paragraph"> १४. नियम बनाउने अधिकार : यो ऐनको उद्देश्य कार्यान्वित गर्न नेपाल सरकारले नियमहरू बनाउन सक्नेछ । </div><div class="content-paragraph"> १५. <span class="form-field xlarge"></span></div><div class="content-paragraph"><span class="bold">द्रष्टव्य :-</span> १. नेपाल कानून (संशोधन) ऐन, २०२४ द्वारा रूपान्तर भएका शब्दहरू :- </div><div class="content-paragraph" style="margin-left: 20px;"> (क) “गजेटेड” को सट्टा “राजपत्राङ्कित” । </div><div class="content-paragraph" style="margin-left: 20px;"> (ख) “गजेट” को सट्टा “राजपत्र” । </div><div class="content-paragraph" style="margin-left: 20px;"> (ग) “अफिसर” को सट्टा “अधिकृत” । </div><div class="content-paragraph" style="margin-left: 20px;"> (घ) “रिपोर्ट” को सट्टा “प्रतिवेदन” । </div><div class="content-paragraph" style="margin-left: 20px;"> (ङ) “पुलिस” को सट्टा “प्रहरी” । </div><div class="content-paragraph"> २. प्रहरी (पहिलो संशोधन) ऐन, २०१९ द्वारा रुपान्तर भएका शब्द :- </div><div class="content-paragraph" style="margin-left: 20px;"> “सबइन्स्पेक्टर” को सट्टा “नायव निरीक्षक” । </div><div class="content-paragraph"> ३. विष्फोटक पदार्थ (दोश्रो संशोधन) ऐन, २०४८ द्वारा रुपान्तर भएका शब्दहरू :- </div><div class="content-paragraph" style="margin-left: 20px;"> “अञ्चलाधीश” वा “जिल्लाका अञ्चलाधीश” को सट्टा “प्रमुख जिल्ला अधिकारी” । </div><div class="content-paragraph"> ४. सैनिक ऐन, २०६३ द्वारा रुपान्तर भएका शब्दहरु :- </div><div class="content-paragraph" style="margin-left: 20px;"> “शाही नेपाली सेना” को सट्टा “नेपाली सेना” । </div><div class="content-paragraph"> ५. केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरू :- </div><div class="content-paragraph" style="margin-left: 20px;"> “श्री ५ को सरकार” को सट्टा “नेपाल सरकार” । </div><div class="footnote">&#x2611; नेपाल ऐनहरू संशोधन गर्ने, खारेज गर्ने र पुनः व्यवस्थित गरी चालू राख्ने ऐन, २०१९ द्वारा झिकिएकौ ।</div></body></html>