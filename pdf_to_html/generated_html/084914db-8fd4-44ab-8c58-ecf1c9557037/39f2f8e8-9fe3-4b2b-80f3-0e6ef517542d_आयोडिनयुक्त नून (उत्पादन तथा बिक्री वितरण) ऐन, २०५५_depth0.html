<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>आयोडिनयुक्त नून (उत्पादन तथा बिक्री वितरण) ऐन, २०५५.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; font-weight: 600; /* Added for visual identity */ } .content-paragraph { margin: 15px 0; line-height: 1.7; text-align: justify; } .content-paragraph.no-margin-top { margin-top: 0; } .content-paragraph.no-margin-bottom { margin-bottom: 0; } .content-paragraph.narrow-margin { margin: 8px 0; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific document elements */ .header-pair { display: flex; justify-content: space-between; margin-top: 20px; } .header-pair > div { flex: 1; text-align: left; /* Default */ } .header-pair > div:last-child { text-align: right; } .list-item { margin-left: 30px; /* Indent for list items */ margin-bottom: 5px; line-height: 1.7; text-align: justify; text-indent: -30px; /* Hanging indent for number/bullet */ } .list-item-flex { display: flex; justify-content: space-between; align-items: baseline; margin-bottom: 5px; line-height: 1.7; text-align: justify; } .list-item-flex > div:first-child { flex-grow: 1; text-align: left; padding-right: 10px; /* Space between the two parts */ } .list-item-flex > div:last-child { flex-shrink: 0; text-align: right; font-weight: 600; /* As seen in PDF */ } .minor-note { font-size: 0.8em; margin-top: 10px; text-align: justify; line-height: 1.5; } .indented-paragraph { margin-left: 30px; text-align: justify; line-height: 1.7; } .indented-list-item { margin-left: 60px; /* Further indent for (क), (ख) type lists */ text-align: justify; line-height: 1.7; text-indent: -30px; /* Hanging indent for number/bullet */ margin-bottom: 5px; } .note-footer { border-top: 1px solid #000; padding-top: 10px; margin-top: 30px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">आयोडिनयुक्त नून (उत्पादन तथा बिक्री वितरण) ऐन, २०५५</div></div><div class="header-pair"><div><div class="bold">संशोधन गर्ने ऐन</div></div><div><div class="bold">लालमोहर र प्रकाशन मिति</div></div></div><div class="header-pair"><div><div class="bold">गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६</div></div><div><div class="text-right">२०५५।१०।१</div><div class="bold">प्रमाणीकरण र प्रकाशन मिति</div><div class="text-right">२०५५ सालको ऐन नं. १६</div></div></div><div class="content-paragraph text-center"><span class="bold">Χ</span><span class="form-field xlarge"></span></div><div class="document-subtitle">आयोडिनयुक्त नूनको सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> आयोडिनको कमीबाट जनस्वास्थ्यमा पर्न जाने व्यापक र गम्भिर असरलाई कम खर्चिलो र सरल तरिकाले निवारण र निर्मूल गर्न आयोडिनयुक्त नूनको समुचित मात्रामा उत्पादन, पैठारी, आपूर्ति, बिक्री वितरण तथा नूनमा आयोडिन मिश्रण गर्ने व्यवस्था गर्न वाञ्छनीय भएकोले, </div><div class="content-paragraph text-center"> श्री ५ महाराजाधिराज वीरेन्द्र वीर विक्रम शाहदेवको शासनकालको सत्ताइसौं वर्षमा<br> संसदले यो ऐन बनाएकोछ । </div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph narrow-margin"><span class="bold">१. संक्षिप्त नाम र प्रारम्भः</span> (१) यस ऐनको नाम “आयोडिनयुक्त नून (उत्पादन तथा बिक्री वितरण) ऐन, २०५५” रहेको छ । </div><div class="content-paragraph narrow-margin"> (२) यो ऐन नेपाल सरकारले नेपाल राजपत्रमा सूचना प्रकाशन गरी तोकेको क्षेत्रमा तोकेको मितिदेखि प्रारम्भ हुनेछ । </div><div class="content-paragraph narrow-margin"><span class="bold">२. परिभाषाः</span> विषय वा प्रसङ्गले अर्को अर्थ नलागेमा,- </div><div class="list-item indented-paragraph"> (क) “आयोडिनयुक्त नून” भन्नाले न्यूनतम छयानब्बे प्रतिशत सोडियम क्लोराईड भएको धूलो वा दानादार ठोस अवस्थामा रहेको सेतो, फिक्का गुलाबी वा कैलो रङ्गको भई देखिने गरी माटो, गिर्खा, ढुङ्गा र उद्धरण गर्न सकिने बाहृय पदार्थ वा फोहरमैला नमिसिएको र दफा १५ बमोजिम निर्धारित गुणस्तर भएको आयोडिनयुक्त नून सम्झनु पर्छ । </div><div class="list-item indented-paragraph"> (ख) “अनुमतिपत्र” भन्नाले आयोडिनयुक्त नूनको उत्पादन, पैठारी, आपूर्ति वा बिक्री वितरण गर्न दफा ७ बमोजिम दिइने अनुमतिपत्र सम्झनु पर्छ । </div><div class="list-item indented-paragraph"> (ग) “समिति” भन्नाले दफा १२ बमोजिम गठित आयोडिन अभावजन्य विकार निवारण समिति सम्झनु पर्छ । </div><div class="list-item indented-paragraph"> (घ) “उत्पादन” भन्नाले आयोडिन नभएको नूनमा आयोडिन मिश्रण गरी आयोडिनयुक्त नूनको उत्पादन गरिने कार्य सम्झनु पर्छ । </div><div class="list-item indented-paragraph"> (ङ) “उत्पादक” भन्नाले प्रत्यक्ष रुपमा वा एजेण्ट मार्फत वा सम्झौताद्वारा वा सम्झौता अन्तर्गत नियन्त्रित व्यक्ति मार्फत उत्पादनमा संलग्न भएको अनुमतिपत्र प्राप्त व्यक्ति वा संस्था सम्झनु पर्छ । </div><div class="list-item indented-paragraph"> (च) “संस्था” भन्नाले प्रचलित कानून बमोजिम दर्ता भएको फर्म, कम्पनी वा सँगठित संस्था सम्झनु पर्छ । </div><div class="list-item indented-paragraph"> (छ) “पैठारी” भन्नाले आयोडिनयुक्त नून वा आयोडिन नभएको नून नेपाल <span class="bold">Χ</span><span class="form-field xlarge"></span> मा आयात गरिने कार्य सम्झनु पर्छ । </div><div class="list-item indented-paragraph"> (ज) “पैठारीकर्ता” भन्नाले आयोडिनयुक्त नून पैठारी गर्न अनुमतिपत्र प्राप्त व्यक्ति वा संस्था सम्झनु पर्छ । </div><div class="list-item indented-paragraph"> (झ) “आपूर्ति” भन्नाले आयोडिनयुक्त नुनलाई वितरक वा उपभोक्तासम्म पुऱ्याउने कार्य सम्झनु पर्छ । </div><div class="list-item indented-paragraph"> (ञ) “आपूर्तिकर्ता” भन्नाले आयोडिनयुक्त नून आपूर्ति गर्ने अनुमतिपत्र प्राप्त व्यक्ति वा संस्था सम्झनु पर्छ । </div><div class="list-item indented-paragraph"> (ट) “बिक्री वितरण” भन्नाले उत्पादकको तर्फबाट आयोडिनयुक्त नूनको सूचना सेवा उपलब्ध गराउने, प्रबर्द्धन गर्ने, विज्ञापन गर्ने, नमूना वितरण गर्ने तथा त्यस्तो आयोडिनयुक्त नून बजारमा ल्याउने सम्बन्धी अन्य कुनै कार्य सम्झनु पर्छ । </div><div class="list-item indented-paragraph"> (ठ) “वितरक” भन्नाले आयोडिनयुक्त नूनको थोक वा खुद्रा रुपमा बिक्री वितरण गर्ने कार्यमा संलग्न व्यक्ति सम्झनु पर्छ । </div><div class="list-item indented-paragraph"> (ड) “निरीक्षक” भन्नाले दफा १८ को उपदफा (१) बमोजिम नियुक्त भएको वा तोकिएको निरीक्षक सम्झनु पर्छ । </div><div class="list-item indented-paragraph"> (ढ) “लेबल” भन्नाले आयोडिनयुक्त नून प्याक गर्ने प्याकेजमा लेखिएको, छापिएको, लिथो गरिएको, चिन्ह लगाइएको, इम्बोस गरिएको, समावेश गरिएको वा अन्य किसिमले देखाइएको ट्याग, चिन्ह, तस्वीर वा अन्य विवरणात्मक वस्तु सम्झनु पर्छ । </div><div class="list-item indented-paragraph"> (ण) “नमूना” भन्नाले परीक्षणको लागि वा व्यापार प्रबर्द्धनको लागि तयार गरिएको आयोडिनयुक्त नूनको सानो परिमाण सम्झनु पर्छ । </div><div class="list-item indented-paragraph"> (त) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="document-subtitle">परिच्छेद – २</div><div class="document-subtitle">अनुमतिपत्र सम्बन्धी व्यवस्था</div><div class="content-paragraph narrow-margin"><span class="bold">३. आयोडिन नभएको नून पैठारी, खरिद तथा बिक्री गर्न नहुनेः</span> समितिबाट तोकिए बमोजिम स्वीकृति नलिई कसैले पनि आयोडिन नभएको नून नेपाल <span class="bold">४</span><span class="form-field medium"></span> भित्र पैठारी, खरिद तथा बिक्री वितरण गर्न हुँदैन । </div><div class="content-paragraph narrow-margin"><span class="bold">४. आयोडिनयुक्त नूनको उत्पादन, पैठारी, आपूर्ति तथा बिक्री वितरण गर्न अनुमतिपत्र प्राप्त गर्नु पर्नेः</span> आयोडिनयुक्त नूनको उत्पादन, पैठारी, आपूर्ति तथा बिक्री वितरण गर्न चाहने व्यक्ति वा संस्थाले यस ऐन बमोजिम अनुमतिपत्र प्राप्त गर्नु पर्नेछ । </div><div class="content-paragraph narrow-margin"><span class="bold">५. अनुमतिपत्रको लागि दरखास्त दिनेः</span> दफा ४ बमोजिमको अनुमतिपत्र प्राप्त गर्न चाहने व्यक्ति वा संस्थाले तोकिए बमोजिमको ढाँचामा तोकिए बमोजिमको दस्तुर सहित समिति समक्ष दरखास्त दिनु पर्नेछ । </div><div class="content-paragraph narrow-margin"><span class="bold">६. अनुमतिपत्रको लागि जाँचबुझः</span> दफा ५ बमोजिम दरखास्त परेमा समितिले देहाय बमोजिमका कुराहरुमा आवश्यक जाँचबुझ गर्नेछः- </div><div class="indented-list-item"> (क) आयोडिनयुक्त नूनको उत्पादन, पैठारी, आपूर्ति तथा बिक्री वितरण गर्न आवश्यक पर्ने प्राविधिक पक्ष तथा क्षमता, </div><div class="indented-list-item"> (ख) दरखास्तवालाको आर्थिक हैसियत, </div><div class="indented-list-item"> (ग) उत्पादनको प्रयोजनको लागि आयोडिन नभएको नून पैठारी गर्ने भए तत्सम्बन्धी संभाव्यताको अध्ययन प्रतिवेदन, </div><div class="indented-list-item"> (घ) पैठारी गरिएको आयोडिनयुक्त नूनको आपूर्ति तथा बिक्री वितरण गर्ने भए त्यसको संभाव्यता अध्ययन प्रतिवेदन र सोसँग सम्बन्धित आवश्यक कागजात, </div><div class="indented-list-item"> (ङ) आयोडिनयुक्त नून, आपूर्ति तथा बिक्री वितरण गर्ने क्षेत्र, </div><div class="indented-list-item"> (च) तोकिए बमोजिमका अन्य आवश्यक कुराहरु । </div><div class="content-paragraph narrow-margin"><span class="bold">७. अनुमतिपत्र दिनेः</span> दफा ६ बमोजिम जाँचबुझ गर्दा दरखास्तवाला आयोडिनयुक्त नूनको उत्पादन, पैठारी, आपूर्ति तथा बिक्री वितरण गर्न सक्षम देखेमा समितिले तोकिए बमोजिमको ढाँचामा दरखास्तवालालाई अनुमतिपत्र दिनेछ । </div><div class="content-paragraph narrow-margin"><span class="bold">८. अनुमतिपत्रको अवधि र नवीकरणः</span> (१) दफा ११ बमोजिम अनुमतिपत्र अगावै खारेज भएकोमा बाहेक उत्पादन अनुमतिपत्रको अवधि बढीमा पन्ध्र वर्षको र पैठारी, आपूर्ति तथा बिक्री वितरण अनुमतिपत्रको अवधि बढीमा तीन वर्षको हुनेछ । </div><div class="content-paragraph narrow-margin"> (२) उपदफा (१) बमोजिमको अवधि समाप्त हुनु भन्दा कम्तीमा छ महिना अगावै अनुमतिपत्र नवीकरणको लागि तोकिएको ढाँचामा तोकिए बमोजिमको दस्तुर सहित समिति समक्ष दरखास्त दिनु पर्नेछ । </div><div class="content-paragraph narrow-margin"> (३) उपदफा (२) बमोजिमको म्यादभित्र अनुमतिपत्र नवीकरणको लागि दरखास्त नदिएमा अनुमतिपत्र नवीकरण गरिने छैन र अवधि समाप्त भएका अनुमतिपत्र स्वतः रद्द भएको मानिनेछ । </div><div class="content-paragraph narrow-margin"><span class="bold">९. अनुमतिपत्र नदिइनेः</span> आयोडिनयुक्त नूनको उत्पादन, पैठारी, आपूर्ति तथा बिक्री वितरणको लागि कुनै व्यक्ति वा संस्थालाई क्षेत्र तोकी अनुमतिपत्र दिएकोमा त्यस्तो अनुमतिपत्रमा उल्लिखित अवधिभरको लागि सोही क्षेत्रमा आयोडिनयुक्त नूनको उत्पादन, पैठारी, आपूर्ति तथा बिक्री वितरणको लागि अन्य कुनै व्यक्ति वा संस्थालाई अनुमतिपत्र दिइने छैन । </div><div class="content-paragraph narrow-margin"> तर अनुमतिपत्र प्राप्त व्यक्ति वा संस्थाले अनुमतिपत्रमा उल्लिखित क्षेत्रमा माग बमोजिमको आयोडिनयुक्त नून उत्पादन, पैठारी, आपूर्ति तथा बिक्री वितरण गर्न नसकेको भन्ने कुरा समितिलाई जानकारी हुन आएमा समितिले तोकिए बमोजिम जाँचबुझ गर्दा सो कुरा मनासिव देखिन आएमा अन्य कुनै व्यक्ति वा संस्थालाई सो क्षेत्रमा आयोडिनयुक्त नूनको उत्पादन, पैठारी, आपूर्ति तथा बिक्री वितरण गर्न अनुमतिपत्र दिन सक्नेछ । </div><div class="content-paragraph narrow-margin"><span class="bold">१०. अनुमतिपत्र प्राप्त व्यक्ति वा संस्थाले पालन गर्नुपर्ने कुराहरुः</span> अनुमतिपत्र प्राप्त व्यक्ति वा संस्थाले आयोडिनयुक्त नूनको उत्पादन, पैठारी, आपूर्ति तथा विक्री वितरण गर्दा अपनाउनु पर्ने प्राविधिक तथा व्यवस्थापन सम्बन्धी कुराहरु तोकिए बमोजिम हुनेछन् । </div><div class="content-paragraph narrow-margin"><span class="bold">११. अनुमतिपत्र खारेज गर्न सकिनेः</span> (१) अनुमतिपत्र प्राप्त व्यक्ति वा संस्थाले आयोडिनयुक्त नूनको उत्पादन, पैठारी, आपूर्ति तथा बिक्री वितरण गर्दा दफा १० बमोजिम अपनाउनु पर्ने कुराहरुको पालना नगरेमा समितिले त्यस्तो व्यक्ति वा संस्थालाई निश्चित अवधि तोकि त्यस्ता कुराहरुको पालना गर्नको लागि आवश्यक आदेश दिन सक्नेछ । </div><div class="content-paragraph narrow-margin"> (२) उपदफा (१) बमोजिम तोकिएको अवधिभित्र अनुमतिपत्र प्राप्त व्यक्ति वा संस्थाले आदेशको पालना नगरेमा समितिले त्यस्तो व्यक्ति वा संस्थाको अनुमतिपत्र खारेज गर्न सक्नेछ । </div><div class="content-paragraph narrow-margin"> (३) उपदफा (२) बमोजिम अनुमतिपत्र खारेज गर्नु अघि समितिले सम्बन्धित अनुमतिपत्र प्राप्त व्यक्ति वा संस्थालाई आफनो सफाई पेश गर्न मनासिब मौका दिनु पर्नेछ । </div><div class="content-paragraph narrow-margin"> (४) उपदफा (२) बमोजिम समितिले अनुमतिपत्र खारेज गर्ने गरी गरेको निर्णय उपर चित्त नबुझ्ने व्यक्ति वा संस्थाले पैंतीस दिनभित्र मन्त्रालयमा पुनरावेदन दिन सक्नेछ । </div><div class="document-subtitle">परिच्छेद - ३</div><div class="document-subtitle">आयोडिन अभावजन्य विकार निवारण समिति</div><div class="content-paragraph narrow-margin"><span class="bold">१२. आयोडिन अभावजन्य विकार निवारण समितिः</span> (१) नेपाल सरकारको नीति र निर्देशन बमोजिम कार्यान्वयन गर्न देहाय बमोजिमको अध्यक्ष तथा सदस्य भएको आयोडिन अभावजन्य विकार निवारण समिति गठन हुनेछः- </div><div class="list-item-flex indented-paragraph"><div>(क) सचिव, स्वास्थ्य मन्त्रालय</div><div>- अध्यक्ष</div></div><div class="list-item-flex indented-paragraph"><div>(ख) प्रतिनिधि (रा.प. प्रथम श्रेणी), उद्योग मन्त्रालय</div><div>- सदस्य</div></div><div class="list-item-flex indented-paragraph"><div>(ग) प्रतिनिधि (रा.प. प्रथम श्रेणी), आपूर्ति मन्त्रालय</div><div>- सदस्य</div></div><div class="list-item-flex indented-paragraph"><div>(घ) प्रतिनिधि (रा.प. प्रथम श्रेणी), वाणिज्य मन्त्रालय</div><div>- सदस्य</div></div><div class="list-item-flex indented-paragraph"><div>(ङ) प्रतिनिधि (रा.प. प्रथम श्रेणी), स्वास्थ्य मन्त्रालय</div><div>- सदस्य</div></div><div class="list-item-flex indented-paragraph"><div>(च) केन्द्रीय खाद्य अनुसन्धानशालाको प्रमुख</div><div>- सदस्य</div></div><div class="list-item-flex indented-paragraph"><div>(छ) प्रतिनिधि, उद्योग वाणिज्य संघ</div><div>- सदस्य</div></div><div class="list-item-flex indented-paragraph"><div> (ज) आयोडिनयुक्त नून उत्पादन, पैठारी, आपूर्ति तथा<br> बिक्री वितरण कार्यमा संलग्न व्यक्ति वा संस्थाहरु<br> मध्येबाट नेपाल सरकारबाट मनोनीत दुईजना </div><div>- सदस्य</div></div><div class="list-item-flex indented-paragraph"><div>(झ) नेपाल सरकारबाट मनोनीत पोषण विज्ञ दुईजना</div><div>- सदस्य</div></div><div class="list-item-flex indented-paragraph"><div>(ञ) उपभोक्ताको तर्फबाट एकजना</div><div>- सदस्य</div></div><div class="list-item-flex indented-paragraph"><div>(ट) मन्त्रालयको अधिकृत</div><div>- सदस्य-सचिव</div></div><div class="content-paragraph narrow-margin"> (२) खण्ड (ज), (झ), (ञ) र (ट) बमोजिमका सदस्य तथा सदस्य-सचिवको पदावधि दुई वर्षको हुनेछ र निजहरु पुनः मनोनीत हुन सक्नेछन् । </div><div class="content-paragraph narrow-margin"> (३) समितिले बैठकमा विशेषज्ञलाई पर्यवेक्षकको रुपमा आमन्त्रण गर्न सक्नेछ । </div><div class="content-paragraph narrow-margin"> (४) नेपाल सरकारले नेपाल राजपत्रमा सूचना प्रकाशन गरी समितिको सदस्यहरुमा थपघट वा हेरफेर गर्न सक्नेछ । </div><div class="content-paragraph narrow-margin"> (५) समितिको सचिवालय स्वास्थ्य मन्त्रालयमा रहनेछ । </div><div class="content-paragraph narrow-margin"> (६) समितिको लागि आवश्यक पर्ने बजेट नेपाल सरकारले उपलब्ध गराउने छ । </div><div class="content-paragraph narrow-margin"><span class="bold">१३. समितिको बैठकः</span> (१) समितिको बैठक कम्तीमा वर्षको चार पटक बस्नेछ । </div><div class="content-paragraph narrow-margin"> (२) समितिको बैठक अध्यक्षले तोकेको मिति, समय र स्थानमा बस्नेछ । </div><div class="content-paragraph narrow-margin"> (३) समितिका पचास प्रतिशत सदस्यहरु उपस्थित भएमा समितिको बैठकको लागि गणपूरक संख्या पुगेको मानिनेछ । </div><div class="content-paragraph narrow-margin"> (४) समितिको बैठकको निर्णय उपस्थित सदस्यहरुको बहुमतको आधारमा गरिनेछ । मत बराबर भएमा अध्यक्षले निर्णयात्मक मत दिनेछ । </div><div class="content-paragraph narrow-margin"> (५) समितिको निर्णय सदस्य-सचिवले प्रमाणित गर्नेछ । </div><div class="content-paragraph narrow-margin"> (६) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ । </div><div class="content-paragraph narrow-margin"><span class="bold">१४. समितिको काम, कर्तव्य र अधिकारः</span> यस ऐनमा लेखिएका अन्य काम, कर्तव्य र अधिकारका अतिरिक्त समितिको काम, कर्तव्य र अधिकार देहाय बमोजिम हुनेछः- </div><div class="indented-list-item"> (क) उत्पादक, पैठारीकर्ता, आपूर्तिकर्ता तथा वितरकले पेश गरेको आयोडिनयुक्त नूनको लेबल तथा प्याकेजलाई तोकिए बमोजिम स्वीकृति प्रदान गर्ने । </div><div class="indented-list-item"> (ख) आयोडिनयुक्त नून सम्बन्धी सूचना तथा शैक्षिक सामाग्रीहरुको प्रचार प्रसार सम्बन्धी काममा समन्वय गर्ने । </div><div class="indented-list-item"> (ग) यो ऐन तथा यस ऐन अन्तर्गत बनेको नियममा उल्लिखित व्यवस्थाहरु पालन भए नभएको सम्बन्धमा तोकिए बमोजिम सुपरिवेक्षण तथा अनुगमन गर्ने । </div><div class="indented-list-item"> (घ) यो ऐन तथा यस ऐन अन्तर्गत बनेका नियममा उल्लिखित व्यवस्था विपरीत आयोडिनयुक्त वा आयोडिन नभएको नूनको उत्पादन, पैठारी, आपूर्ति तथा बिक्री वितरण गर्ने व्यक्ति उपर अनुसन्धान तहकिकात गरी मुद्दा चलाउने सम्बन्धमा निरीक्षकलाई आवश्यक निर्देशन दिने । </div><div class="document-subtitle">परिच्छेद - ४</div><div class="document-subtitle">गुणस्तर प्रमाणीकरण तथा लेबल स्वीकृत गर्ने सम्बन्धी व्यवस्था</div><div class="content-paragraph narrow-margin"><span class="bold">१५. गुणस्तरः</span> (१) आयोडिनयुक्त नून उत्पादन, पैठारी, आपूर्ति र बिक्री वितरण गर्दाको अवस्थामा आयोडिनयुक्त नूनमा हुनुपर्ने गुणस्तर समितिबाट निर्धारण गरिएको वा सिफारिस गरे बमोजिमको हुनु पर्नेछ । </div><div class="content-paragraph narrow-margin"> (२) उपदफा (१) बमोजिम समितिबाट निर्धारित वा सिफारिस गरिएको आयोडिनयुक्त नूनको गुणस्तर नेपाल सरकारले नेपाल राजपत्रमा प्रकाशन गर्नेछ । </div><div class="content-paragraph narrow-margin"> (३) नेपाल <span class="bold">४</span><span class="form-field medium"></span> मा उत्पादन भएको वा पैठारी गरिएको आयोडिनयुक्त नूनको गुणस्तर उपदफा (१) मा उल्लेख भए बमोजिमको गुणस्तर अनुरुप भए नभएको सम्बन्धमा परीक्षण गर्ने अधिकार केन्द्रीय खाद्य अनुसन्धानशालालाई हुनेछ । </div><div class="content-paragraph narrow-margin"> (४) उपदफा (१) बमोजिम निर्धारित गुणस्तर कायम रहने अन्तिम मिति पुगेको आयोडिनयुक्त नून बजारमा आपूर्ति गर्न वा बिक्री वितरण गर्नु गराउनु हुँदैन । </div><div class="content-paragraph narrow-margin"> (५) आयोडिनयुक्त नूनको गुणमा ह्रास, मिसावट र दूषित हुन नदिन उत्पादक, पैठारीकर्ता, आपूर्तिकर्ता तथा वितरकले प्याकेजिङ्ग तथा ढुवानी गर्दा अपनाउनु पर्ने तरिका तोकिए बमोजिम हुनेछ । </div><div class="content-paragraph narrow-margin"><span class="bold">१६. गुणस्तर प्रमाणीकरणः</span> (१) उत्पादक, पैठारीकर्ता वा वितरकले नेपाल <span class="bold">४</span><span class="form-field medium"></span> मा डिलर मार्फत आयोडिनयुक्त नून बिक्री वितरण गर्नु अघि केन्द्रीय खाद्य अनुसन्धानशालाबाट जाँच गराई गुणस्तर प्रमाणीकरण गराउनु पर्नेछ । </div><div class="content-paragraph narrow-margin"> (२) यो ऐन प्रारम्भ हुनु भन्दा अघि उत्पादन वा पैठारी गरी बिक्रीमा ल्याइसकेको आयोडिनयुक्त नून यो ऐन प्रारम्भ भएको मितिले छ महिनाभित्र उत्पादक वा आपूर्तिकर्ता वा वितरकले केन्द्रीय खाद्य अनुसन्धानशालाबाट जाँच गराई गुणस्तर प्रमाणीकरण लिनु पर्नेछ । </div><div class="content-paragraph narrow-margin"> (३) उपदफा (१) र (२) को प्रयोजनको लागि उत्पादक, पैठारीकर्ता वा वितरकले तोकिएको ढाँचामा तोकिए बमोजिमको दस्तुर र आयोडिनयुक्त नूनको नमूना सहित केन्द्रीय खाद्य अनुसन्धानशालामा दरखास्त दिनु पर्नेछ । </div><div class="content-paragraph narrow-margin"> (४) उपदफा (३) बमोजिम दरखास्त साथ नमूना प्राप्त भएपछि केन्द्रीय खाद्य अनुसन्धानशालाले दफा १५ बमोजिम निर्धारित गुणस्तर अनुरुप भए नभएको परीक्षण गरी निर्धारित गुणस्तर अनुरुप भएको पाइएमा त्यस्तो उत्पादनको गुणस्तर प्रमाणीकरण गरिदिनु पर्नेछ । </div><div class="content-paragraph narrow-margin"><span class="bold">१७. लेबल स्वीकृत गर्नेः</span> (१) नेपाल <span class="bold">४</span><span class="form-field medium"></span> मा उत्पादित वा पैठारी गरिएको आयोडिनयुक्त नून बिक्री वितरण गर्नु अघि उत्पादक वा पैठारीकर्ता वा वितरकले त्यस्तो नूनको लेबल स्वीकृतिको लागि तोकिए बमोजिमको ढाँचामा तोकिए बमोजिमको दस्तुर सहित समिति समक्ष दरखास्त दिनु पर्नेछ । </div><div class="content-paragraph narrow-margin"> (२) यो ऐन प्रारम्भ हुनु भन्दा अघि नेपाल <span class="bold">४</span><span class="form-field large"></span> भित्र उत्पादन वा पैठारी भईसकेको आयोडिनयुक्त नूनको उत्पादक वा पैठारीकर्ता वा वितरकले यो ऐन प्रारम्भ भएको मितिले छ महिनाभित्र समितिबाट लेबल स्वीकृत गराउनु पर्नेछ । </div><div class="content-paragraph narrow-margin"> (३) उत्पादक, पैठारीकर्ता वा वितरकले लेबल तयार गर्दा आयोडिनयुक्त नूनको उपयोगी प्रयोगको सम्बन्धमा आवश्यक जानकारी दिने र प्रोत्साहन दिने किसिमले तयार गर्नु पर्नेछ । </div><div class="content-paragraph narrow-margin"> (४) लेबलमा स्पष्ट तथा सजिलैसँग बुझ्न सकिने देहाय बमोजिमको जानकारी तथा सन्देश नमेटिने गरी नेपाली तथा आवश्यकता अनुसार अंग्रेजी भाषामा छापिएको हुनु पर्नेछः- </div><div class="indented-list-item"> (क) समितिबाट स्वीकृत भए बमोजिको लोगो, </div><div class="indented-list-item"> (ख) उत्पादक र प्याकिङ्ग गर्ने व्यक्ति वा संस्थाको पूरा नाम र ठेगाना, </div><div class="indented-list-item"> (ग) प्याकेज गरेको आयोडिनयुक्त नूनको खास तौल, </div><div class="indented-list-item"> (घ) प्याकेज गरेको साल र महीना, </div><div class="indented-list-item"> (ङ) आयोडिनको मात्रा (पि.पि.एम.मा), </div><div class="indented-list-item"> (च) आयोडिनयुक्त नूनमा मिश्रित आयोडिन नासिन, उड्न र हराउन नदिन अपनाउनु पर्ने उपाय र प्रविधि, </div><div class="indented-list-item"> (छ) आयोडिनयुक्त नूनमा रहेको गुणस्तर कायम रहने अन्तिम मिति, </div><div class="indented-list-item"> (ज) तोकिए बमोजिमका अन्य विवरण । </div><div class="content-paragraph narrow-margin"><span class="bold">१८. निरीक्षकको नियुक्ति तथा काम, कर्तव्य र अधिकारः</span> (१) उत्पादक, पैठारीकर्ता, आपूर्तिकर्ता तथा वितरकले यो ऐन वा यस ऐन अन्तर्गत बनेको नियममा उल्लिखित व्यवस्थाको पालन गरे नगरेको सम्बन्धमा जाँचबुझ तथा निरीक्षण गर्न मन्त्रालयले समितिको सिफारिसमा आवश्यक संख्यामा निरीक्षकहरु नियुक्त गर्न वा नेपाल सरकारको सेवामा बहाल रहेका कर्मचारीहरुलाई सम्बन्धित निकायको स्वीकृति लिई निरीक्षक भई काम गर्न तोक्न सक्नेछ । </div><div class="content-paragraph narrow-margin"> (२) निरीक्षकको लागि चाहिने योग्यता तोकिए बमोजिम हुनेछ । </div><div class="content-paragraph narrow-margin"> (३) उत्पादक, पैठारीकर्ता, आपूर्तिकर्ता तथा वितरकले यो ऐन वा यस ऐन अन्तर्गत बनेको नियममा उल्लिखित व्यवस्थाहरुको पालन गरे नगरेको सम्बन्धमा निरीक्षकले तोकिए बमोजिम निरीक्षण तथा जाँचबुझ गरी त्यसको प्रतिवेदन समितिमा पेश गर्नु पर्नेछ । </div><div class="content-paragraph narrow-margin"> (४) उपदफा (३) मा लेखिए देखि बाहेक निरीक्षकको अन्य काम, कर्तव्य र अधिकार तोकिए बमोजिम हुनेछ । </div><div class="document-subtitle">परिच्छेद - ५</div><div class="document-subtitle">सूचना, शिक्षा र स्वास्थ्य संस्थाको दायित्व</div><div class="content-paragraph narrow-margin"><span class="bold">१९. आयोडिनयुक्त नून सम्बन्धी सूचना र शिक्षाः</span> (१) पढ्न, सुन्न र देख्न सकिने आयोडिनयुक्त नून सम्बन्धी उपयोगी सूचना तथा शैक्षिक सामाग्रीको प्रचार प्रसार गर्ने स्वीकृति मन्त्रालयले दिनेछ । </div><div class="content-paragraph narrow-margin"> (२) उपदफा (१) बमोजिमको आयोडिनयुक्त नून सम्बन्धी सूचना तथा शैक्षिक सामाग्रीहरु देहायका कुराहरुको बारेमा स्पष्ट जानकारी दिने किसिमको हुनु पर्नेछः- </div><div class="indented-list-item"> (क) मानव तथा पशु स्वास्थ्यको लागि आयोडिनयुक्त नूनको आवश्यकता र महत्व, </div><div class="indented-list-item"> (ख) आयोडिनयुक्त नूनको प्रयोगबाट हुने फाइदा, </div><div class="indented-list-item"> (ग) आयोडिन नभएको नून खाँदा वा खुवाउँदा मानव तथा पशु स्वास्थ्यमा पर्न सक्ने असर, </div><div class="indented-list-item"> (घ) आयोडिनयुक्त नून र आयोडिन नभएको नूनको मूल्यमा पर्ने अन्तर, </div><div class="indented-list-item"> (ङ) आयोडिनयुक्त नूनमा मिश्रित आयोडिन नासिन, हराउन वा उड्न नदिने उपाय तथा त्यसको लागि अपनाउनु पर्ने प्रविधि । </div><div class="content-paragraph narrow-margin"> (३) उपदफा (२) बमोजिमको सूचना तथा शैक्षिक सामाग्रीमा ठीक र उपयोगी जानकारी मात्र हुनु पर्नेछ र आयोडिन नभएको नूनको उपभोग गर्ने तर्फ निरुत्साहन दिने खालको हुनु पर्नेछ । </div><div class="content-paragraph narrow-margin"><span class="bold">२०. स्वास्थ्य संस्थाको दायित्वः</span> (१) सर्वसाधारणलाई आयोडिनयुक्त नूनको उपयोगमा प्रोत्साहन गर्न मन्त्रालयले स्वास्थ्य संस्थालाई आवश्यक उपाय अवलम्बन गर्न आवश्यक आदेश तथा निर्देशन दिनेछ । </div><div class="content-paragraph narrow-margin"> (२) उपदफा (१) बमोजिम मन्त्रालयले दिएको आदेश तथा निर्देशनको पालना गर्नु स्वास्थ्य संस्थाको कर्तव्य हुनेछ । </div><div class="content-paragraph narrow-margin"><span class="bold">२१. अनुज्ञापत्र, अनुमतिपत्र वा अख्तियारी निलम्बन वा रद्द गर्न सकिनेः</span> (१) दफा १८ को उपदफा (३) बमोजिम निरीक्षकले पेश गरेको प्रतिवेदनबाट कुनै उत्पादक, पैठारीकर्ता, आपूर्तिकर्ता तथा बिक्री वितरकले यो ऐन वा यस ऐन अन्तर्गत बनेको नियम वा दिएको आदेश वा निर्देशन पालन नगरेको देखिएमा समितिको सिफारिशमा मन्त्रालयले त्यस्तो उत्पादक, पैठारीकर्ता, आपूर्तिकर्ता तथा बिक्री वितरकले आफ्नो कारोबार वा व्यवसाय गर्न नेपाल सरकार वा अन्य कुनै निकायबाट पाएको अनुज्ञापत्र, अनुमतिपत्र वा अख्तियारी निलम्बन वा रद्द गर्न सम्बन्धित निकायलाई लेखी पठाउन सक्नेछ । </div><div class="content-paragraph narrow-margin"> (२) उपदफा (१) बमोजिम लेखी आएमा सम्बन्धित निकायले पनि त्यस्तो अनुज्ञापत्र, अनुमतिपत्र वा अख्तियारी निलम्बन वा रद्द गर्न तर्फ आवश्यक कारबाही चलाउनु पर्नेछ । </div><div class="document-subtitle">परिच्छेद – ६</div><div class="document-subtitle">कसुर र दण्ड सजाय</div><div class="content-paragraph narrow-margin"><span class="bold">२२. कसूर गरेको मानिनेः</span> देहाय बमोजिमको कार्य गरेमा यस ऐन बमोजिमको कसूर गरेको मानिनेछः- </div><div class="indented-list-item"> (क) दफा ३ बमोजिम समितिको स्वीकृति नलिई आयोडिन नभएको नून नेपाल <span class="bold">४</span><span class="form-field large"></span> भित्र पैठारी, खरिद वा बिक्री गरेमा, </div><div class="indented-list-item"> (ख) दफा ४ बमोजिम अनुमतिपत्र नलिई नेपाल <span class="bold">४</span><span class="form-field large"></span> मा आयोडिनयुक्त नूनको उत्पादन, पैठारी, आपूर्ति तथा बिक्री वितरण गरेमा, </div><div class="indented-list-item"> (ग) दफा १५ बमोजिम निर्धारित गुणस्तर नभएको आयोडिनयुक्त नूनको उत्पादन, पैठारी, आपूर्ति तथा बिक्री वितरण गरेमा, </div><div class="indented-list-item"> (घ) खण्ड (क), (ख) र (ग) मा उल्लिखित कार्य बाहेक यो ऐन वा यस ऐन अन्तर्गत बनेको नियम विपरीत अन्य कार्य गरेमा । </div><div class="content-paragraph narrow-margin"><span class="bold">२३. दण्ड सजायः</span> दफा २२ को देहायको खण्ड बमोजिमको कसूर गर्नेलाई देहाय बमोजिमको सजाय हुनेछः- </div><div class="indented-list-item"> (क) खण्ड (क), (ख) र (ग) बमोजिमको कसूर गर्नेलाई बिगो जफत गरी बिगो बमोजिम जरिवाना वा एक वर्षसम्म कैद वा दुवै सजाय हुनेछ । </div><div class="indented-list-item"> (ख) खण्ड (घ) विपरीत कसूर गर्नेलाई कसूरको प्रकृति हेरी एक हजार रुपैयाँसम्म जरिवाना हुनेछ । </div><div class="document-subtitle">परिच्छेद – ७</div><div class="document-subtitle">विविध</div><div class="content-paragraph narrow-margin"><span class="bold">२४. संस्थाको दायित्वः</span> कुनै संस्थाले यो ऐन बमोजिम कसूर हुने कार्य गरेमा त्यस्तो संस्थाको मुख्य प्रशासकीय अधिकारीको हैसियतमा काम गर्ने अधिकारी सजायको भागी हुनेछ । </div><div class="content-paragraph narrow-margin"> तर आफू मुख्य प्रशासकीय अधिकारी हुनुभन्दा अगावै भएका कसूरको हकमा त्यस्तो व्यक्ति सजायको भागी हुने पर्ने छैन । </div><div class="content-paragraph narrow-margin"><span class="bold">२५. उपसमिति गठन गर्न सक्नेः</span> (१) यो ऐन र यस ऐन अन्तर्गत बनेको नियममा उल्लिखित व्यवस्थाहरुको कार्यान्वयनको लागि समितिले आवश्यकता अनुसार उपसमिति गठन गर्न सक्नेछ । </div><div class="content-paragraph narrow-margin"> (२) उपदफा (१) बमोजिम गठन हुने उपसमितिको काम, कर्तव्य र अधिकार तथा कार्यविधि समितिले तोके बमोजिम हुनेछ । </div><div class="content-paragraph narrow-margin"><span class="bold">२६. अधिकार प्रत्यायोजनः</span> समितिले यो ऐन बमोजिम आफूलाई प्राप्त अधिकार मध्ये आवश्यकता अनुसार केही अधिकार समितिको अध्यक्ष वा कुनै सदस्य वा उपसमितिको संयोजक वा सदस्य वा अधिकृत कर्मचारीलाई प्रत्यायोजन गर्न सक्नेछ । </div><div class="content-paragraph narrow-margin"><span class="bold">२७. सरकारवादी हुनेः</span> यस ऐन अन्तर्गतको मुद्दा नेपाल सरकारवादी हुनेछ । </div><div class="content-paragraph narrow-margin"><span class="bold">२८. मुद्दाको तहकिकात र दायरीः</span> (१) यो ऐन बमोजिम सजाय हुने कसूर सम्बन्धी मुद्दाको तहकिकात निरीक्षकले गर्नेछ र त्यस्तो तहकिकातको काम पूरा भएपछि जिल्ला अदालतमा मुद्दा दायर गर्नेछ । </div><div class="content-paragraph narrow-margin"> (२) उपदफा (१) बमोजिम मुद्दा तहकिकात र दायरी गर्दा निरीक्षकले सरकारी वकीलको राय लिनेछ । </div><div class="content-paragraph narrow-margin"><span class="bold">२९. नियम बनाउने अधिकारः</span> यस ऐनको उद्देश्य कार्यान्वयन गर्न नेपाल सरकारले आवश्यक नियम बनाउन सक्नेछ । </div><div class="note-footer"><div class="content-paragraph narrow-margin no-margin-top no-margin-bottom"><span class="bold">द्रष्टव्यः</span> केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः– </div><div class="indented-paragraph"> “श्री ५ को सरकार” को सट्टा “नेपाल सरकार” । </div></div></body></html>