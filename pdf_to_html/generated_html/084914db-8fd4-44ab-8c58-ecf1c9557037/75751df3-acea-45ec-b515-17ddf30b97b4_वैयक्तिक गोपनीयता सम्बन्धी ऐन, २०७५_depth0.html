<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>वैयक्तिक गोपनीयता सम्बन्धी ऐन, २०७५.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For relative positioning of elements if needed */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* As per example, but no tables found in document */ } th, td { border: 1px solid #000; /* As per example, but no tables found in document */ padding: 12px 8px; /* As per example, but no tables found in document */ text-align: left; /* As per example, but no tables found in document */ vertical-align: top; word-wrap: break-word; } th { background-color: #f8f8f8; /* As per example, but no tables found in document */ font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific document elements */ .page-header-right { position: absolute; top: 2.5cm; /* Aligns with body padding-top */ right: 2.5cm; /* Aligns with body padding-right */ font-size: 12px; /* Smaller font for header link, if needed, though ignored in this case */ color: #555; display: none; /* Rule: completely ignore URLs */ } .certification-meta { display: flex; justify-content: flex-end; margin-top: -10px; /* Adjust to align with the main title for visual proximity */ margin-bottom: 20px; font-size: 14px; } .certification-text { text-align: right; line-height: 1.4; } .numbered-item-wrapper { display: flex; margin-bottom: 5px; /* Reduced margin for closer list items */ line-height: 1.7; text-align: justify; } .numbered-item-number { flex-shrink: 0; margin-right: 15px; /* Spacing between number and text */ vertical-align: top; line-height: 1.7; } .numbered-item-content { flex-grow: 1; text-align: justify; /* Further adjustment for paragraph indent */ text-indent: -15px; /* Counteracts first line indent if any */ padding-left: 15px; /* Shifts content to the right */ } .indented-list-item { margin-left: 40px; /* Base indent for (क), (ख) */ margin-bottom: 5px; line-height: 1.7; text-align: justify; text-indent: -15px; /* Adjusts for hanging indent */ padding-left: 15px; } .sub-indented-list-item { margin-left: 70px; /* Further indent for (१), (२) */ margin-bottom: 5px; line-height: 1.7; text-align: justify; text-indent: -15px; /* Adjusts for hanging indent */ padding-left: 15px; } .ter-paragraph { margin-left: 40px; /* Indent for "तर" paragraphs */ margin-top: 10px; margin-bottom: 15px; line-height: 1.7; text-align: justify; } .spashtikaran-paragraph { margin-left: 40px; /* Indent for "स्पष्टीकरण" */ margin-top: 10px; margin-bottom: 10px; line-height: 1.7; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="page-header-right">www.lawcommission.gov.np</div><div class="document-title">वैयक्तिक गोपनीयता सम्बन्धी ऐन, २०७५</div><div class="certification-meta"><div class="certification-text"> प्रमाणीकरण मिति<br> २०७५। ६। २ </div></div><div class="document-subtitle">संवत् २०७५ सालको ऐन नम्बर १४</div><div class="document-title">वैयक्तिक गोपनीयताका सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> प्रत्येक व्यक्तिको जीउ, आवास, सम्पत्ति, लिखत, तथ्याङ्क, पत्राचार तथा चरित्र सम्बन्धी विषयको गोपनीयताको हकलाई सुनिश्चित गर्ने, सार्वजनिक निकाय वा संस्थामा रहेका वैयक्तिक सूचनाको संरक्षण र सुरक्षित उपयोगको व्यवस्था गर्ने तथा व्यक्तिको गोपनीयता अतिक्रमण हुन नदिने व्यवस्था गरी मर्यादित जीवनस्तर प्रवर्द्धन गर्ने सम्बन्धमा कानूनी व्यवस्था गर्न वाञ्छनीय भएकोले, </div><div class="content-paragraph"> सङ्घीय संसदले यो ऐन बनाएको छ। </div><div class="text-center bold">परिच्छेद-१</div><div class="text-center bold">प्रारम्भिक</div><div class="numbered-item-wrapper"><div class="numbered-item-number">१.</div><div class="numbered-item-content"><span class="bold">संक्षिप्त नाम र प्रारम्भः</span> (१) यस ऐनको नाम “वैयक्तिक गोपनीयता सम्बन्धी ऐन, २०७५” रहेको छ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) यो ऐन तुरुन्त प्रारम्भ हुनेछ। </div></div><div class="numbered-item-wrapper"><div class="numbered-item-number">२.</div><div class="numbered-item-content"><span class="bold">परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div></div><div class="indented-list-item"> (क) “आवास” भन्नाले कुनै पनि व्यक्तिले बसोवास गर्ने घर, डेरा, अपार्टमेन्ट, कोठा वा बासस्थान सम्झनु पर्छ र सो शब्दले निजले रात बिताउने गरी बसेको होटल, रिसोर्ट, लज, पाहुना घर वा शिविरको कोठा वा त्यस्तै प्रकृतिको अन्य कुनै ठाउँलाई समेत जनाउँछ। </div><div class="indented-list-item"> (ख) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="indented-list-item"> (ग) “वैयक्तिक सूचना” भन्नाले कुनै पनि व्यक्तिसँग सम्बन्धित देहायको सूचना सम्झनु पर्छः- </div><div class="sub-indented-list-item"> (१) निजको जात, जाति, जन्म, उत्पत्ति, धर्म, वर्ण वा वैवाहिक स्थिति, </div><div class="sub-indented-list-item"> (२) निजको शिक्षा वा शैक्षिक उपाधि, </div><div class="sub-indented-list-item"> (३) निजको ठेगाना, टेलिफोन वा विद्युतीयपत्र (इमेल) को ठेगाना, </div><div class="sub-indented-list-item"> (४) निजको राहदानी, नागरिकताको प्रमाणपत्र, राष्ट्रिय परिचयपत्र नम्बर, सवारी चालक अनुमतिपत्र, मतदाता परिचयपत्र वा सार्वजनिक निकायबाट जारी भएका परिचयपत्रको विवरण, </div><div class="sub-indented-list-item"> (५) वैयक्तिक सूचना उल्लेख गरी निजले कसैलाई पठाएको वा निजले प्राप्त गरेको पत्र, </div><div class="sub-indented-list-item"> (६) निजको औंलाको छाप, हस्तरेखा, आँखाको रेटिना, रगत समूह वा निजको अन्य वायोमेट्रिक सूचना, </div><div class="sub-indented-list-item"> (७) निजको आपराधिक पृष्ठभूमि वा निजले फौजदारी कसूरमा सजाय पाएको वा कसूर भुक्तान गरेको विवरण, </div><div class="sub-indented-list-item"> (८) कुनै निर्णय प्रक्रियामा पेशागत वा विशेषज्ञ राय दिने व्यक्तिले त्यस्तो प्रकृयामा के, कस्तो राय वा धारणा व्यक्त गरेको थियो भन्ने विषय । </div><div class="indented-list-item"> (घ) “सम्पत्ति” भन्नाले चल वा अचल, भौतिक वा अभौतिक, मूर्त वा अमूर्त सम्पत्ति सम्झनु पर्छ र सो शब्दले बौद्धिक सम्पत्तिलाई समेत जनाउँछ। </div><div class="indented-list-item"> (ङ) “सार्वजनिक निकाय” भन्नाले देहायका निकाय सम्झनु पर्छः- </div><div class="sub-indented-list-item"> (१) नेपाल सरकार, प्रदेश सरकार वा स्थानीय तह वा नेपाल सरकार, प्रदेश सरकार वा स्थानीय तह अन्तर्गतका सरकारी कार्यालय, </div><div class="sub-indented-list-item"> (२) अदालत, अन्य न्यायिक निकाय, संवैधानिक निकाय वा मातहतका कार्यालय, </div><div class="sub-indented-list-item"> (३) नियमनकारी निकाय वा त्यस अन्तर्गतका कार्यालय, </div><div class="sub-indented-list-item"> (४) नेपाल सरकार, प्रदेश सरकार वा स्थानीय तहको पूर्ण वा आंशिक स्वामित्व वा नियन्त्रण भएको कम्पनी, बैङ्क, समिति वा कानून बमोजिम नेपाल सरकार, प्रदेश सरकार वा स्थानीय तहद्वारा स्थापित आयोग, संस्थान, प्राधिकरण, निगम, प्रतिष्ठान, बोर्ड, केन्द्र, परिषद् र यस्तै प्रकृतिका अन्य सङ्गठित संस्था, </div><div class="sub-indented-list-item"> (५) प्रचलित कानून बमोजिम दर्ता भएका राजनीतिक दल तथा सङ्गठन, </div><div class="sub-indented-list-item"> (६) नेपाल सरकार, प्रदेश सरकार वा स्थानीय तहद्वारा स्थापित वा सञ्चालित वा नेपाल सरकार, प्रदेश सरकार वा स्थानीय तहको पूर्ण वा आंशिक अनुदान प्राप्त विश्वविद्यालय, महाविद्यालय, विद्यालय, अनुसन्धान केन्द्र र अन्य त्यस्तै प्राज्ञिक वा शैक्षिक संस्था, </div><div class="sub-indented-list-item"> (७) नेपाल सरकार, प्रदेश सरकार वा स्थानीय तहको ऋण, अनुदान वा जमानतमा सञ्चालित संस्था, </div><div class="sub-indented-list-item"> (८) उपखण्ड (१), (२), (३) वा (४) मा उल्लिखित संस्थाको पूर्ण वा आंशिक स्वामित्व भएको वा नियन्त्रण रहेको संस्था, </div><div class="sub-indented-list-item"> (९) नेपाल सरकारले नेपाल राजपत्रमा सूचना प्रकाशन गरी सार्वजनिक निकाय भनी तोकेको अन्य कुनै संस्था। </div><div class="indented-list-item"> (च) “सार्वजनिक पद धारण गरेको व्यक्ति” भन्नाले सार्वजनिक निकायको कुनै पदमा निर्वाचित, मनोनीत वा नियुक्ति भई बहाल रहेको व्यक्ति सम्झनु पर्छ । </div><div class="indented-list-item"> (छ) “सङ्गठित संस्था” भन्नाले प्रचलित कानून बमोजिम स्थापना भएका संस्था, कम्पनी, बैङ्क, समिति, सहकारी संघ, महासंघ वा यस्तै प्रकृतिका अन्य सङ्गठित संस्था सम्झनु पर्छ । </div><div class="text-center bold">परिच्छेद-२</div><div class="text-center bold">व्यक्तिको जीउ तथा पारिवारिक गोपनीयता</div><div class="numbered-item-wrapper"><div class="numbered-item-number">३.</div><div class="numbered-item-content"><span class="bold">व्यक्तिको शारीरिक तथा निजी जीवनको गोपनीयताः</span> (१) प्रत्येक व्यक्तिको शारीरिक र मानसिक अवस्था सम्बन्धी विषयको गोपनीयता अनतिक्रम्य हुनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कुनै पनि व्यक्तिको शारीरिक गोपनीयताको विषय निजको शरीर वा स्वास्थ्य परीक्षण गर्दा, उपचार गर्दा वा आपतकालीन उद्धार कार्य गर्दाको अवस्थामा बाहेक सम्बन्धित व्यक्तिको मञ्जुरीविना अनतिक्रम्य रहनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) कुनै पनि व्यक्तिलाई निजको निजी जीवनसँग सम्बन्धित जैविक वा आनुवंशिक पहिचान, लैङ्गिक पहिचान, यौनिकता, यौन सम्बन्ध, गर्भाधान वा गर्भपतन, कुमारीत्व, पुरुषत्व, नपुंशकत्व वा शारीरिक रोग जस्ता विषयको गोपनीयता कायम राख्ने अधिकार हुनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) कसैले कुनै पनि व्यक्तिको निजी जीवनमा असर पर्ने, आघात पुग्ने वा बेइज्जत हुने गरी त्यस्तो व्यक्तिसँग सम्बन्धित उपदफा (३) बमोजिमका कुनै पनि विषय लेखेर, बोलेर, प्रकाशन गरेर वा विद्युतीय माध्यम प्रयोग गरेर वा अन्य कुनै पनि प्रकारले सार्वजनिक गर्नु वा गराउनु हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (५) यस दफामा अन्यत्र जुनसुकै कुरा लेखिएको भए तापनि देहायको अवस्थामा व्यक्तिको शारीरिक वा मानसिक अवस्था वा निजी जीवनको गोपनीयता खुलासा गर्न सकिनेछः- </div></div><div class="indented-list-item"> (क) सम्बन्धित व्यक्तिको मञ्जुरी भएको विषय भएमा, </div><div class="indented-list-item"> (ख) सम्बन्धित व्यक्तिले नै आफूखुशीले सार्वजनिक गरिसकेको विषय भएमा, </div><div class="indented-list-item"> (ग) अनुसन्धान वा अभियोजन गर्ने अधिकारीले कुनै कसूरको सिलसिलामा अनुसन्धान गरेको विषय भएमा, </div><div class="indented-list-item"> (घ) कुनै सुविधा वा सहुलियत प्राप्त गर्न उपदफा (३) सँग सम्बन्धित विषय वा व्यक्तिको शारीरिक अवस्था वा निजी जीवन खुलासा गर्नु पर्ने अवस्थामा निजले त्यस्तो सुविधा वा सहुलियत प्राप्त गरेमा वा प्राप्त गर्न इच्छा गरेमा। </div><div class="numbered-item-wrapper"><div class="numbered-item-number">४.</div><div class="numbered-item-content"><span class="bold">पारिवारिक गोपनीयता हुनेः</span> (१) प्रत्येक व्यक्तिलाई पारिवारिक जीवन कायम राख्न वा पारिवारिक अखण्डता कायम राख्नको लागि पारिवारिक गोपनीयता कायम राख्न पाउने अधिकार हुनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) दाम्पत्य जीवनको क्रममा पति र पत्नीबीच मात्र जानकारी हुने एक अर्काको गोपनीयतासँग सम्बन्धित विषय पति र पत्नीबीच चलेको मुद्दाका सन्दर्भमा आवश्यक भएको अवस्थामा बाहेक अनतिक्रम्य हुनेछ। </div></div><div class="numbered-item-wrapper"><div class="numbered-item-number">५.</div><div class="numbered-item-content"><span class="bold">शरीरको तलासी लिन नहुनेः</span> (१) कुनै पनि व्यक्तिको मञ्जुरी नलिई निजको जीऊ वा निजको साथमा रहेको वा निजले प्रयोग गर्ने कुनै वस्तुको तलासी लिन हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) मा जुनसुकै कुरा लेखिएको भए तापनि प्रचलित कानून बमोजिम कुनै सुरक्षा जाँच वा फौजदारी कसूरको अनुसन्धानको सिलसिलामा कुनै व्यक्तिको तलासी लिनु पर्ने अवस्था भएमा कानून बमोजिम अधिकार प्राप्त अधिकारी वा निजको आदेश बमोजिम सुरक्षाको प्रयोजनको लागि खटिएका कुनै व्यक्ति वा सुरक्षाकर्मीले तलासी लिन सक्नेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (२) बमोजिम सुरक्षा जाँच गर्नको लागि खटिएका अधिकारीले आफूले सुरक्षा जाँचको लागि प्राप्त गरेको अख्तियारी आफ्नो साथमा राख्नु पर्नेछ र सम्बन्धित व्यक्तिले त्यसरी तलासी लिनुभन्दा अघि हेर्न चाहेमा देखाउनु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) कुनै सार्वजनिक स्थानमा नियमित वा आकस्मिक सुरक्षा जाँचको लागि आफ्नो ओहदा अनुसारको चिन्ह र पोशाक लगाई कर्तव्य पालना गर्न खटिएको सुरक्षाकर्मीलाई यस दफाको प्रयोजनको लागि सुरक्षा जाँचको अख्तियारी भएको मानिनेछ । </div></div><div class="numbered-item-wrapper"><div class="numbered-item-number">६.</div><div class="numbered-item-content"><span class="bold">प्रजनन स्वास्थ्य र गर्भावस्था सम्बन्धी गोपनीयताः</span> प्रत्येक महिलाको प्रजनन स्वास्थ्य र गर्भावस्था सम्बन्धी विषय अनतिक्रम्य हुनेछ र निजको मञ्जुरीविना त्यस्तो विषयको जानकारी अरु कसैलाई दिन वा सार्वजनिक गर्न हुँदैन। </div></div><div class="ter-paragraph"> तर स्वास्थ्य उपचारको क्रममा सम्बन्धित विशेषज्ञहरूबीच त्यस विषयमा छलफल गर्न वा निजको एकासगोलका परिवारका सदस्य र अठार वर्ष उमेर पूरा नभएको वा होस ठेगानमा नरहेको व्यक्ति भए निजको संरक्षकलाई जानकारी गराउन बाधा पर्ने छैन। </div><div class="text-center bold">परिच्छेद-३</div><div class="text-center bold">आवास सम्बन्धी गोपनीयता</div><div class="numbered-item-wrapper"><div class="numbered-item-number">७.</div><div class="numbered-item-content"><span class="bold">आवासको गोपनीयता हुनेः</span> (१) प्रत्येक व्यक्तिलाई निजको आवासको गोपनीयताको अधिकार हुनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कानून बमोजिम खानतलासी लिन अधिकार प्राप्त अधिकारी वा निजको आदेश बमोजिम बाहेक कुनै पनि व्यक्तिको आवासमा प्रवेश गर्न वा गराउन वा खानतलासी लिन वा लिन लगाउन हुँदैन। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (२) बमोजिम प्रवेश गर्दा सम्बन्धित व्यक्ति वा निजको परिवारका सदस्यको निजी जीवनको गोपनीयता भङ्ग हुने गरी प्रवेश गर्न वा गराउन वा खानतलासी लिन वा लिन लगाउन हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) कानून बमोजिम अधिकार प्राप्त अधिकारी वा त्यस्तो अधिकारीको आदेश बमोजिम कुनै व्यक्तिलाई निजको आवास बाहिर पक्राउ गरिएकोमा निज पक्राउ परेको कारणले मात्र निजको आवास खानतलासी गर्न वा गराउन हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (५) उपदफा (४) बमोजिम कुनै व्यक्तिलाई पक्राउ गरिएकोमा निजको आवासको समेत खानतलासी लिनुपर्ने मनासिब कारण भएमा त्यस प्रयोजनका लागि कानून बमोजिम अधिकार प्राप्त अधिकारीको छुट्टै आदेश लिई निजको आवासको खानतलासी लिन सकिनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (६) यस दफामा अन्यत्र जुनसुकै कुरा लेखिएको भए तापनि विपद् व्यवस्थापन वा आपतकालीन उद्धार गर्ने प्रयोजनको लागि कुनै पनि व्यक्तिको आवासमा प्रवेश गर्न सकिनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (७) आवासको गोपनीयता कायम राख्ने तथा खानतलासी वा अनुसन्धान सम्बन्धी अन्य व्यवस्था प्रचलित कानून बमोजिम हुनेछ । </div></div><div class="numbered-item-wrapper"><div class="numbered-item-number">८.</div><div class="numbered-item-content"><span class="bold">आवासमा प्रवेश गर्दा सूचना दिनु पर्नेः</span> (१) कुनै फौजदारी कसूरको सिलसिलामा दफा ७ बमोजिम कसैको आवासमा खानतलासी गर्नु पर्ने भएमा त्यसरी आवासमा प्रवेश गर्नु पर्ने प्रयोजन खुल्ने गरी निजलाई लिखित सूचना दिनु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) बमोजिम कुनै व्यक्तिको आवासमा प्रवेश गर्दा प्रचलित कानून बमोजिमका शर्त तथा कार्यविधि पूरा गर्नु पर्नेछ। </div></div><div class="ter-paragraph"> तर तत्काल खानतलासी नगरेमा आरोपित व्यक्ति भाग्ने वा उम्कने वा प्रमाण नष्ट हुने भएमा सो कुराको अभिलेख राखी प्रवेश गर्न सकिनेछ। </div><div class="numbered-item-wrapper"><div class="numbered-item-number">९.</div><div class="numbered-item-content"><span class="bold">आवासमा सिसिटिभि क्यामेरा जडान गर्न नहुनेः</span> कसैले कुनै पनि व्यक्तिको मञ्जुरीविना निजको आवासमा वा त्यस्तो आवास प्रयोगकर्तासँग सम्बन्धित व्यक्तिगत सूचना सङ्कलन हुने गरी सिसिटिभि क्यामेरा जडान गर्न वा गराउन हुँदैन। </div></div><div class="text-center bold">परिच्छेद-४</div><div class="text-center bold">सम्पत्ति सम्बन्धी गोपनीयता</div><div class="numbered-item-wrapper"><div class="numbered-item-number">१०.</div><div class="numbered-item-content"><span class="bold">सम्पत्तिको गोपनीयता हुनेः</span> (१) प्रत्येक व्यक्तिलाई निजको सम्पत्ति तथा त्यस्तो सम्पत्ति सम्बन्धी विवरण गोप्य राख्न पाउने अधिकार हुनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कसैले पनि अर्काको घर, जग्गा, सवारी साधन वा अन्य सम्पत्तिमा त्यस्तो सम्पत्तिधनीको अनुमति वा मञ्जुरीविना अनधिकृत तवरले प्रवेश गर्न हुँदैन। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) व्यक्तिको सम्पत्ति सम्बन्धी विवरण राख्ने वा त्यसको जानकारी हुन सक्ने सार्वजनिक निकाय वा सङ्गठित संस्था वा त्यस्तो संस्थामा काम गर्ने कुनै कर्मचारीले कुनै पनि व्यक्तिको सम्पत्तिको विवरण सम्बन्धित व्यक्तिको मञ्जुरीविना कुनै पनि तरिकाले अरु कसैलाई जानकारी दिन वा सार्वजनिक गर्न वा गराउन हुँदैन। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) उपदफा (१) वा (३) मा जुनसुकै कुरा लेखिएको भए तापनि कुनै कसूरको अनुसन्धानको सिलसिलामा अधिकार प्राप्त अधिकारीको आदेश बमोजिम सम्पत्ति विवरण माग भएको वा कुनै व्यक्तिका विरुद्धमा सोही विषयमा परेको मुद्दाका सन्दर्भमा अदालतबाट माग भएको अवस्थामा सम्पत्ति विवरणको अभिलेख राख्ने सम्बन्धित निकाय, सङ्गठित संस्था वा अधिकारीले त्यस्तो अभिलेख उपलब्ध गराउनु पर्नेछ । </div></div><div class="text-center bold">परिच्छेद-५</div><div class="text-center bold">लिखत सम्बन्धी गोपनीयता</div><div class="numbered-item-wrapper"><div class="numbered-item-number">११.</div><div class="numbered-item-content"><span class="bold">लिखतको गोपनीयता हुनेः</span> (१) प्रत्येक व्यक्तिलाई निजसँग सम्बन्धित वैयक्तिक लिखतको गोपनीयताको अधिकार हुनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) को प्रयोजनको लागि देहायको लिखत सम्बन्धित व्यक्तिको वैयक्तिक लिखत मानिनेछः- </div></div><div class="indented-list-item"> (क) शैक्षिक योग्यता सम्बन्धी प्रमाणपत्र, </div><div class="indented-list-item"> (ख) चिकित्सकीय इतिहास, प्रमाणपत्र वा स्वास्थ्य परीक्षण प्रतिवेदन, </div><div class="indented-list-item"> (ग) नागरिकताको प्रमाणपत्र, राहदानी, मतदाता परिचयपत्र, सवारी चालक अनुमतिपत्र वा यस्तै प्रकृतिका परिचय खुल्ने अन्य कागजात, </div><div class="indented-list-item"> (घ) बैङ्कमा रहेको खाता वा त्यस्तो खातामा रहेको रकमको विवरण, </div><div class="indented-list-item"> (ङ) बैंङ्किङ्ग तथा वित्तीय कारोबारसँग सम्बन्धित चेक, ड्राफ्ट, डेभिट कार्ड, क्रेडिट कार्ड वा बैङ्क हिसाव विवरण (स्टेटमेण्ट) वा अन्य विनिमेय अधिकारपत्र, </div><div class="indented-list-item"> (च) जैविक वा आनुवंशिक विवरण (वायोमेट्रिक डाटा) र ल्याप्चे सहिछाप, </div><div class="indented-list-item"> (छ) अचल सम्पत्तिसँग सम्बन्धित जग्गाधनी प्रमाण पुर्जा वा जग्गाको स्वामित्व सम्बन्धी अन्य कागजात, </div><div class="indented-list-item"> (ज) सवारी धनीपुर्जा (ब्लु बुक) वा अन्य सम्पत्तिको स्वामित्व सम्बन्धी कागजात, </div><div class="indented-list-item"> (झ) धितोपत्र वा त्यससँग सम्बन्धित विवरण, </div><div class="indented-list-item"> (ञ) कर्मचारी सञ्चय कोषको परिचयपत्र, निवृत्तभरणपत्र वा यस्तै प्रकृतिका अन्य कागजात, </div><div class="indented-list-item"> (ट) तोकिए बमोजिमका अन्य कागजात । </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) कुनै पनि व्यक्तिको सार्वजनिक निकायमा रहेको उपदफा (२) बमोजिमको वैयक्तिक लिखत कसैले सार्वजनिक गर्न वा गराउन हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) उपदफा (१) वा (३) मा जुनसुकै कुरा लेखिएको भए तापनि देहायको अवस्थामा कुनै पनि व्यक्तिको वैयक्तिक लिखत वा त्यसको कुनै विवरण सार्वजनिक गर्न वा गराउन वा त्यसको कुनै विवरण अध्ययन, अनुसन्धान वा परीक्षण गर्न वा गराउन सकिनेछः- </div></div><div class="indented-list-item"> (क) सम्बन्धित व्यक्तिको मञ्जुरी भएमा, </div><div class="indented-list-item"> (ख) सार्वजनिक सेवा उपभोग गर्ने प्रयोजनको लागि कुनै व्यक्तिको पहिचान खुल्ने परिचयपत्र आवश्यक पर्ने भएमा, </div><div class="indented-list-item"> (ग) कुनै मुद्दाको सिलसिलामा अदालत वा कानून बमोजिम अधिकार प्राप्त अधिकारीको आदेश भएमा, </div><div class="indented-list-item"> (घ) फौजदारी कसूरको अनुसन्धान वा अभियोजनको सिलसिलामा अधिकार प्राप्त अधिकारीले आदेश दिएमा । </div><div class="text-center bold">परिच्छेद-६</div><div class="text-center bold">तथ्याङ्क सम्बन्धी गोपनीयता</div><div class="numbered-item-wrapper"><div class="numbered-item-number">१२.</div><div class="numbered-item-content"><span class="bold">तथ्याङ्कको गोपनीयता हुनेः</span> (१) प्रत्येक व्यक्तिलाई निजसँग सम्बन्धित वैयक्तिक तथ्याङ्क वा विवरण गोप्य राख्न पाउने अधिकार हुनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कुनै पनि व्यक्तिको वैयक्तिक वा पारिवारिक तथ्याङ्क सङ्कलन गर्दा निजको मञ्जुरी लिनु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (२) बमोजिम सार्वजनिक निकाय वा सङ्गठित संस्थाले सम्बन्धित व्यक्तिको मञ्जुरी लिई सङ्कलन गरेको तथ्याङ्क जुन प्रयोजनको लागि सङ्कलन गरिएको हो सोही प्रयोजनको लागि मात्र प्रयोग गर्नु पर्नेछ । </div></div><div class="ter-paragraph"> तर राष्ट्रिय सुरक्षा वा शान्ति सुव्यवस्थाको प्रयोजनको लागि कुनै तथ्याङ्क माग भएमा प्रचलित कानून बमोजिम त्यस्तो तथ्याङ्क उपलब्ध गराउन बाधा परेको मानिने छैन। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) कुनै पनि व्यक्तिको मञ्जुरी नलिई कसैले पनि निजसँग सम्बन्धित देहायका तथ्याङ्क अरु कसैलाई दिन वा सार्वजनिक गर्न वा गराउन हुँदैनः- </div></div><div class="indented-list-item"> (क) स्वास्थ्य परीक्षण सम्बन्धी विवरण, </div><div class="indented-list-item"> (ख) सम्पत्ति तथा आय आर्जन सम्बन्धी विवरण, </div><div class="indented-list-item"> (ग) रोजगारी सम्बन्धी विवरण, </div><div class="indented-list-item"> (घ) पारिवारिक विषय सम्बन्धी विवरण, </div><div class="indented-list-item"> (ङ) जैविक विवरण र ल्याप्चे सहिछाप, </div><div class="indented-list-item"> (च) हस्ताक्षर वा विद्युतीय हस्ताक्षर, </div><div class="indented-list-item"> (छ) राजनीतिक सम्बद्धता र निर्वाचन सम्बन्धी विवरण, </div><div class="indented-list-item"> (ज) व्यवसाय वा कारोबार सम्बन्धी विवरण । </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (५) उपदफा (४) मा जुनसुकै कुरा लेखिएको भए तापनि कुनै फौजदारी कसूरको अनुसन्धानको सिलसिलामा अदालत वा कानून बमोजिम अधिकार प्राप्त निकाय वा अधिकारीलाई कुनै वैयक्तिक तथ्याङ्क वा विवरण उपलब्ध गराउनु पर्ने अवस्था भएमा त्यस्तो तथ्याङ्क वा विवरण उपलब्ध गराउनु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (६) उपदफा (४) मा जुनसुकै कुरा लेखिएको भए तापनि कुनै व्यक्तिको उमेर, योग्यता, चरित्र, यौनिकता, अपाङ्गता जस्ता विषयमा प्रश्न उठी अधिकार प्राप्त अधिकारीले माग गरेमा सम्बन्धित व्यक्तिले त्यस्तो विवरण वा कागजात उपलब्ध गराउनु पर्नेछ। </div></div><div class="text-center bold">परिच्छेद-७</div><div class="text-center bold">पत्राचार सम्बन्धी गोपनीयता</div><div class="numbered-item-wrapper"><div class="numbered-item-number">१३.</div><div class="numbered-item-content"><span class="bold">पत्राचारको गोपनीयता हुनेः</span> (१) प्रत्येक व्यक्तिलाई निजको चिठ्ठीपत्र, पत्राचार वा विद्युतीय पत्र (इमेल) वा विद्युतीय माध्यमबाट प्रवाह हुने संवाद वा त्यस्तै प्रकृतिका अन्य पत्राचारको गोपनीयता कायम राख्न पाउने अधिकार हुनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कसैले कुनै पनि व्यक्तिको उपदफा (१) बमोजिमका चिठ्ठीपत्र, पत्राचार वा विद्युतीयपत्र (इमेल) वा विद्युतीय माध्यमबाट प्रवाह हुने संवाद वा त्यस्तै प्रकृतिका अन्य पत्राचार अनधिकृत रूपमा पढ्न, हेर्न, अरु कसैलाई उपलब्ध गराउन, प्रकाशन गर्न, प्रसारण गर्न वा अन्य कुनै किसिमले सार्वजनिक गर्न हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (२) मा जुनसुकै कुरा लेखिएको भए तापनि सम्बन्धित व्यक्तिको मञ्जुरीमा वा कुनै फौजदारी कसूरको अनुसन्धानको सिलसिलामा प्रचलित कानून बमोजिम अधिकार प्राप्त अधिकारीको आदेशले कुनै पनि व्यक्तिको चिठ्ठीपत्र, पत्राचार वा विद्युतीय पत्र (इमेल) वा विद्युतीय माध्यमबाट प्रवाह हुने संवाद वा त्यस्तै प्रकृतिका अन्य पत्राचार उपलब्ध गर्न वा गराउन सकिनेछ। </div></div><div class="numbered-item-wrapper"><div class="numbered-item-number">१४.</div><div class="numbered-item-content"><span class="bold">चिठ्ठीपत्र खोल्न नहुनेः</span> (१) सम्बन्धित व्यक्तिको मञ्जुरीमा वा कुनै फौजदारी कसूरको अनुसन्धानको सिलसिलामा प्रचलित कानून बमोजिम अधिकार प्राप्त अधिकारीको आदेश भएकोमा बाहेक कसैले पनि कसैको वैयक्तिक चिठ्ठीपत्र अनधिकृत रूपमा खोल्न वा खोल्न लगाउन हुँदैन। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कुनै पनि व्यक्तिले अन्य व्यक्तिको विद्युतीय पत्र (इमेल) खोल्न, हेर्न वा अन्य कसैलाई पठाउन (फरवार्ड गर्न) हुँदैन । </div></div><div class="text-center bold">परिच्छेद-८</div><div class="text-center bold">चरित्र सम्बन्धी गोपनीयता</div><div class="numbered-item-wrapper"><div class="numbered-item-number">१५.</div><div class="numbered-item-content"><span class="bold">चरित्रको गोपनीयता हुनेः</span> (१) प्रत्येक व्यक्तिलाई निजको चरित्र, वैयक्तिक आचरण र व्यवहारको गोपनीयता राख्न पाउने अधिकार हुनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कुनै व्यक्तिको चरित्र, आचरण वा व्यवहारको सम्बन्धमा कुनै प्रश्न उठेमा त्यस सम्बन्धमा छानबिन गरी कानून बमोजिम कारबाही गर्ने क्रममा बाहेक निजको चरित्रको सम्बन्धमा कसैले कुनै टिप्पणी गर्न हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) कसैले कुनै पनि व्यक्तिको चरित्रमा आघात पार्ने, निजको बेइज्जती वा अपमान हुने, आत्मसम्मानमा ठेस पुग्ने वा पारिवारिक जीवनमा आँच आउने गरी कुनै पनि प्रकारको काम, कारबाही गर्न वा निजको आचरण वा व्यवहार सम्बन्धी कुनै पनि कुरा सार्वजनिक गर्न वा गराउन हुँदैन। </div></div><div class="numbered-item-wrapper"><div class="numbered-item-number">१६.</div><div class="numbered-item-content"><span class="bold">तस्विर खिच्न वा बिक्री गर्न नहुनेः</span> (१) कसैले कुनै पनि व्यक्तिको चरित्र वा सामाजिक प्रतिष्ठामा क्षति पुग्ने गरी निजको मञ्जुरीविना निजको तस्विर खिच्न वा निजलाई बदनाम गर्ने नियतले निजको तस्विरसँग अरु कसैको तस्विर राखी जुनसुकै तरिकाले अर्को तस्विर बनाउन वा एक व्यक्तिको तस्विरको केही अंश अर्को व्यक्तिको तस्विरको अर्को अंशसँग मिलाई अर्कै तस्विर बनाउन, प्रकाशन गर्न वा सार्वजनिक गर्न वा गराउन हुँदैन। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) मा जुनसुकै कुरा लेखिएको भए तापनि कसैले कुनै सार्वजनिक ठाउँ वा कुनै व्यक्तिको तस्वीर खिच्दा त्यस्तो ठाउँमा रहेको अन्य कुनै व्यक्ति समेतको तस्वीर खिचिन गएकोमा त्यसलाई कसूर मानिने छैन। </div></div><div class="ter-paragraph"> तर त्यसरी खिचिन गएको तस्वीर समेत उपदफा (१) विपरीत प्रयोग गर्न पाइने छैन। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) कसैले कुनै पनि व्यक्तिलाई सताउने, हैरान पार्ने वा निजबाट कुनै अनुचित फाइदा लिने वा तस्विरको व्यापारिक प्रयोग गरी फाइदा लिने नियतले निजको मञ्जुरी नलिई निजको तस्विर प्रकाशन, प्रचार प्रसार, खरिद बिक्री वा सार्वजनिक गर्न वा गराउन हुँदैन । </div></div><div class="numbered-item-wrapper"><div class="numbered-item-number">१७.</div><div class="numbered-item-content"><span class="bold">अनुसन्धानको सिलसिलामा रहेको व्यक्तिलाई सार्वजनिक गर्न नहुनेः</span> कानून बमोजिम अनुसन्धानको सिलसिलामा रहेको कुनै पनि व्यक्तिलाई लागेको कसूरको सम्बन्धमा सम्बन्धित निकायमा अभियोग पत्र दायर नभएसम्म निजलाई अधिकार प्राप्त अधिकारीले कुनै पनि तरिकाले सार्वजनिक गर्न वा गराउन हुँदैन । </div></div><div class="ter-paragraph"> तर त्यस्तो अभियोग लागेको व्यक्तिको नाम र निजलाई लागेको अभियोगको विवरण वा सूचना सार्वजनिक गर्न बाधा पर्ने छैन। </div><div class="numbered-item-wrapper"><div class="numbered-item-number">१८.</div><div class="numbered-item-content"><span class="bold">गोप्य कुरा प्रकट गर्न नहुनेः</span> कसैले आफ्नो व्यावसायिक कामको सिलसिलामा कुनै व्यक्तिबाट कसैको आचरण सम्बन्धी कुनै कुरा जानकारी पाएको भए सम्बन्धित व्यक्तिले मञ्जुरी दिएको वा अधिकार प्राप्त अधिकारीको आदेश भएको अवस्थामा बाहेक निजले त्यस्तो कुरा कसैलाई प्रकट गर्नु हुँदैन। </div></div><div class="text-center bold">परिच्छेद-९</div><div class="text-center bold">विद्युतीय माध्यम र गोपनीयता</div><div class="numbered-item-wrapper"><div class="numbered-item-number">१९.</div><div class="numbered-item-content"><span class="bold">विद्युतीय माध्यमको गोपनीयता हुनेः</span> (१) प्रत्येक व्यक्तिलाई विद्युतीय माध्यममा रहेको निजको कुनै पनि वैयक्तिक सूचना, लिखत, पत्राचार, तथ्याङ्क वा चरित्र सम्बन्धी कुराको गोपनीयता राख्न पाउने अधिकार हुनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) कसैले कुनै पनि व्यक्तिको विद्युतीय माध्यममा रहेको सूचना, जानकारी, पत्राचार अनधिकृत रूपमा प्राप्त गर्न, त्यसको गोपनीयता भङ्ग गर्न वा अनधिकृत रूपमा कसैलाई उपलब्ध गराउन हुँदैन। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) कसैले पनि कुनै दुई वा दुईभन्दा बढी व्यक्तिहरूबीचमा विद्युतीय माध्यमबाट भएका कुनै संवाद वा कुराकानी सम्बन्धित व्यक्तिहरूले मञ्जुरी दिएको वा कानून बमोजिम अधिकार प्राप्त अधिकारीले आदेश दिएकोमा बाहेक कुनै यान्त्रिक उपकरणको प्रयोग गरी सुन्न वा त्यस्तो कुराको ध्वनि अङ्कन वा रेकर्ड गर्न वा गराउन हुँदैन । </div></div><div class="ter-paragraph"> तर सार्वजनिक रूपमा गरिएको भाषण वा वक्तव्यको हकमा यस उपदफाको व्यवस्था लागू हुने छैन। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) उपदफा (२) वा (३) मा जुनसुकै कुरा लेखिएको भए तापनि सम्बन्धित व्यक्तिको मञ्जुरी वा अधिकार प्राप्त अधिकारीको आदेशले कुनै पनि सूचना, जानकारी वा पत्राचार सुन्न, ध्वनि अङ्कन वा रेकर्ड गर्न वा गराउन सकिनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (५) विद्युतीय सूचना र तथ्याङ्कको गोपनीयता सम्बन्धी अन्य व्यवस्था तोकिए बमोजिम हुनेछ । </div></div><div class="numbered-item-wrapper"><div class="numbered-item-number">२०.</div><div class="numbered-item-content"><span class="bold">सार्वजनिक स्थलमा सिसिटिभि क्यामेरा जडान गर्ने सम्बन्धमाः</span> (१) कुनै पनि सार्वजनिक स्थलमा सिसिटिभि क्यामेरा जडान गर्न आवश्यक भएमा शौचालय, स्नान गृह वा कपडा फेर्ने कक्ष (चेञ्जिङ रुम) बाहेकका ठाउँमा त्यस्तो क्यामेरा जडान गर्न वा गराउन सकिनेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) बमोजिम सिसिटिभि क्यामेरा जडान गरेको ठाउँमा सबैले देख्ने र जानकारी पाउने गरी त्यस्तो क्यामेरा जडान गरिएको सूचना दिने व्यवस्था गर्नु पर्नेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) कुनै स्थानमा सिसिटिभि क्यामेरा जडान गर्ने सम्बन्धी व्यवस्था तोकिए बमोजिम हुनेछ । </div></div><div class="numbered-item-wrapper"><div class="numbered-item-number">२१.</div><div class="numbered-item-content"><span class="bold">निगरानी वा जासुसी गर्न नहुनेः</span> कुनै व्यक्तिको आवास वा कुनै कार्यालयको निगरानी वा जासुसी गर्न वा यस ऐन बमोजिम गोप्य हुने कुनै कुरा प्राप्त गर्ने उद्देश्यले कुनै विद्युतीय माध्यम, फोटोग्राफी वा कुनै तरिका प्रयोग गर्न हुदैन। </div></div><div class="numbered-item-wrapper"><div class="numbered-item-number">२२.</div><div class="numbered-item-content"><span class="bold">ड्रोन प्रयोग गर्न नहुनेः</span> मुलुकको सीमा क्षेत्र वा सार्वजनिक स्थान बाहेक कुनै सार्वजनिक निकाय, पुरातात्विक महत्वको क्षेत्र, सुरक्षा निकायको भवन, संरक्षित क्षेत्र वा खानी तथा खनिजजन्य पदार्थ रहेको क्षेत्र वा कुनै व्यक्तिको आवासमा अधिकार प्राप्त अधिकारी वा त्यस्तो व्यक्तिको अनुमतिविना कुनै किसिमको ड्रोन वा त्यस्तै प्रकृतिको यन्त्र प्रयोग गर्न वा कुनै गोप्य सूचना प्राप्त गर्ने उद्देश्यले कुनै कार्य गर्न हुँदैन। </div></div><div class="text-center bold">परिच्छेद-१०</div><div class="text-center bold">वैयक्तिक सूचना सङ्कलन तथा संरक्षण</div><div class="numbered-item-wrapper"><div class="numbered-item-number">२३.</div><div class="numbered-item-content"><span class="bold">कानून बमोजिम बाहेक वैयक्तिक सूचना सङ्कलन गर्न नहुनेः</span> (१) कानून बमोजिम अधिकार प्राप्त अधिकारी वा त्यस्तो अधिकारीबाट अनुमति प्राप्त व्यक्ति बाहेक अन्य कसैले कुनै पनि व्यक्तिको वैयक्तिक सूचना सङ्कलन, भण्डारण, संरक्षण, विश्लेषण, प्रशोधन वा प्रकाशन गर्न हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) मा जुनसुकै कुरा लेखिएको भए तापनि कुनै खास विषयमा अध्ययन वा अनुसन्धान गर्ने वा जनमत सङ्कलन गर्ने प्रयोजनका लागि सम्बन्धित व्यक्तिको मञ्जुरी लिई निजले दिएको सूचना सङ्कलन गर्न सकिनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (२) बमोजिम सूचना सङ्कलन गर्दा कुन प्रयोजनको लागि सूचना सङ्कलन गरेको हो सो सम्बन्धमा निजलाई पूर्ण जानकारी नदिई सङ्कलन गर्नु हुँदैन । </div></div><div class="spashtikaran-paragraph"><span class="bold">स्पष्टीकरणः</span> सर्वसाधारणलाई सम्बोधन गरी आम सञ्चारका माध्यमबाट तथ्याङ्क सङ्कलन गर्ने विषयको सूचना प्रसारण वा सार्वजनिक भएकोमा त्यस्तो सूचनालाई यस दफाको प्रयोजनको लागि जानकारी दिएको मानिनेछ । </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (४) उपदफा (२) बमोजिम सूचना सङ्कलन गर्दा देहायका विषय स्पष्ट रूपमा खुलाउनु पर्नेछः- </div></div><div class="indented-list-item"> (क) सूचना सङ्कलन गर्ने समय, </div><div class="indented-list-item"> (ख) सूचनाको विषय वस्तु, </div><div class="indented-list-item"> (ग) सूचनाको प्रकृति, </div><div class="indented-list-item"> (घ) सूचना सङ्कलनको उद्देश्य, </div><div class="indented-list-item"> (ङ) सूचना परीक्षणको विधि र प्रक्रिया, </div><div class="indented-list-item"> (च) सङ्कलित सूचनाको गोपनीयता राख्ने विषयको सुनिश्चितता, </div><div class="indented-list-item"> (छ) सङ्कलित सूचनाको सुरक्षा लगायतका विषय। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (५) कानून बमोजिम सूचना सङ्कलन गर्न अधिकार प्राप्त अधिकारीले कुनै व्यक्तिको सूचना सङ्कलन गर्दा सम्बन्धित व्यक्तिबाट नै जानकारी लिई सङ्कलन गर्नु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (६) उपदफा (५) मा जुनसुकै कुरा लेखिएको भए तापनि देहायको व्यक्तिको तर्फबाट देहायका व्यक्तिले सूचना दिन सक्नेछः- </div></div><div class="indented-list-item"> (क) अठार वर्ष उमेर नपुगेको वा होस ठेगानमा नरहेको व्यक्तिको हकमा त्यस्तो सूचना दिँदा निजको अहित नहुने भएमा निजको संरक्षक वा माथवर व्यक्ति, </div><div class="indented-list-item"> (ख) अन्य व्यक्ति भए निजले अख्तियारी दिएको वारिस वा प्रतिनिधि । </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (७) देहायको अवस्थामा बाहेक उपदफा (१) बमोजिम अधिकार प्राप्त अधिकारीले वैयक्तिक सूचना सङ्कलन गर्नु हुँदैनः- </div></div><div class="indented-list-item"> (क) जुन कानून बमोजिमको अख्तियारी प्रयोग गरी त्यस्तो अधिकारीले वैयक्तिक सूचना सङ्कलन गरेको हो सोही कानून बमोजिम निजले सङ्कलन गरेको भएमा, </div><div class="indented-list-item"> (ख) प्रचलित कानून बमोजिम त्यस्तो अधिकारीले त्यस्तो सूचना सङ्कलन गर्ने व्यवस्था भएकोमा, </div><div class="indented-list-item"> (ग) फौजदारी कसूरको अनुसन्धान, अभियोजन वा अदालती कारबाही वा कानून कार्यान्वयनको सिलसिलामा सङ्कलन गरेको भएमा, </div><div class="indented-list-item"> (घ) कुनै सङ्गठित संस्था वा सार्वजनिक निकायले जुन व्यक्तिको सम्बन्धमा सूचना सङ्कलन गरेको हो त्यस्तो व्यक्ति त्यस्तो संस्थाको कुनै पदमा बहाल रहेको वा बहाल रहन लागेको वा त्यस्तो सूचना त्यस्तो संस्था वा निकायको स्वीकृत कार्यक्रम अन्तर्गत रहेकोमा। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (८) वैयक्तिक तथ्याङ्कको सङ्कलन, प्रशोधन, विश्लेषण र उपयोग सम्बन्धी अन्य व्यवस्था तोकिए बमोजिम हुनेछ। </div></div><div class="numbered-item-wrapper"><div class="numbered-item-number">२४.</div><div class="numbered-item-content"><span class="bold">वैयक्तिक सूचना नमानिनेः</span> प्रचलित कानूनमा अन्यथा व्यवस्था भएकोमा बाहेक सार्वजनिक पद धारण गरेको व्यक्तिको सम्बन्धमा देहायको सूचना निजको वैयक्तिक सूचना मानिने छैनः- </div></div><div class="indented-list-item"> (क) निज कुन सार्वजनिक निकायमा बहाल रहेको पदाधिकारी हो भन्ने विषय, </div><div class="indented-list-item"> (ख) निजको पद र सो हैसियतमा सम्पर्क गर्न सकिने कार्यालयको ठेगाना, टेलिफोन नम्बर वा विद्युतीय पत्र (ईमेल) को ठेगाना, </div><div class="indented-list-item"> (ग) सार्वजनिक निकायले जारी गरेको वा लेखेको कुनै पत्र वा लिखतमा हस्ताक्षर गर्ने व्यक्तिको नाम र निजको पद, </div><div class="indented-list-item"> (घ) निजले सम्पादन गर्ने कामको कार्य विवरण र त्यसको प्रकृति, </div><div class="indented-list-item"> (ङ) निजको सेवा शर्त सम्बन्धी विषय। </div><div class="numbered-item-wrapper"><div class="numbered-item-number">२५.</div><div class="numbered-item-content"><span class="bold">सङ्कलित सूचनाको संरक्षणः</span> (१) कुनै सार्वजनिक निकायले सङ्कलन गरेको वा त्यस्तो निकायको जिम्मा वा नियन्त्रणमा रहेको वैयक्तिक सूचना त्यस्तो निकायले संरक्षण गर्नु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) को प्रयोजनको लागि सार्वजनिक निकायले वैयक्तिक सूचनामा हुन सक्ने अनधिकृत पहुँच वा त्यस्तो सूचनाको अनधिकृत उपयोग, हेरफेर, खुलासा, प्रकाशन वा प्रसारण विरुद्ध हुन सक्ने जोखिमका विरुद्ध सुरक्षाको उपयुक्त प्रबन्ध गर्नु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) यस दफामा अन्यत्र जुनसुकै कुरा लेखिएको भए तापनि सार्वजनिक निकायले प्रचलित कानून बमोजिम कुनै वैयक्तिक सूचना खुलासा गर्न वा गराउन सक्नेछ। </div></div><div class="numbered-item-wrapper"><div class="numbered-item-number">२६.</div><div class="numbered-item-content"><span class="bold">सहमतिविना वैयक्तिक सूचनाको उपयोग गर्न नहुनेः</span> (१) सार्वजनिक निकाय वा सङ्गठित संस्थाले सङ्कलन गरेको वा त्यस्तो निकाय वा संस्थाको जिम्मा वा नियन्त्रणमा रहेको वैयक्तिक सूचना देहायको अवस्थामा बाहेक सम्बन्धित व्यक्तिको सहमतिविना उपयोग गर्न वा कसैलाई दिन हुँदैनः- </div></div><div class="indented-list-item"> (क) जुन प्रयोजनका लागि वैयक्तिक सूचना सङ्कलन गरेको हो सोही प्रयोजनको लागि सार्वजनिक वा वितरण भएकोमा, </div><div class="indented-list-item"> (ख) फौजदारी मुद्दाको अनुसन्धान वा अभियोजनको सिलसिलामा त्यस्तो अनुसन्धान वा अभियोजन गर्ने अधिकार प्राप्त अधिकारीबाट लिखित रूपमा माग भएकोमा, </div><div class="indented-list-item"> (ग) अदालतमा विचाराधीन रहेको मुद्दाको कारबाहीको सिलसिलामा अदालतबाट आदेश भएकोमा, </div><div class="indented-list-item"> (घ) प्रचलित कानून बमोजिम सार्वजनिक पद धारण गरेको व्यक्तिको योग्यता वा अन्य कुनै विषयमा प्रश्न उत्पन्न भई त्यसको निवारण गर्नु परेमा, </div><div class="indented-list-item"> (ङ) कुनै खास विषयको प्रश्न उत्पन्न भई सोको निवारण गर्न कुनै खास किसिमको सूचना अधिकार प्राप्त अधिकारीद्वारा लिखित रूपमा माग भएकोमा । </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) मा जुनसुकै कुरा लेखिएको भए तापनि वैयक्तिक सूचना सङ्कलन वा संरक्षण गर्ने जिम्मेवारी भएको निकायको अधिकार प्राप्त अधिकारीले देहायको अवस्थामा सार्वजनिक प्रयोजनका लागि गरिएको अध्ययन वा अनुसन्धानको प्रयोजनको लागि कुनै वैयक्तिक सूचना सार्वजनिक गर्न वा गराउन सक्नेछः- </div></div><div class="indented-list-item"> (क) जुन विषयको अनुसन्धान गरिएको हो त्यस्तो विषय वैयक्तिक पहिचानविना पूरा नहुने भएमा, </div><div class="indented-list-item"> (ख) जुन विषयको वैयक्तिक सूचना अनुसन्धानको प्रयोजनका लागि दिइएको हो त्यस्तो सूचना दिँदा सम्बन्धित व्यक्तिलाई हानि, नोक्सानी नहुने भएमा, </div><div class="indented-list-item"> (ग) सम्बन्धित व्यक्तिले सार्वजनिक प्रयोजनका लागि वैयक्तिक सूचना प्राप्त गदकैि बखत वा त्यसपछि जुनसुकै बखत मञ्जुरी दिएको भएमा । </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) यस दफामा जुनसुकै कुरा लेखिएको भए तापनि नेपाल सरकार वा प्रदेश सरकारले आधिकारीक रूपमा स्थापना गरेको अभिलेखालयको प्रयोजनको लागि देहायको अवस्थामा वैयक्तिक सूचना प्रदान गर्न सकिनेछः- </div></div><div class="indented-list-item"> (क) सम्बन्धित व्यक्तिको वैयक्तिक हैसियत, पेशागत वा वैयक्तिक गोपनीयतालाई प्रतिकूल प्रभाव नपार्ने कुनै सूचना भएमा, </div><div class="indented-list-item"> (ख) ऐतिहासिक अनुसन्धान वा ऐतिहासिक तथ्य वा सूचना सङ्कलन वा सङ्ग्रहका लागि त्यस्तो सूचना प्रदान भएमा, </div><div class="indented-list-item"> (ग) कुनै व्यक्तिको वैयक्तिक सूचना भए त्यस्तो व्यक्तिको मृत्यु भएको तीस वर्ष वा सोभन्दा बढी अवधि व्यतित भइसकेको भएमा, </div><div class="ter-paragraph" style="margin-left: 70px;"> तर त्यस्तो व्यक्तिको वैयक्तिक सूचना सार्वजनिक गरेको कारणले निजको अपमान हुने वा निजका हकदार वा सन्तानलाई कुनै किसिमले हानि, नोक्सानी वा अपमान हुने भएमा त्यस्तो सूचना प्रदान गर्न सकिने छैन। </div><div class="indented-list-item"> (घ) एक सय वर्ष वा सोभन्दा बढी अवधिदेखि त्यस्तो सूचना अभिलेखित हुँदै आएको भएमा। </div><div class="numbered-item-wrapper"><div class="numbered-item-number">२७.</div><div class="numbered-item-content"><span class="bold">संवेदनशील सूचना प्रशोधन गर्न नहुनेः</span> (१) सार्वजनिक निकायले आफ्नो जिम्मा वा नियन्त्रणमा रहेको कुनै पनि संवेदनशील वैयक्तिक सूचनाको प्रशोधन गर्न वा गराउन हुँदैन । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) को प्रयोजनका लागि देहायको सूचनालाई सम्बन्धित व्यक्तिको संवेदनशील वैयक्तिक सूचना मानिनेछः- </div></div><div class="indented-list-item"> (क) निजको जात, जाति वा उत्पत्ति, </div><div class="indented-list-item"> (ख) राजनीतिक आवद्धता, </div><div class="indented-list-item"> (ग) धार्मिक आस्था वा विश्वास, </div><div class="indented-list-item"> (घ) शारीरिक वा मानसिक स्वस्थता वा अवस्था, </div><div class="indented-list-item"> (ङ) यौनिक अभिमुखीकरण वा यौन जीवन सम्बन्धी घटना, </div><div class="indented-list-item"> (च) सम्पत्ति सम्बन्धी विवरण। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (२) मा जुनसुकै कुरा लेखिएको भए तापनि देहायको अवस्थामा त्यस्तो सूचनाको प्रशोधन गर्न सकिनेछः- </div></div><div class="indented-list-item"> (क) सम्बन्धित विषयको इजाजत प्राप्त चिकित्सक वा निजको निर्देशनमा सम्बन्धित व्यक्तिलाई अपमान वा हिनताबोध नहुने गरी स्वास्थ्यकर्मीले सम्बन्धित विषयको रोग निवारण, सार्वजनिक स्वास्थ्य संरक्षण, रोग पहिचान, स्वास्थ्य उपचार, स्वास्थ्य संस्थाको व्यवस्थापन तथा स्वास्थ्य सेवा प्रदान गर्ने सिलसिलामा, </div><div class="indented-list-item"> (ख) सम्बन्धित व्यक्तिले नै सूचना सार्वजनिक गरिसकेको भएमा। </div><div class="numbered-item-wrapper"><div class="numbered-item-number">२८.</div><div class="numbered-item-content"><span class="bold">सूचना सच्याउन निवेदन दिन सकिनेः</span> (१) कुनै सार्वजनिक निकायको जिम्मा, संरक्षण वा नियन्त्रणमा रहेको आफूसँग सम्बन्धित कुनै सूचना गलत भएको वा तथ्यमा आधारित नभएको कुनै व्यक्तिलाई लागेमा निजले जुनसुकै बखत त्यस्तो सूचना सुधार गरी सच्याउन सम्बन्धित सार्वजनिक निकायमा तोकिएको ढाँचामा निवेदन दिन सक्नेछ। </div></div><div class="ter-paragraph"> तर त्यस्तो सूचनाको आधारमा निजले कुनै लाभ, फाइदा वा सुविधा लिइसकेको भए त्यसलाई सच्याउन निवेदन दिन सक्ने छैन। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) बमोजिम निवेदन दिँदा निजले के कस्तो कारणबाट त्यस्तो सूचना गलत भएको वा तथ्यमा आधारित नभएको हो त्यसको विवरण तथा निजले दाबी गरेको तथ्य वा विवरणलाई पुष्टि वा प्रमाणित गर्ने प्रमाण समेत दाखिला गर्नु पर्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (१) बमोजिम निवेदन परेमा सार्वजनिक निकायले तोकिए बमोजिम छानबिन गरी त्यस्तो सूचनामा सुधार गरी सच्याउनु पर्ने देखिएमा आवश्यक सुधार गरी सच्याउन सक्नेछ। </div></div><div class="text-center bold">परिच्छेद-११</div><div class="text-center bold">कसूर तथा सजाय</div><div class="numbered-item-wrapper"><div class="numbered-item-number">२९.</div><div class="numbered-item-content"><span class="bold">कसूर तथा सजायः</span> (१) कसैले देहायको कुनै काम गरे वा गराएमा यस ऐन अन्तर्गत कसूर गरेको मानिनेछः- </div></div><div class="indented-list-item"> (क) दफा ३ को उपदफा (१), (२) र (४) विपरीत हुने काम, </div><div class="indented-list-item"> (ख) दफा ४ को उपदफा (२) विपरीत हुने काम, </div><div class="indented-list-item"> (ग) दफा ५ को उपदफा (१) विपरीत हुने काम, </div><div class="indented-list-item"> (घ) दफा ६ विपरीत हुने काम, </div><div class="indented-list-item"> (ङ) दफा ७ को उपदफा (२), (३) र (४) विपरीत हुने काम, </div><div class="indented-list-item"> (च) दफा ९ विपरीत हुने काम, </div><div class="indented-list-item"> (छ) दफा १० को उपदफा (२) र (३) विपरीत हुने काम, </div><div class="indented-list-item"> (ज) दफा ११ को उपदफा (३) विपरीत हुने काम, </div><div class="indented-list-item"> (झ) दफा १२ को उपदफा (४) विपरीत हुने काम, </div><div class="indented-list-item"> (ञ) दफा १३ को उपदफा (२) विपरीत हुने काम, </div><div class="indented-list-item"> (ट) दफा १४ विपरीत हुने काम, </div><div class="indented-list-item"> (ठ) दफा १५ को उपदफा (२) र (३) विपरीत हुने काम, </div><div class="indented-list-item"> (ड) दफा १६ विपरीत हुने काम, </div><div class="indented-list-item"> (ढ) दफा १८ विपरीत हुने काम, </div><div class="indented-list-item"> (ण) दफा १९ को उपदफा (२) र (३) विपरीत हुने काम, </div><div class="indented-list-item"> (त) दफा २१ विपरीत हुने काम, </div><div class="indented-list-item"> (थ) दफा २२ विपरीत हुने काम, </div><div class="indented-list-item"> (द) दफा २३ को उपदफा (१), (३) र (७) विपरीत हुने काम, </div><div class="indented-list-item"> (ध) दफा २६ को उपदफा (१) विपरीत हुने काम, </div><div class="indented-list-item"> (न) दफा २७ को उपदफा (१) विपरीत हुने काम। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) बमोजिमको कसूर बापत तीन वर्षसम्म कैद वा तीस हजार रुपैयाँसम्म जरिबाना वा दुबै सजाय हुनेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (३) उपदफा (१) को खण्ड (ग), (ड), (त), (थ), (द), (ध) वा (न) बमोजिमको कसूर नेपाल सरकारवादी हुनेछ र त्यस्तो कसूर मुलुकी फौजदारी कार्यविधि (संहिता) ऐन, २०७४ को अनुसूची-१ मा समावेश भएको मानिनेछ। </div></div><div class="numbered-item-wrapper"><div class="numbered-item-number">३०.</div><div class="numbered-item-content"><span class="bold">उजुर गर्न सक्नेः</span> (१) दफा २९ को उपदफा (३) मा उल्लेख भएकोमा बाहेक यस ऐन अन्तर्गतका अन्य कुनै कसूर गरेकोमा सरोकारवाला व्यक्तिले सम्बन्धित जिल्ला अदालतमा उजूर गर्न सक्नेछ। </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) बमोजिम उजूर गर्दा त्यस्तो काम भएको मितिले तीन महिनाभित्र गरिसक्नु पर्नेछ । </div></div><div class="numbered-item-wrapper"><div class="numbered-item-number">३१.</div><div class="numbered-item-content"><span class="bold">क्षतिपूर्तिः</span> (१) यस ऐन अन्तर्गत कुनै कसूर मानिने वा अन्य कुनै काम गरेको कारणबाट कसैलाई कुनै प्रकारको हानि, नोक्सानी हुन गएमा वा क्षति पुग्न गएमा सरोकारवाला वा पीडित व्यक्तिले त्यस्तो हानि, नोक्सानी वा पीडा बापत क्षतिपूर्ति समेत भराई पाउन सम्बन्धित जिल्ला अदालतमा उजूर गर्न सक्नेछ । </div></div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) बमोजिमको उजूरी परेमा सम्बन्धित जिल्ला अदालतले क्षतिपूर्ति भराई दिनु पर्ने देखेमा कसूरदारबाट पीडितलाई मनासिब क्षतिपूर्ति भराइदिनु पर्नेछ । </div></div><div class="numbered-item-wrapper"><div class="numbered-item-number">३२.</div><div class="numbered-item-content"><span class="bold">विभागीय सजाय हुनेः</span> सार्वजनिक पद धारण गरेको व्यक्तिले यस ऐन बमोजिम गर्नु पर्ने कार्य नगरेमा वा गर्नु नहुने कार्य गरेमा यस ऐन बमोजिम हुने सजायको अतिरिक्त निजको सेवा शर्त सम्बन्धी प्रचलित कानून बमोजिम विभागीय वा अन्य सजाय हुनेछ । </div></div><div class="text-center bold">परिच्छेद-१२</div><div class="text-center bold">विविध</div><div class="numbered-item-wrapper"><div class="numbered-item-number">३३.</div><div class="numbered-item-content"><span class="bold">संरक्षक वा माथवर व्यक्तिको मञ्जुरी लिनु पर्नेः</span> यस ऐनमा अन्यत्र जुनसुकै कुरा लेखिएको भए तापनि यस ऐनमा सम्बन्धित व्यक्तिको मञ्जुरीमा सार्वजनिक गर्न वा गोपनीयता खुलासा गर्न सकिने भनी उल्लेख भएका विषयहरू अठार वर्ष उमेर नपुगेको वा मानसिक अवस्था ठीक नभएको वा बौद्धिक अपाङ्गता भएको व्यक्तिसँग सम्बन्धित भएमा त्यस्तो विषय सार्वजनिक गर्दा वा सोसँग सम्बन्धित गोपनीयता खुलासा गर्दा निजको हित हुने भई निजको संरक्षक वा माथवर व्यक्तिले मञ्जुरी दिएको अवस्थामा मात्र सार्वजनिक गर्न वा गोपनीयता खुलासा गर्न सकिनेछ। </div></div><div class="numbered-item-wrapper"><div class="numbered-item-number">३४.</div><div class="numbered-item-content"><span class="bold">बाधा पुऱ्याएको नमानिनेः</span> (१) यस ऐनमा लेखिएको कुनै कुराले उपदफा (२) मा उल्लिखित व्यक्तिका सम्बन्धमा देहाय बमोजिम गर्न बाधा पुऱ्याएको मानिने छैनः- </div></div><div class="indented-list-item"> (क) अदालती कारबाहीको सिलसिलामा कुनै सूचना वा जानकारी प्राप्त गर्न, </div><div class="indented-list-item"> (ख) कानून बमोजिम कुनै कसूरको अनुसन्धान वा अभियोजन गर्ने सम्बन्धमा कुनै व्यक्तिगत सूचना वा विवरण प्राप्त गर्न, </div><div class="indented-list-item"> (ग) निजको सम्पत्ति सम्बन्धी विवरण प्रचलित कानून बमोजिम सार्वजनिक गर्न, </div><div class="indented-list-item"> (घ) निजको शैक्षिक योग्यता, नागरिकता, राहदानी, सवारी चालक अनुमतिपत्र लगायतका पहिचान खुल्ने विवरण सम्बन्धित निकायले सार्वजनिक गर्न, </div><div class="indented-list-item"> (ङ) छापाखाना तथा पत्रपत्रिका र राष्ट्रिय प्रसारण सम्बन्धी प्रचलित कानूनले निषेध गरेको कुरा बाहेक सार्वजनिक हित तथा पारदर्शिता कायम गर्ने वा अनुसन्धानमूलक पत्रकारिता गर्ने सिलसिलामा प्राप्त गरेको वा सङ्कलन गरेको कुनै सूचना, जानकारी, तथ्याङ्क, समाचार, तस्वीर व्यक्तिको गोपनियताको आधारभूत मान्यता प्रतिकूल नहुने गरी प्रकाशन वा प्रसारण गर्न वा कुनै किसिमले सार्वजनिक गर्न, </div><div class="indented-list-item"> (च) निजले सार्वजनिक रुपमा व्यक्त गरेको मन्तव्य, विचार वा सार्वजनिक रुपमा आयोजित कार्यक्रममा खिचिएको श्रव्यदृश्य तथा तस्वीर प्रकाशन वा प्रसारण गर्न, </div><div class="indented-list-item"> (छ) निजको सम्पत्ति तथा खण्ड (घ) बमोजिमको विवरण वा निजले सार्वजनिक रुपमा व्यक्त गरेको मन्तव्य, विचार वा निजको सार्वजनिक कार्यसँग सम्बन्धित विवरणका सम्बन्धमा आधार, कारण वा प्रमाण सहित स्वस्थ टिकाटिप्पणी गर्न। </div><div class="numbered-item-wrapper"><div class="numbered-item-number">&nbsp;</div><div class="numbered-item-content"> (२) उपदफा (१) को प्रयोजनको लागि “व्यक्ति” भन्नाले देहायका व्यक्ति सम्झनु पर्छः- </div></div><div class="indented-list-item"> (क) सार्वजनिक पद धारण गरेको व्यक्ति, </div><div class="indented-list-item"> (ख) सार्वजनिक पदमा नियुक्ति, मनोनयन वा निर्वाचित हुने औपचारिक प्रकृयामा सामेल भएको वा सो पदमा सिफारिस भएको व्यक्ति, </div><div class="indented-list-item"> (ग) सार्वजनिक पदबाट सेवा निवृत्त वा पद मुक्त भएको व्यक्ति, </div><div class="indented-list-item"> (घ) सार्वजनिक रुपमा चिनिएको वा सार्वजनिक चासो वा सरोकारमा पर्ने व्यक्ति, </div><div class="indented-list-item"> (ङ) सार्वजनिक हित, सदाचार वा नैतिकताको कारणले वा कानून विपरीत भएको वा हुन लागेको कार्यको बारेमा सर्वसाधारण समक्ष सूचना वा जानकारी प्रवाह गराउनु पर्ने देखिएको व्यक्ति । </div><div class="numbered-item-wrapper"><div class="numbered-item-number">३५.</div><div class="numbered-item-content"><span class="bold">यस ऐन प्रतिकूल गर्न नहुनेः</span> कुनै पनि सार्वजनिक सूचना प्रवाह गर्ने निकायले यस ऐनको प्रतिकूल नहुने गरी सूचना प्रवाह गर्नु पर्नेछ। </div></div><div class="numbered-item-wrapper" style="margin-bottom: 50px;"><div class="numbered-item-number">३६.</div><div class="numbered-item-content"><span class="bold">नियम बनाउने अधिकार:</span> यो ऐन कार्यान्वयन गर्न नेपाल सरकारले आवश्यक नियमहरू बनाउन सक्नेछ। </div></div><!-- The watermark "नेपाल कानून आयोग" is ignored as per instructions. --></body></html>