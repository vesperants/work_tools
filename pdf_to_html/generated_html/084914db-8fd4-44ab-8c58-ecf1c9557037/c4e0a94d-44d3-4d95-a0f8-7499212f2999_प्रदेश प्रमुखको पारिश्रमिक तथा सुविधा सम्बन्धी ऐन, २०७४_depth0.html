<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>प्रदेश प्रमुखको पारिश्रमिक तथा सुविधा सम्बन्धी ऐन, २०७४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } /* Specific styles for the staff list table (Anusuchi 3) */ table.staff-list-table { border: none; /* No outer border for this table */ margin: 15px 0; font-size: 14px; /* Maintain body font size */ } table.staff-list-table th, table.staff-list-table td { border: none; /* No inner borders for this table */ padding: 5px 0; /* Reduced padding */ line-height: 1.5; } table.staff-list-table td:nth-child(1) { padding-left: 20px; /* Indent the list items */ white-space: nowrap; /* Prevent wrapping for the description part */ } table.staff-list-table td:nth-child(2) { text-align: left; /* Align numbers to the right */ width: 30px; /* Fixed width for the number column */ white-space: nowrap; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">प्रदेश प्रमुखको पारिश्रमिक तथा सुविधा सम्बन्धी ऐन, २०७४</div><div class="document-subtitle">प्रमाणीकरण र प्रकाशन मिति</div><div class="content-paragraph text-center">२०७४।०७।०१</div><div class="document-subtitle">संशोधन गर्ने ऐन</div><div class="content-paragraph text-center">केही नेपाल ऐन संशोधन गर्ने ऐन, २०७५</div><div class="content-paragraph text-center">२०७५। ११। १९</div><div class="document-subtitle">प्रदेश प्रमुखको पारिश्रमिक तथा सुविधा सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> प्रदेश प्रमुखको पारिश्रमिक तथा सुविधा सम्बन्धमा व्यवस्था गर्न वाञ्छनीय भएकोले, नेपालको संविधानको धारा २९६ को उपधारा (१) बमोजिमको व्यवस्थापिका–संसदले यो ऐन बनाएको छ । </div><div class="content-paragraph"><span class="bold">१. संक्षिप्त नाम र प्रारम्भः</span> (१) यस ऐनको नाम “प्रदेश प्रमुखको पारिश्रमिक तथा सुविधा सम्बन्धी ऐन, २०७४” रहेको छ । <br>(२) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. पारिश्रमिकः</span> (१) प्रदेश प्रमुखलाई अनुसूची–१ मा उल्लेख भए बमोजिमको मासिक पारिश्रमिक तथा अन्य सुविधा दिइनेछ । <br>(२) प्रदेश प्रमुख कुनै कारणले सो पदबाट निवृत्त भएमा वा सो पदमा नरहेमा निजलाई एक महिनाको पारिश्रमिक बराबरको रकम थप सुविधाको रुपमा दिइनेछ । </div><div class="content-paragraph"><span class="bold">३. आवास सुविधाः</span> (१) प्रदेश प्रमुखको आवासको लागि नेपाल सरकारले सम्बन्धित प्रदेशको राजधानीमा सरकारी घरको बन्दोवस्त गर्नेछ । <br>(२) उपदफा (१) बमोजिम घरको बन्दोवस्त नभएसम्मको लागि प्रदेश प्रमुखलाई घर भाडा बापत प्रति महिना नेपाल सरकारले तोके बमोजिमको रकम उपलब्ध गराइनेछ । <br>(३) उपदफा (१) बमोजिमको सरकारी आवासको मर्मत तथा सम्भार नेपाल सरकारले गर्नेछ । </div><div class="content-paragraph"> (४) उपदफा (१) बमोजिमको घरको लागि उपयुक्त फर्निचरको व्यवस्था नेपाल सरकारले गर्नेछ । </div><div class="content-paragraph"><span class="bold">४. सवारी तथा इन्धन सुविधाः</span> (१) नेपाल सरकारले प्रदेश प्रमुखलाई सवारी साधनको व्यवस्था गर्नेछ । <br>(२) उपदफा (१) बमोजिम उपलब्ध गराइएको सवारी साधनका लागि आवश्यक पर्ने इन्धन, मोबिल तथा मर्मत सम्भारको व्यवस्था नेपाल सरकारले गर्नेछ । </div><div class="content-paragraph"><span class="bold">५. सञ्चार सुविधाः</span> प्रदेश प्रमुखको आवासको लागि टेलिफोन, कम्प्यूटर, इन्टरनेट, फ्याक्स, पत्रपत्रिका जस्ता सञ्चार सुविधा नेपाल सरकारले व्यवस्था गर्नेछ । </div><div class="content-paragraph"><span class="bold">६. पोशाक सुविधाः</span> प्रदेश प्रमुखलाई प्रत्येक वर्ष अनुसूची -१ मा उल्लेख भए बमोजिमको रकम पोशाक भत्ता बापत दिइनेछ । </div><div class="content-paragraph"><span class="bold">७. अतिथि सत्कार तथा भैपरी खर्चः</span> (१) प्रदेश प्रमुखलाई अनुसूची -१ मा उल्लेख भए बमोजिमको रकम अतिथि सत्कार तथा भैपरी खर्च बापत दिइनेछ । <br>(२) उपदफा (१) बमोजिमको खर्चको बिल भरपाई पेश गर्नु पर्ने छैन । </div><div class="content-paragraph"><span class="bold">८. निजी चिकित्सक सम्बन्धी सुविधाः</span> प्रदेश प्रमुखको लागि नेपाल सरकारले एक जना निजी चिकित्सकको व्यवस्था गर्नेछ । </div><div class="content-paragraph"><span class="bold">९. उपचार खर्चः</span> (१) प्रदेश प्रमुख स्वदेशमा अस्पताल भर्ना भई उपचार गराउँदा वा नेपालमा उपचार हुन नसक्ने भई मेडिकल बोर्डको सिफारिसमा विदेशमा गई उपचार गराउँदा लागेको उपचार खर्च नेपाल सरकारले व्यहोर्नेछ । <br>(२) प्रदेश प्रमुख अस्पताल भर्ना भई उपचार गराउँदा कुरुवा बस्नु पर्ने भएमा कुरुवा खर्च बापत एक जनाको मनासिब खर्च नेपाल सरकारले उपलब्ध गराउनेछ । <br>(३) उपदफा (१) बमोजिमको उपचार खर्च बापतको रकम प्रधानमन्त्री तथा मन्त्रिपरिषद्को कार्यालयले प्रदेश प्रमुख भर्ना भएको अस्पताललाई भुक्तानी गर्नेछ । </div><div class="content-paragraph"><span class="bold">१०. चाडपर्व खर्चः</span> (१) प्रदेश प्रमुखले आफ्नो धर्म, संस्कृति र परम्परा अनुसार मनाइने चाडपर्वको लागि आफूले खाईपाई आएको एक महिनाको पारिश्रमिक बराबरको रकम प्रत्येक वर्ष चाडपर्व खर्चको रूपमा पाउनेछ । <br>(२) उपदफा (१) बमोजिमको रकम प्रदेश प्रमुखले एक आर्थिक वर्षमा एक पटक आफ्नो धर्म, संस्कृति र परम्परा अनुसार मनाइने मुख्य चाडपर्वको अवसरमा भुक्तानी लिन सक्नेछ । </div><div class="content-paragraph"><span class="bold">११. दैनिक भत्ता पाउनेः</span> प्रदेश प्रमुखले आफ्नो ओहदा सम्बन्धी कामको सिलसिलामा स्वदेश तथा विदेशको भ्रमण गर्दा अनुसूची -२ मा उल्लेख भए बमोजिमको दैनिक भत्ता पाउनेछ । </div><div class="content-paragraph"><span class="bold">१२. बीमा सुविधाः</span> प्रदेश प्रमुखलाई सरकारी कामको सिलसिलामा स्वदेश तथा विदेशको भ्रमण गर्दा अनुसूची -२ मा उल्लेख भए बमोजिमको बीमा सुविधा प्राप्त हुनेछ । </div><div class="content-paragraph"><span class="bold">१३. विज्ञ सम्बन्धी व्यवस्थाः</span> (१) प्रदेश प्रमुखले आफ्नो पदीय काममा सहयोग पुऱ्याउन विज्ञ नियुक्त गर्न सक्नेछ । <br>(२) उपदफा (१) बमोजिम नियुक्त हुने विज्ञको सङ्ख्या र त्यस्तो विज्ञले पाउने मासिक पारिश्रमिक तथा सुविधा नेपाल सरकारले तोके बमोजिम हुनेछ । </div><div class="content-paragraph"><span class="bold">१४. निजी सचिवालय सम्बन्धी व्यवस्थाः</span> (१) प्रदेश प्रमुखको निजी सचिवालयको लागि अनुसूची - ३ बमोजिमका कर्मचारीहरू रहनेछन् । <br>(२) उपदफा (१) बमोजिमको निजी सचिवालयमा काम गर्ने कर्मचारीले नेपाल सरकारले तोके बमोजिमको पारिश्रमिक तथा सुविधा पाउनेछन् । </div><div class="content-paragraph"><span class="bold">१५. शपथः</span> प्रदेश प्रमुखले आफ्नो कार्यभार सम्हाल्नुअघि राष्ट्रपति समक्ष अनुसूची -४ बमोजिमको ढाँचामा पद तथा गोपनीयताको शपथ लिनु पर्नेछ । </div><div class="content-paragraph"><span class="bold">१६. मुद्दा नचलाइनेः</span> प्रदेश प्रमुखले आफ्नो पदीय हैसियतले सम्पादन गरेका काम कारबाहीको विषयमा निज पदमा रहँदा वा सेवा निवृत्त भएपछि निज उपर कुनै अदालतमा मुद्दा चलाइने छैन । </div><div class="content-paragraph"><span class="bold">१७. नेपाल सरकारसँग सम्पर्कः</span> प्रदेश प्रमुखको कार्यालयले नेपाल सरकारसँग सम्पर्क राख्दा प्रधानमन्त्री तथा मन्त्रिपरिषद्को कार्यालय मार्फत राखु पर्नेछ । </div><div class="content-paragraph"><span class="bold">१८. अनुसूचीमा संशोधनः</span> नेपाल सरकारले नेपाल राजपत्रमा सूचना प्रकाशन गरी अनुसूचीमा आवश्यक संशोधन गर्न सक्नेछ । </div><p style="margin-top: 25px; font-size: 13px; text-align: left;">↔ केही नेपाल ऐन संशोधन गर्ने ऐन, २०७५ द्वारा संशोधित ।</p><!-- Page 4 - Anusuchi 1 --><div style="page-break-before: always;"></div><div class="document-subtitle">अनुसूची - १</div><div class="document-subtitle">(दफा २ को उपदफा (१), दफा ६ र ७ सँग सम्बन्धित)</div><div class="document-title">प्रदेश प्रमुखको पारिश्रमिक तथा अन्य सुविधा</div><div class="content-paragraph" style="margin-left: 20px;"> १. पारिश्रमिक प्रति महिना रु. ६४,०००।-<br> २. पोशाक सुविधा प्रति वर्ष रु. १८,०००।-<br> ३. अतिथि सत्कार तथा भैपरी खर्च प्रति महिना रु.४०,०००। </div><!-- Page 5 - Anusuchi 2 --><div style="page-break-before: always;"></div><div class="document-subtitle">अनुसूची - २</div><div class="document-subtitle">(दफा ११ र १२ सँग सम्बन्धित)</div><div class="document-title">प्रदेश प्रमुखले पाउने दैनिक भत्ता तथा बीमाको सुविधा</div><table class="main-table"><thead><tr><th>क्र. सं.</th><th>विवरण</th><th>प्रति दिन पाउने रकम</th></tr></thead><tbody><tr><td class="text-center">१.</td><td>स्वदेशमा भ्रमण गर्दा पाउने दैनिक भत्ता दर</td><td>रु. ३,०००।-</td></tr><tr><td class="text-center">२.</td><td>विदेशमा भ्रमण गर्दा पाउने दैनिक भत्ता दर</td><td>२५०।- अमेरिकी डलर</td></tr><tr><td class="text-center">३.</td><td>बीमा</td><td>रु. १५,००,०००।-</td></tr></tbody></table><div class="content-paragraph"><span class="bold">द्रष्टव्यः</span><br>१. युरोपियन मुलुकहरु, अष्ट्रेलिया, न्यूजिल्याण्ड, अमेरिका, क्यानाडा, कुवेत, कोरिया, जापान, हङ्गकङ्ग, रुस, कतार, जाम्बिया, यू. ए. ई., सिङ्गापुर, लेवनान, बहराइनको भ्रमण गर्दा माथि उल्लिखित दरमा तेत्तीस प्रतिशत थप रकम दिइनेछ । <br>२. भारतको चेन्नाइ, हैदरावाद, बैङ्गलोर, मुम्बई, दिल्ली, कोलकाता, बङ्गलादेशको ढाका र चटगाउँ बाहेक अन्य स्थानमा रात बिताउनु पर्दा माथि उल्लिखित दरको पचास प्रतिशत रकम मात्र दिइनेछ । </div><!-- Page 6 - Anusuchi 3 --><div style="page-break-before: always;"></div><div class="document-subtitle">अनुसूची - ३</div><div class="document-subtitle">(दफा १४ को उपदफा (१) सँग सम्बन्धित)</div><div class="document-title">प्रदेश प्रमुखको निजी सचिवालयमा रहने कर्मचारी</div><table class="staff-list-table"><tbody><tr><td>(क) प्रमुख स्वकीय सचिव</td><td>- १</td></tr><tr><td>(ख) सहस्वकीय सचिव</td><td>- १</td></tr><tr><td>(ग) उपस्वकीय सचिव</td><td>- १</td></tr><tr><td>(घ) स्वकीय अधिकृत</td><td>- १</td></tr><tr><td>(ङ) फोटोग्राफर अधिकृत</td><td>- १</td></tr><tr><td>(च) कम्प्युटर सहायक</td><td>- १</td></tr><tr><td>(छ) प्रशासन सहायक</td><td>- १</td></tr><tr><td>(ज) लेखा सहायक</td><td>- १</td></tr><tr><td>(झ) सवारी चालक</td><td>- २</td></tr><tr><td>(ञ) कार्यालय सहयोगी</td><td>- २</td></tr></tbody></table><!-- Page 7 - Anusuchi 4 --><div style="page-break-before: always;"></div><div class="document-subtitle">अनुसूची - ४</div><div class="document-subtitle">(दफा १५ सँग सम्बन्धित)</div><div class="document-title">शपथ</div><div class="content-paragraph"> म<span class="form-field large"></span>मुलुक र जनताप्रति पूर्ण बफादार रही सत्य निष्ठापूर्वक प्रतिज्ञा गर्दछु । ईश्वरको नाममा शपथ लिन्छु कि नेपालको राजकीयसत्ता र सार्वभौम सत्ता नेपाली जनतामा निहित रहेको नेपालको संविधानप्रति पूर्ण बफादार रही प्रदेश नं. <span class="form-field medium"></span>को प्रमुखको पदमा कामकाज प्रचलित कानूनको अधीनमा रही कसैको डर नमानी, पक्षपात नगरी, कसैप्रति पूर्वाग्रह वा खराब भावना नलिई इमान्दारीसाथ गर्नेछु र आफ्नो कर्तव्य पालनाको सिलसिलामा आफूलाई जानकारीमा आएको प्रचलित कानून बमोजिम गोप्य राख्नु पर्ने कुरा म पदमा बहाल रहँदा वा नरहँदा जुनसुकै अवस्थामा पनि प्रचलित कानूनको पालना गर्दा बाहेक अरु अवस्थामा कुनै किसिमबाट पनि प्रकट वा सङ्केत गर्ने छैन । </div><div class="signature-section"> मितिः <span class="form-field large"></span><br> नामः <span class="form-field large"></span><br> दस्तखतः <span class="form-field large"></span></div></body></html>