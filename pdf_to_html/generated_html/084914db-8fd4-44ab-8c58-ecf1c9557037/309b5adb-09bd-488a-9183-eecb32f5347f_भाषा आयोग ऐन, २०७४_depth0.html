<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>भाषा आयोग ऐन, २०७४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .article-heading { font-weight: 600; display: inline; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: middle; /* Adjusted for better alignment with text */ } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; line-height: 2.5; display: flex; justify-content: space-between; flex-wrap: wrap; } .signature-item { display: flex; flex-direction: column; align-items: flex-start; margin-bottom: 10px; } .signature-item.right-align { align-items: flex-end; text-align: right; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .article-number { display: inline-block; width: 25px; /* Adjust as needed */ vertical-align: top; } .article-content { display: inline-block; width: calc(100% - 30px); /* Adjust based on article-number width */ text-align: justify; } .sub-clause { margin-left: 25px; /* Indent sub-clauses */ margin-top: 5px; margin-bottom: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- Watermark/URL/Logo ignored as per rules --></div><div class="document-title">भाषा आयोग ऐन, २०७४</div><div class="document-subtitle">प्रमाणीकरण मिति</div><div class="document-subtitle">२०७४। ६। ३०</div><div class="document-subtitle">संवत् २०७४ सालको ऐन नं. ४०</div><div class="document-subtitle">भाषा आयोगका सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> भाषा आयोगको काम, कर्तव्य, अधिकार तथा कार्यविधिका सम्बन्धमा कानूनी व्यवस्था गर्न वाञ्छनीय भएकाले,<br> नेपालको संविधानको धारा २९६ को उपधारा (१) बमोजिमको व्यवस्थापिका–संसदले यो ऐन बनाएको छ । </div><div class="text-center content-paragraph">परिच्छेद-१</div><div class="text-center content-paragraph">प्रारम्भिक</div><div class="content-paragraph"><span class="article-number">१.</span><span class="article-content"><span class="article-heading">संक्षिप्त नाम र प्रारम्भः</span> (१) यस ऐनको नाम “भाषा आयोग ऐन, २०७४” रहेको छ ।<br><span class="sub-clause">(२) यो ऐन तुरुन्त प्रारम्भ हुनेछ ।</span></span></div><div class="content-paragraph"><span class="article-number">२.</span><span class="article-content"><span class="article-heading">परिभाषाः</span> विषय वा प्रसङ्गले अर्को अर्थ नलागेमा यस ऐनमा,-<br><span class="sub-clause">(क) “अध्यक्ष” भन्नाले आयोगको अध्यक्ष सम्झनु पर्छ ।</span><br><span class="sub-clause">(ख) “आयोग” भन्नाले संविधानको धारा २८७ बमोजिम गठित भाषा आयोग सम्झनु पर्छ ।</span><br><span class="sub-clause">(ग) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ ।</span><br><span class="sub-clause">(घ) “सदस्य” भन्नाले आयोगको सदस्य सम्झनु पर्छ र सो शब्दले अध्यक्षलाई समेत जनाउँछ ।</span><br><span class="sub-clause">(ङ) “संविधान” भन्नाले नेपालको संविधान सम्झनु पर्छ ।</span></span></div><div class="text-center content-paragraph">परिच्छेद-२</div><div class="text-center content-paragraph">आयोगको काम, कर्तव्य, अधिकार तथा कार्यविधि</div><div class="content-paragraph"><span class="article-number">३.</span><span class="article-content"><span class="article-heading">आयोगको काम, कर्तव्य र अधिकारः</span> संविधानको धारा २८७ को उपधारा (६) मा उल्लिखित काम, कर्तव्य र अधिकारका अतिरिक्त आयोगको अन्य काम, कर्तव्य र अधिकार देहाय बमोजिम हुनेछः-<br><span class="sub-clause">(क) नेपालमा बोलिने मातृभाषाको पहिचान गर्ने,</span><br><span class="sub-clause">(ख) नेपालमा बोलिने मातृभाषाको संरक्षण, संवर्धन र विकासका लागि नेपाल सरकार, प्रदेश सरकार वा स्थानीय तहका सरकारले अपनाउनु पर्ने नीतिगत वा संस्थागत उपायहरूको बारेमा नेपाल सरकारलाई सिफारिस गर्ने,</span><br><span class="sub-clause">(ग) नेपालमा बोलिने मातृभाषा तथा लिपिको संरक्षण, संवर्धन र विकासका लागि आवश्यक कार्यक्रम तर्जुमा गरी कार्यान्वयन गर्न तथा गराउन सम्बन्धित निकायलाई सिफारिस गर्ने,</span><br><span class="sub-clause">(घ) नेपालमा बोलिने मातृभाषा र तिनको इतिहासको अध्ययन, अनुसन्धान गरी प्रकाशन गर्ने,</span><br><span class="sub-clause">(ङ) विभिन्न समुदायको मातृभाषा तथा लिपि संरक्षण, संवर्धन र विकास गर्न त्यस्तो भाषाको पुस्तक प्रकाशन गर्ने तथा त्यस्तो पुस्तक प्रकाशन गर्न सम्बन्धित निकायलाई सिफारिस गर्ने,</span><br><span class="sub-clause">(च) नेपालमा बोलिने मातृभाषाको प्रयोगलाई प्रविधिमैत्री बनाउन अध्ययन अनुसन्धान गरी उपयुक्त उपाय अवलम्बन गर्न सम्बन्धित निकायलाई सिफारिस गर्ने,</span><br><span class="sub-clause">(छ) राष्ट्र भाषाका भाषा विज्ञको सूची तयार गर्ने ।</span></span></div><div class="content-paragraph"><span class="article-number">४.</span><span class="article-content"><span class="article-heading">राय परामर्श लिन सक्नेः</span> आयोगले आफ्नो काम कारबाहीको सम्बन्धमा अन्य संवैधानिक निकाय, सरकारी कार्यालय वा सार्वजनिक संस्थासँग परामर्श गर्न वा राय लिन सक्नेछ । </span></div><div class="content-paragraph"><span class="article-number">५.</span><span class="article-content"><span class="article-heading">विशेषज्ञको सेवा लिन सक्नेः</span> आयोगले यो ऐन र प्रचलित सङ्घीय कानून बमोजिम सम्पादन गर्नु पर्ने कुनै काम आयोगमा कार्यरत जनशक्तिबाट सम्पादन हुन नसक्ने भएमा त्यसको कारण खुलाई प्रचलित सङ्घीय कानून बमोजिम विशेषज्ञको सेवा लिन सक्नेछ । </span></div><div class="content-paragraph"><span class="article-number">६.</span><span class="article-content"><span class="article-heading">समिति वा कार्यदल गठन गर्न सक्नेः</span> (१) आयोगसँग सम्बन्धित कुनै विशेष प्रकृतिको कार्य सम्पादन गर्ने प्रयोजनको लागि आयोगले कार्यावधि तोकी कुनै समिति वा कार्यदल गठन गर्न सक्नेछ ।<br><span class="sub-clause">(२) उपदफा (१) बमोजिमको समिति वा कार्यदलको काम वा कार्यक्षेत्रगत शर्त त्यस्तो समिति वा कार्यदल गठन गर्दाका बखत आयोगले निर्धारण गरे बमोजिम हुनेछ ।</span></span></div><div class="content-paragraph"><span class="article-number">७.</span><span class="article-content"><span class="article-heading">समन्वय तथा सहकार्य गर्न सक्नेः</span> आयोगले आवश्यकता अनुसार सरकारी निकाय वा सार्वजनिक संस्थासँग आवश्यक समन्वय तथा सहकार्य गर्न सक्नेछ । </span></div><div class="text-center content-paragraph">परिच्छेद-३</div><div class="text-center content-paragraph">अध्यक्ष तथा सदस्यको काम, कर्तव्य, अधिकार, पारिश्रमिक र सुविधा</div><div class="content-paragraph"><span class="article-number">८.</span><span class="article-content"><span class="article-heading">अध्यक्षको काम, कर्तव्य र अधिकारः</span> (१) अध्यक्ष आयोगको प्रमुख पदाधिकारी हुनेछ । निजको सामान्य निर्देशन र सुपरिवेक्षणमा आयोगको सम्पूर्ण काम कारबाही सञ्चालन हुनेछ ।<br><span class="sub-clause">(२) यस ऐनमा अन्यत्र उल्लेख भएका काम, कर्तव्य र अधिकारका अतिरिक्त अध्यक्षको काम, कर्तव्य र अधिकार देहाय बमोजिम हुनेछः-</span><br><span class="sub-clause">(क) आयोगको काम कारबाहीमा समन्वय गर्ने,</span><br><span class="sub-clause">(ख) आयोगले सम्पादन गर्नु पर्ने काममा नेतृत्वदायी भूमिका निर्वाह गर्ने,</span><br><span class="sub-clause">(ग) आयोगको आर्थिक प्रशासन, मानवस्रोत व्यवस्थापन र कार्यालय व्यवस्थापनको सामान्य रेखदेख र सुपरिवेक्षण गर्ने,</span><br><span class="sub-clause">(घ) तोकिए बमोजिमका अन्य काम गर्ने वा गराउने ।</span></span></div><div class="content-paragraph"><span class="article-number">९.</span><span class="article-content"><span class="article-heading">पारिश्रमिक तथा सुविधाः</span> (१) अध्यक्ष र सदस्यको पारिश्रमिक तथा अन्य सुविधा नेपाल सरकारले तोके बमोजिम हुनेछ ।<br><span class="sub-clause">(२) उपदफा (१) बमोजिम तोकेको पारिश्रमिक अध्यक्ष र सदस्य आफनो पदमा बहाल रहेसम्म निजलाई मर्का पर्ने गरी परिवर्तन गरिने छैन ।</span><br><span class="sub-clause">(३) नेपाल सरकारबाट निवृत्तभरण पाइरहेको व्यक्ति अध्यक्ष वा सदस्य पदमा नियुक्त भएमा निजले सो पदमा बहाल रहेसम्म निवृत्तभरण वा हालको पदमा पाउने पारिश्रमिकमध्ये एउटा मात्र लिन पाउनेछ ।</span></span></div><div class="text-center content-paragraph">परिच्छेद-४</div><div class="text-center content-paragraph">आयोगको कार्य सञ्चालन</div><div class="content-paragraph"><span class="article-number">१०.</span><span class="article-content"><span class="article-heading">आयोगको कार्यालय:</span> आयोगको कार्य सञ्चालनको लागि काठमाडौं उपत्यकामा आयोगको कार्यालय रहनेछ । </span></div><div class="content-paragraph"><span class="article-number">११.</span><span class="article-content"><span class="article-heading">आयोगको बैठकः</span> (१) आयोगले यस ऐन बमोजिम गर्नु पर्ने काम आयोगको बैठकको निर्णय बमोजिम हुनेछ ।<br><span class="sub-clause">(२) आयोगको बैठक आवश्यकता अनुसार अध्यक्षले तोकेको मिति, समय र स्थानमा बस्नेछ ।</span><br><span class="sub-clause">(३) आयोगको सचिवले आयोगको बैठक बस्ने मिति, समय र स्थान तोकी बैठकमा छलफल हुने विषयसूची सहितको सूचना बैठक बस्ने समयभन्दा साधारणतया अठ्चालीस घण्टा अगावै सबै सदस्यले पाउने गरी पठाउनु पर्नेछ ।</span><br><span class="sub-clause">(४) कुनै सदस्यले उपदफा (३) बमोजिम बैठकमा छलफल हुने विषयसूचीमा उल्लिखित विषयको अतिरिक्त अन्य कुनै विषयमा छलफल गराउन चाहेमा त्यसरी छलफल गर्न चाहेको विषय र कारण सहितको सूचना बैठक बस्नुभन्दा कम्तीमा चौबीस घण्टा अगावै आयोगको सचिवलाई दिनु पर्नेछ । त्यसरी सूचना प्राप्त हुनासाथ आयोगको सचिवले त्यसको जानकारी सबै सदस्यलाई दिनेछ र सो विषय आयोगको बैठकको कार्यसूचीमा परेको मानिनेछ ।</span><br><span class="sub-clause">(५) उपदफा (३) र (४) मा जुनसुकै कुरा लेखिएको भए तापनि आयोगको बैठकमा उपस्थित सबै सदस्यको सहमतिले विषयसूचीमा नपरेको विषयमा पनि छलफल गरी निर्णय गर्न सकिनेछ ।</span><br><span class="sub-clause">(६) आयोगमा तत्काल कायम रहेका पचास प्रतिशतभन्दा बढी सदस्य उपस्थित भएमा आयोगको बैठकको लागि गणपूरक सङ्ख्या पुगेको मानिनेछ ।</span><br><span class="sub-clause">(७) आयोगको बैठकको अध्यक्षता अध्यक्षले गर्नेछ ।</span><br><span class="sub-clause">(८) आयोगको निर्णय बहुमतद्वारा हुनेछ र मत बराबर भएमा अध्यक्षले निर्णायक मत दिनेछ ।</span><br><span class="sub-clause">(९) आयोगको निर्णयको अभिलेख आयोगको सचिवले तयार गरी अध्यक्ष तथा सदस्यको दस्तखत गराई राख्नेछ ।</span><br><span class="sub-clause">(१०) आयोगको वरिष्ठतम कर्मचारीले आयोगको बैठकमा सचिवको रूपमा कार्य गर्नेछ ।</span><br><span class="sub-clause">(११) आयोगको बैठक सम्बन्धी अन्य कार्यविधि आयोगले निर्धारण गरे बमोजिम हुनेछ ।</span></span></div><div class="content-paragraph"><span class="article-number">१२.</span><span class="article-content"><span class="article-heading">स्वार्थ बाझिएमा निर्णय प्रक्रियामा भाग लिन नहुनेः</span> आयोगमा विचाराधीन कुनै विषयमा आयोगको कुनै सदस्यको हित, सरोकार वा स्वार्थ रहेको वा निजको नजिकको नातेदार प्रत्यक्ष प्रभावित हुने भएमा त्यस्तो सदस्यले आयोगलाई त्यस्तो कुराको पूर्वजानकारी दिनु पर्नेछ र त्यस्तो विषयमा आयोगबाट गरिने निर्णय प्रक्रियामा भाग लिन सक्ने छैन । </span></div><div class="content-paragraph"><span class="article-number">१३.</span><span class="article-content"><span class="article-heading">कार्य विभाजनः</span> अध्यक्ष र सदस्यको कार्य विभाजन आयोगले तोके बमोजिम हुनेछ । </span></div><div class="content-paragraph"><span class="article-number">१४.</span><span class="article-content"><span class="article-heading">कार्यबाहक भई काम गर्नेः</span> कुनै कारणवश अध्यक्षको पद रिक्त भएमा, निज निलम्बनमा परेमा, विदेश भ्रमणमा गएकोमा वा सात दिनभन्दा बढी समयसम्म बिदामा रहेकोमा आयोगको वरिष्ठतम् सदस्यले आयोगको कार्यबाहक अध्यक्ष भई काम गर्नेछ । </span></div><div class="content-paragraph"><span class="article-number">१५.</span><span class="article-content"><span class="article-heading">आयोगको काम कारबाहीमा बाधा नपर्नेः</span> कुनै सदस्यको स्थान रिक्त रहेको कारणले मात्र आयोगको काम कारबाहीमा बाधा पर्ने छैन । </span></div><div class="text-center content-paragraph">परिच्छेद-५</div><div class="text-center content-paragraph">विविध</div><div class="content-paragraph"><span class="article-number">१६.</span><span class="article-content"><span class="article-heading">आयोगको सङ्गठनात्मक संरचना र कर्मचारीः</span> (१) आयोगको सङ्गठनात्मक संरचना र कर्मचारीको दरबन्दी नेपाल सरकारले स्वीकृत गरे बमोजिम हुनेछ ।<br><span class="sub-clause">(२) आयोगको कार्य सञ्चालनको लागि आवश्यक पर्ने कर्मचारी नेपाल सरकारले उपलब्ध गराउनेछ ।</span></span></div><div class="content-paragraph"><span class="article-number">१७.</span><span class="article-content"><span class="article-heading">शपथः</span> यो ऐन प्रारम्भ भएपछि नियुक्ति भएका सदस्यले अनुसूची बमोजिम प्रधान न्यायाधीश समक्ष शपथ लिनुपर्नेछ । </span></div><div class="content-paragraph"><span class="article-number">१८.</span><span class="article-content"><span class="article-heading">पदीय मर्यादा पालना गर्नु पर्नेः</span> अध्यक्ष र सदस्यले प्रचलित कानून बमोजिमको पदीय आचरण र देहाय बमोजिमको पदीय मर्यादाको पालना गर्नु पर्नेछः-<br><span class="sub-clause">(क) स्वतन्त्र, निष्पक्ष र इमान्दारीपूर्वक आफ्नो पदीय दायित्व निर्वाह गर्ने,</span><br><span class="sub-clause">(ख) विभिन्न जातजाति, समुदाय तथा सम्प्रदाय बीचको सम्बन्धमा खलल पर्ने कुनै काम नगर्ने ।</span></span></div><div class="content-paragraph"><span class="article-number">१९.</span><span class="article-content"><span class="article-heading">काम कारबाहीमा सहयोग गर्नु पर्नेः</span> आयोगले आफ्नो कार्य सम्पादनको सिलसिलामा कुनै निकाय वा पदाधिकारीको सहयोग माग गरेमा त्यस्तो सहयोग उपलब्ध गराउनु त्यस्तो निकाय वा पदाधिकारीको कर्तव्य हुनेछ । </span></div><div class="content-paragraph"><span class="article-number">२०.</span><span class="article-content"><span class="article-heading">सहयोगको लागि लेखी पठाउन सक्नेः</span> कुनै निकाय वा पदाधिकारीले आयोगलाई आवश्यक सहयोग उपलब्ध नगराएमा आयोगले सहयोगको लागि त्यस्तो निकाय वा अधिकारीको तालुक निकाय वा अधिकारी समक्ष लेखी पठाउन सक्नेछ । </span></div><div class="content-paragraph"><span class="article-number">२१.</span><span class="article-content"><span class="article-heading">वार्षिक प्रतिवेदनः</span> (१) आयोगले आफूले गरेको काम कारबाहीको वार्षिक प्रतिवेदन आर्थिक वर्ष समाप्त भएको मितिले तीन महिनाभित्र राष्ट्रपति समक्ष पेश गर्नुपर्नेछ ।<br><span class="sub-clause">(२) उपदफा (१) बमोजिमको वार्षिक प्रतिवेदनमा अन्य विषयको अतिरिक्त देहायका विषय समेत समावेश गर्नु पर्नेछः-</span><br><span class="sub-clause">(क) आयोगको वार्षिक कार्यक्रमको कार्यान्वयनको विवरण तथा लागत खर्च,</span><br><span class="sub-clause">(ख) आयोगले नेपाल सरकार वा अन्य कुनै निकायलाई दिएको सिफारिस तथा सुझावको विवरण,</span><br><span class="sub-clause">(ग) खण्ड (ख) बमोजिमको सिफारिस तथा सुझाव कार्यान्वयनको अवस्था,</span><br><span class="sub-clause">(घ) आयोगको आर्थिक तथा भौतिक स्रोत साधन तथा त्यसको उपयोगको अवस्था,</span><br><span class="sub-clause">(ङ) यस ऐन बमोजिम आयोगले पूरा गर्नु पर्ने दायित्व निर्वाहका सम्बन्धमा गरिएको अन्य काम कारबाहीको विवरण ।</span></span></div><div class="content-paragraph"><span class="article-number">२२.</span><span class="article-content"><span class="article-heading">नेपाल सरकारसँग सम्पर्क:</span> आयोगले नेपाल सरकारसँग सम्पर्क राख्दा संस्कृति, पर्यटन तथा नागरिक उड्डयन मन्त्रालय मार्फत राख्नु पर्नेछ । </span></div><div class="content-paragraph"><span class="article-number">२३.</span><span class="article-content"><span class="article-heading">अधिकार प्रत्यायोजनः</span> आयोगले यस ऐन बमोजिम आफूलाई प्राप्त अधिकारमध्ये आवश्यकता अनुसार कुनै अधिकार तोकिएको शर्तको अधीनमा रही प्रयोग र पालना गर्ने गरी अध्यक्ष, सदस्य, नेपाल सरकार, प्रदेश सरकार, कुनै निकाय वा स्थानीय सरकारको कुनै अधिकृत कर्मचारीलाई प्रत्यायोजन गर्न सक्नेछ । </span></div><div class="content-paragraph"><span class="article-number">२४.</span><span class="article-content"><span class="article-heading">नियम बनाउने अधिकारः</span> (१) यो ऐन कार्यान्वयन गर्नको लागि आयोगले आवश्यक नियम बनाउन सक्नेछ ।<br><span class="sub-clause">(२) उपदफा (१) बमोजिम बनाउने नियममा नेपाल सरकारलाई आर्थिक भार वा दायित्व पर्ने विषय समावेश भएमा आयोगले अर्थ मन्त्रालयको सहमति लिनु पर्नेछ ।</span><br><span class="sub-clause">(३) उपदफा (१) बमोजिम आयोगले बनाएको नियम नेपाल राजपत्रमा प्रकाशन भएको मितिबाट प्रारम्भ हुनेछ ।</span></span></div><div class="content-paragraph"><span class="article-number">२५.</span><span class="article-content"><span class="article-heading">निर्देशिका बनाउने अधिकारः</span> आयोगले सम्पादन गर्नु पर्ने काम सुचारू रूपले सञ्चालन गर्न वा गराउनको लागि यो ऐन तथा यस ऐन अन्तर्गत बनेको नियमको अधीनमा रही आवश्यक निर्देशिका बनाउन सक्नेछ । </span></div><div class="text-center content-paragraph">अनुसूची</div><div class="text-center content-paragraph">(दफा १७ सँग सम्बन्धित)</div><div class="text-center content-paragraph">शपथ</div><div class="content-paragraph text-left"> म <span class="form-field medium"></span> (शपथ लिने व्यक्तिको नाम) <span class="form-field medium"></span> मुलुक र जनताप्रति पूर्ण बफादार रही सत्य निष्ठापूर्वक प्रतिज्ञा गर्छु । ईश्वर/देश र जनताको नाममा शपथ लिन्छु कि नेपालको राजकीय सत्ता र सार्वभौमसत्ता नेपाली जनतामा निहित रहेको नेपालको संविधानप्रति पूर्ण बफादार रही <span class="form-field xlarge"></span> पदको कामकाज प्रचलित कानूनको अधीनमा रही मुलुक र जनताको सोझो चिताई, कसैको डर नमानी, पक्षपात नगरी, कसैप्रति पूर्वाग्रह वा खराब भावना नलिई इमानदारीसाथ गर्नेछु र आफ्नो कर्तव्य पालनको सिलसिलामा आफूलाई जानकारी भएको कुरा म पदमा वहाल रहँदा वा नरहँदाको जुनसुकै अवस्थामा पनि प्रचलित कानूनको पालना गर्दा बाहेक अरु अवस्थामा कुनै किसिमबाट पनि प्रकट वा सङ्केत गर्ने छैन । </div><div class="signature-section"><div class="signature-item"> मितिः <span class="form-field medium"></span></div><div class="signature-item right-align"> नामः <span class="form-field large"></span><br> दस्तखतः </div></div></body></html>