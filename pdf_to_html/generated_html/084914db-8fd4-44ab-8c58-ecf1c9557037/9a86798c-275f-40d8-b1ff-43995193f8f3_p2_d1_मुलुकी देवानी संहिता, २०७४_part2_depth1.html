<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मुलुकी देवानी संहिता, २०७४_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"><span class="bold">३७५. आधारभूत सेवा विस्तार गर्न पाउने :</span> कुनै व्यक्तिले घरमा ढल निकास, खानेपानी, विद्युत सेवा, ग्याँस, टेलिफोन जस्ता आधारभूत सेवा उपलब्ध गराउन निजको आफ्नै जग्गाबाट वा सार्वजनिक, सरकारी वा सामुदायिक जग्गाबाट सम्भव नहुने भए निजले सधियारको जग्गाबाट त्यस्तो जग्गाको स्वामित्ववालालाई हानि, नोक्सानी नहुने गरी पाईप वा लाईन लैजान पाउनेछ । </div><div class="content-paragraph"><span class="bold">३७६. नदी वा खोला वा नदी वा खोलाको किनार प्रयोग गर्न सक्ने :</span> कुनै व्यक्तिको निजी सम्पत्ति अन्तर्गत रहेको वा कुनै व्यक्तिको निजी सम्पत्तिबाट उत्पत्ति भएको नदी वा खोला वा त्यस्तो नदी वा खोलाको किनारका दुवै तर्फका चार मिटरसम्मको चौडाई क्षेत्रमा जुनसुकै व्यक्तिले हिँडडुल गर्न वा त्यस्तो नदी वा खोलामा जल परिवहन गर्न वा डुङ्गा चलाउन वा माछा मार्ने काम गर्न सक्नेछ । </div><div class="content-paragraph"> तर बाह्र महिना पानीको बहाव नभएको स–साना खोल्सोमा त्यस्तो कार्य गर्न पाइने छैन । </div><div class="content-paragraph"><span class="bold">३७७. निकास मार्ग प्रयोग गर्न पाउने :</span> (१) कुनै नदी वा खोलालार्इ डाइवर्सन गरेको, त्यसमा रिजर्भ्यायरको निर्माण गरेको वा त्यसमा कुनै कारणले बाँध बाँधेकोमा त्यस्तो डाइवर्सन, रिजर्भ्यायर वा बाँधसम्म जान आउनका लागि सर्वसाधारण मानिस र पशु हिँड्न सक्ने मनासिब निकास सम्बन्धीत जग्गाको स्वामित्ववालाले दिनु पर्नेछ । </div><div class="content-paragraph"> (२) उपदफा (१) बमोजिमको निकास मार्ग कायम गर्नु पर्दा एकभन्दा बढी जग्गाको स्वामित्ववालाको जग्गाबाट त्यस्तो निकास मार्ग कायम गर्न सकिने अवस्था भएकोमा अन्यथा व्यवस्था भएकोमा बाहेक त्यस्तो मार्गबाट डाइवर्सन, रिजर्भ्यायर वा बाँधसम्म पुग्न प्राविधिक दृष्टिकोणले सम्भाव्य भएको सबैभन्दा नजिकको जग्गाबाट निकास मार्ग कायम गर्नु पर्नेछ । </div><div class="content-paragraph"><span class="bold">३७८. प्राकृतिक रूपमा रहेको पानीको बहाव रोक्न नहुने :</span> (१) प्रत्येक घर वा जग्गाको स्वामित्ववालाले आफ्नो घर वा जग्गाबाट निकास हुने वर्षाको पानीको व्यवस्थापन आफैँले गर्नु पर्नेछ । </div><div class="content-paragraph"> (२) उपदफा (१) बमोजिमको व्यवस्था नभएकोमा प्राकृतिक रूपमा वर्षाको पानी जता तर्फ बढ्छ सोही बमोजिम बग्न दिनु पर्नेछ । </div><div class="content-paragraph"> तर कुलो बनाई, भल नियन्त्रण वा बगेको पानी अन्य कुनै किसिमबाट डाइवर्सन गरी वा मानवीय हस्तक्षेपबाट तल्लो पट्टीको जग्गामा प्रतिकूल असर पर्ने गरी बगाउन पाइने </div><div class="content-paragraph"> छैन । </div><div class="content-paragraph"><span class="bold">३७९. खोला, नदी वा पोखरीको पानी प्रयोग गर्न सक्ने :</span> कसैको जग्गामा उत्पत्ति भएको वा सोबाट बगेको खोला, नदी वा पोखरीको पानी सम्बन्धीत धनीलाई पुगेपछि खानेपानी वा सिंचाईको प्रयोजनको लागि जोसुकैले पनि प्रयोग गर्न सक्नेछ । </div><div class="content-paragraph"> तर त्यसरी प्रयोग गर्दा सधियारले प्राथमिकता पाउनेछ । </div><div class="content-paragraph"><span class="bold">३८०. खेती गर्नको लागि बाटो वा निकास दिनु पर्ने :</span> (१) कुनै व्यक्तिको खेती गर्ने जग्गामा मानिस वा खेती गर्नको लागि प्रयोग हुने जनावर आउने जाने बाटो वा निकास रहेनछ र निजलाई त्यस्तो बाटो वा निकास चाहिने भएमा सम्बन्धीत जग्गाको स्वामित्ववालाले त्यस्तो व्यक्तिलाई बाटो वा निकासको सुविधा दिनु पर्नेछ । </div><div class="content-paragraph"> तर घर कम्पाउन्डको जग्गाबाट त्यस्तो बाटो वा निकास दिन कुनै पनि व्यक्ति बाध्य हुनेछैन । </div><div class="content-paragraph"> (२) उपदफा (१) बमोजिम बाटो वा निकास प्रयोग गर्ने व्यक्तिले बाटो वा निकास दिने व्यक्तिको जग्गाको बाली वा अन्य सम्पत्ति हानि, नोक्सानी नहुने गरी बाटो वा निकास प्रयोग गर्नु पर्नेछ । </div><div class="content-paragraph"><span class="bold">३८१. क्षतिपूर्ति उपलब्ध गराउनु पर्ने :</span> कसैले दफा ३७२, ३७३, ३७४, ३७७ र ३८० मा उल्लिखित प्रयोजनको लागि कुनै व्यक्तिको घर वा जग्गा प्रयोग गर्दा कसैलाई कुनै किसिमको हानि, नोक्सानी हुन गएमा त्यस्तो व्यक्तिले सम्बन्धीत घर वा जग्गाधनीलाई मनासिब क्षतिपूर्ति उपलब्ध गराउनु पर्नेछ । </div><div class="content-paragraph"><span class="bold">३८२. हदम्याद :</span> यस परिच्छेद बमोजिम भए गरेको काम कारबाहीबाट मर्का पर्न जाने व्यक्तिले त्यस्तो काम कारबाही भए गरेको थाहा पाएको मितिले ६ महिनाभित्र नालिस गर्न सक्नेछ । </div><div class="document-subtitle"> परिच्छेद–९ </div><div class="document-subtitle"> घर बहाल सम्बन्धी व्यवस्था </div><div class="content-paragraph"><span class="bold">३८३. बहालमा दिएको मानिने :</span> कसैले आफ्नो हक, भोग वा स्वामित्वमा रहेको घर रकम लिने गरी निश्चित समयको लागि कुनै व्यक्तिलाई उपयोग गर्न दिएकोमा बहालमा दिएको मानिनेछ । </div><div class="content-paragraph"><span class="bold">स्पष्टीकरण :</span> यस परिच्छेदको प्रयोजनको लागि “घर” भन्नाले कुनै घर, घरको तल्ला, एकाई, कोठा वा त्यस्तो घरले चर्चेको जग्गा वा लगापात समेत सम्झनु पर्छ । </div><div class="content-paragraph"> छैन । </div><div class="content-paragraph"><span class="bold">३८४. असुरक्षित घर बहालमा दिन, लिन नहुने :</span> (१) कसैले पनि मानव बसोबास गर्नको लागि स्वास्थ्य तथा सुरक्षाको दृष्टिले बसोबास गर्न उपयुक्त नदेखिएको घर बहालमा दिन वा लिन हुँदैन । </div><div class="content-paragraph"> (२) गोदाम, पशुपालन, भण्डार, शीत भण्डार जस्ता गैरआवासीय प्रयोजनको घरको गुणस्तर घर बहाल सम्झौतामा उल्लेख गरे बमोजिम हुनेछ । </div><div class="content-paragraph"><span class="bold">३८५. घर बहालको अवधि :</span> (१) घर बहालको अवधि पाँच वर्षमा नबढाई सम्झौतामा उल्लेख गरे बमोजिम हुनेछ । </div><div class="content-paragraph"> तर व्यापारिक प्रयोजनका लागि घर बहाल दिएकोमा सम्झौतामा उल्लेख भए बमोजिम हुनेछ । </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि घर बहालको अवधि समाप्त भएपछि घर बहालमा लिने दिने व्यक्तिहरूको सहमतिमा त्यस्तो अवधि पटक पटक थप गर्न सकिनेछ । </div><div class="content-paragraph"><span class="bold">३८६. बहालमा लिँदा सम्झौता गर्नु पर्ने :</span> (१) कुनै व्यक्तिले घर बहालमा लिँदा देहायका कुराहरू खुलाई बहालमा लिने व्यक्तिसँग लिखित सम्झौता गर्नु पर्नेछ :– </div><div class="content-paragraph" style="text-indent: 1.5cm;"> (क) घर बहाल लिने र दिने व्यक्तिको पूरा नाम र ठेगाना, नागरिकता नम्बर र विदेशी भए राहदानी वा परिचय खुल्ने प्रमाणपत्र, </div><div class="content-paragraph" style="text-indent: 1.5cm;"> (ख) घर रहेको ठाउँ र जग्गाको कित्ता नम्बर, </div><div class="content-paragraph" style="text-indent: 1.5cm;"> (ग) बहालमा लिने प्रयोजन, </div><div class="content-paragraph" style="text-indent: 1.5cm;"> (घ) बहाल शुरु हुने मिति, </div><div class="content-paragraph" style="text-indent: 1.5cm;"> (ङ) बहाल कायम रहने अवधि, </div><div class="content-paragraph" style="text-indent: 1.5cm;"> (च) मासिक बहाल रकम, </div><div class="content-paragraph" style="text-indent: 1.5cm;"> (छ) बहाल बुझाउने समय र प्रक्रिया, </div><div class="content-paragraph" style="text-indent: 1.5cm;"> (ज) घरमा प्रयोग भएका बिजुली, खानेपानी, टेलिफोन आदिको महसुल बुझाउने दायित्व, </div><div class="content-paragraph" style="text-indent: 1.5cm;"> (झ) घर बहाल कर भुक्तानी गर्ने कुरा, </div><div class="content-paragraph" style="text-indent: 1.5cm;"> (ञ) बहालमा लिएको घरको बीमा गर्नु पर्ने भए सो सम्बन्धी कुरा, </div><div class="content-paragraph" style="text-indent: 1.5cm;"> (ट) बहालमा लिएको घर छाड्ने तथा बहालमा बसेको व्यक्तिलाई हटाउने सम्बन्धी कुरा, </div><div class="content-paragraph" style="text-indent: 1.5cm;"> (ठ) बहालमा लिएको घर अन्य व्यक्तिलाई बहालमा दिन पाउने वा नपाउने कुरा, र </div><div class="content-paragraph" style="text-indent: 1.5cm;"> (ड) अन्य आवश्यक कुराहरू । </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि मासिक बीस हजार रुपैयाँसम्मको घर बहालमा लिन दिन बहाल लिने व्यक्तिसँग लिखित सम्झौता गर्नु पर्ने छैन । </div><div class="content-paragraph"> (३) उपदफा (१) बमोजिमको सम्झौताको लिखितमा बहाल बस्ने व्यक्तिको फोटो समेत टाँस गर्नु पर्नेछ । </div><div class="content-paragraph"> (४) उपदफा (१) बमोजिमको सम्झौताको लिखितमा बहालमा लिने दिने व्यक्ति र दुवै पक्षका कम्तीमा दुई जना साक्षीको सहीछाप गरी त्यस्तो लिखितको एक एक प्रति बहालमा लिने दिने व्यक्तिले लिनु पर्नेछ । </div><div class="content-paragraph"> (५) उपदफा (४) बमोजिम प्रक्रिया पूरा गरेपछि बहाल सम्बन्धमा घरधनी र बहालमा लिने व्यक्तिबीच सम्झौता भएको मानिनेछ । </div><div class="content-paragraph"><span class="bold">३८७. घरको विवरण दिनु पर्ने :</span> कसैले कुनै घर बहालमा दिँदा त्यस्तो घरको बनावट सम्बन्धमा कुनै कमजोरी वा त्रुटि भए त्यसको विवरण घर बहालमा लिने व्यक्तिलाई सम्झौता गर्दाका बखत दिनु पर्नेछ । </div><div class="content-paragraph"><span class="bold">३८८. मालसामान वा वस्तुको विवरण तयार गर्नु पर्ने :</span> (१) घर धनीले आफ्नो घर बहालमा दिनु अघि बहालमा दिने घरमा रहेका मालसामान वा वस्तुको विवरण तयार गर्नु पर्नेछ । </div><div class="content-paragraph"> (२) उपदफा (१) बमोजिम तयार गरिएको विवरणमा उल्लिखित मालसामान वा वस्तु बहालमा लिने व्यक्तिले प्रयोग गर्ने भएमा त्यस्तो मालसामान वा वस्तु बुझी त्यसको भरपाई घरधनीलाई दिनु पर्नेछ । </div><div class="content-paragraph"><span class="bold">३८९. घरधनीको दायित्व :</span> घर बहालमा दिने घरधनीको दायित्व देहाय बमोजिम हुनेछ :– </div><div class="content-paragraph" style="text-indent: 1.5cm;"> (क) बहालमा बस्ने व्यक्तिलाई सम्झौता बमोजिम घर उपयोग गर्न दिने, </div><div class="content-paragraph" style="text-indent: 1.5cm;"> (ख) सम्झौतामा अन्यथा उल्लेख भएकोमा बाहेक बहालमा दिएको घरमा उपलब्ध भए सम्म पानी तथा बिजुलीको आपूर्ति र ढल निकास तथा सरसफाइको व्यवस्था गर्नु पर्ने, </div><div class="content-paragraph" style="text-indent: 1.5cm;"> (ग) बहालमा बस्ने व्यक्तिलाई त्यस्तो घरमा बस्ने अन्य व्यक्तिबाट असुरक्षा, हेरानी वा अशान्ति हुनबाट रोक्ने, </div><div class="content-paragraph" style="text-indent: 1.5cm;"> (घ) सम्झौतामा उल्लिखित अन्य कुराहरू पालना गर्ने । </div><div class="content-paragraph"><span class="bold">३९०. बहालमा लिने व्यक्तिको दायित्व :</span> बहालमा लिने व्यक्तिको दायित्व देहाय बमोजिम हुनेछ :– </div><div class="content-paragraph" style="text-indent: 1.5cm;"> (क) निर्धारित समयमा घरधनीलाई बहालको रकम भुक्तानी गर्नु पर्ने, </div><div class="content-paragraph" style="text-indent: 1.5cm;"> (ख) बहालमा लिएको घर आफ्ना घर सरह मानी सरसफाइ, उचित र मनासिब तवरले हेरचाह, संरक्षण तथा सुरक्षा गर्नु पर्ने, </div><div class="content-paragraph" style="text-indent: 1.5cm;"> (ग) आफू बहालमा रहेको घरका अन्य व्यक्ति वा छिमकीलाई अशान्ति, हैरानी वा असुरक्षा हुने जस्ता कुनै काम नगर्ने, </div><div class="content-paragraph" style="text-indent: 1.5cm;"> (घ) सम्झौतामा उल्लिखित अन्य कुराहरू पालना गर्ने । </div><div class="content-paragraph"><span class="bold">३९१. बहाल बुझाउने तरिका र प्रक्रिया :</span> (१) बहालमा लिने व्यक्तिले सम्झौतामा लेखिएको तरिका र प्रक्रिया बमोजिम घरधनीलाई बहाल बुझाउनु पर्नेछ । </div><div class="content-paragraph"> (२) उपदफा (१) बमोजिम बहाल बुझाउने सम्बन्धमा सम्झौतामा कुनै तरिका र प्रक्रिया उल्लेख नभएकोमा बहालमा लिने व्यक्तिले प्रत्येक महिना भुक्तानी भएको सात दिनभित्र घरधनीलाई बहाल बुझाउनु पर्नेछ । </div><div class="content-paragraph"> (३) उपदफा (२) बमोजिम बहाल बुझाउँदा चेक वा नगदै रूपमा बुझाउन सकिनेछ । </div><div class="content-paragraph"> (४) यस दफा बमोजिम घरधनीले नगदै बहाल बुझेकोमा त्यसको भरपाई गरी बहाल बुझाउने व्यक्तिलाई दिनु पर्नेछ । </div><div class="content-paragraph"><span class="bold">३९२. कर तथा अन्य दस्तुर बुझाउने दायित्व :</span> (१) सम्झौतामा अन्यथा उल्लेख भएकोमा बाहेक बहालमा दिएको घरको कानून बमोजिम लाग्ने कर लगायत अन्य दस्तुर बुझाउनु पर्ने दायित्व घरधनीको हुनेछ । </div><div class="content-paragraph"> (२) उपदफा (१) बमोजिम घरधनीको कर वा दस्तुर बुझाउने दायित्व भएमा र निजले समयमा कर वा दस्तुर नबुझाएमा बहाल लिने व्यक्तिले त्यस्तो कर वा दस्तुर आफैँले बुझाउन सक्नेछ । </div><div class="content-paragraph"> (३) उपदफा (२) बमोजिम बहालमा लिने व्यक्तिले कर वा दस्तुरको रकम बुझाएकोमा निजले घरधनीसँग त्यस्तो रकम बहाल दिँदा कटाउन पाउनेछ । </div><div class="content-paragraph"><span class="bold">३९३. घरको बीमा गराउनु पर्ने :</span> (१) औद्योगिक वा व्यवसायिक प्रयोजनको लागि घर बहालमा लिने व्यक्तिले त्यस्तो घरको सुरक्षाको लागि घरको बीमा गराउनु पर्नेछ । </div><div class="content-paragraph"><span class="bold">स्पष्टीकरण :</span> यस परिच्छेदको प्रयोजनको लागि “औद्योगिक वा व्यवसायिक प्रयोजन” भन्नाले कुनै उद्योग सञ्चालन गर्ने वा डिपार्टमेन्ट स्टोर वा एक वा एकभन्दा बढी पसल राखी व्यापार वा व्यवसाय गर्ने कार्य सम्झनु पर्छ । </div><div class="content-paragraph"> (२) उपदफा (१) बमोजिम बीमा गराउनु पर्ने दायित्व भएको व्यक्तिले घरको बीमा नगराएमा र सो घर विपद्, अशान्ति, हुलदङ्गा, आगजनी जस्ता कारणबाट क्षति हुन गएमा त्यसको जिम्मेवारी घर बहालमा लिने व्यक्तिले व्यहोर्नु पर्नेछ । </div><div class="content-paragraph"><span class="bold">३९४. बहालमा लिएको घरको मर्मत तथा सम्भार :</span> (१) सम्झौतामा अन्यथा उल्लेख भएकोमा बाहेक बहालमा दिएको घरको आवश्यक मर्मत सम्भार गर्ने दायित्व बहालमा लिने व्यक्तिको हुनेछ । </div><div class="content-paragraph"> (२) सम्झौतामा बहालमा लिएको घरको मर्मत सम्भार घरधनीले गर्ने कुरा उल्लेख भएमा र बहालमा लिएको कुनै घरको मर्मत सम्भार गर्नु पर्ने भएमा बहालमा लिने व्यक्तिले समयमानै घरधनीलाई लिखित सूचना गर्नु पर्नेछ । </div><div class="content-paragraph"> (३) उपदफा (२) बमोजिम सूचना गर्दा कगि घरधनीले बहालमा दिएको घरको मर्मत सम्भार नगरेमा बहालमा बसेको व्यक्तिले त्यस्तो घरको आफैँले मर्मत सम्भार गर्न सक्नेछ । </div><div class="content-paragraph"> (४) उपदफा (३) बमोजिम घरको मर्मत सम्भार गर्दा लागेको बिल बमोजिमको रकम बहालमा बस्ने व्यक्तिले घर धनीलाई दिनु पर्ने बहाल रकमबाट कटाई लिन पाउनेछ । </div><div class="content-paragraph"> (५) उपदफा (३) बमोजिम घरको मर्मत, सम्भार गर्दा घरधनी र बहालमा बस्ने व्यक्ति बीच त्यस सम्बन्धमा छुट्टै सहमति भएकोमा बाहेक मर्मत सम्भार गर्नु अघि बहालमा लिने व्यक्तिले मर्मत, सम्भारको लागत अनुमान तयार गरी घरधनीलाई पन्ध्र दिन अघि नै लिखित जानकारी गराउनु पर्नेछ । </div><div class="content-paragraph"><span class="bold">३९५. बहालमा लिएको घर अर्को व्यक्तिलाई बहालमा दिन सक्ने :</span> (१) घरधनीसँग सम्झौता हुँदा आफू्ने बहालमा लिएको घर वा त्यसको कुनै अंश अन्य व्यक्तिलाई पुन: बहालमा दिन सक्ने कुरा उल्लेख भएकोमा बहालमा लिने व्यक्तिले त्यस्तो घर वा त्यसको कुनै अंश अन्य व्यक्तिलाई सम्झौताको अवधिमा रही बहालमा दिन सक्नेछ । </div><div class="content-paragraph"> (२) उपदफा (१) बमोजिम बहालमा लिने व्यक्तिले घर वा त्यसको कुनै अंश अन्य व्यक्तिलाई बहालमा दिएकोमा त्यसरी बहालमा लिने व्यक्तिको नाम र ठेगाना पन्ध्र दिनभित्र घरधनीलाई लिखित रूपमा दिनु पर्नेछ । </div><div class="content-paragraph"> (३) उपदफा (१) बमोजिम घर बहालमा लिने व्यक्तिले आफूले लिएको घर वा त्यसको कुनै अंशको बहाल त्यसरी बहालमा राख्ने व्यक्तिलाई बुझाउनु पर्नेछ । </div><div class="content-paragraph"> (४) उपदफा (१) बमोजिम बहालमा लिएको व्यक्तिले बहालमा बस्दा यस परिच्छेद बमोजिम बहालवालाले पालना गर्नु पर्ने सबै शर्त र व्यवस्था पालना गर्नु पर्नेछ । </div><div class="content-paragraph"> (५) उपदफा (१) बमोजिम बहालमा लिएको व्यक्तिले बहालमा बस्दा शर्त बमोजिम काम नगरेमा, निजले बहालमा लिएको घरको सरसफाइ, संरक्षण वा सुरक्षा नगरेमा वा निजले बहालमा बस्ने अन्य व्यक्ति वा छिमकीलाई हैरानी, दुःख वा अशान्ति हुने कुनै काम गरेमा बहालमा दिने व्यक्तिले निजलाई जुनसुकै बखत घरबाट हटाउन सक्नेछ । </div><div class="content-paragraph"><span class="bold">३९६. स्वीकृति बिना संरचना हेरफेर गर्न नहुने :</span> (१) सम्झौतामा अन्यथा उल्लेख भएकोमा बाहेक घर बहालमा लिने व्यक्तिले घर धनीको लिखित स्वीकृति बिना बहालमा लिएको घरको कुनै संरचना भत्काउन, हटाउन, बिगार्न वा घरमा कुनै भाग थप गर्न वा अन्य कुनै किसिमले हेरफेर गर्न पाउने छैन । </div><div class="content-paragraph"> (२) उपदफा (१) विपरीत कुनै काम गरी बहालमा लिएको व्यक्तिले घरधनीलाई कुनै नोक्सानी पु¥याएमा घरधनीले बहालमा बस्ने व्यक्तिबाट आफूलाई परेको नोक्सानीको क्षतिपूर्ति भराई लिन पाउनेछ । </div><div class="content-paragraph"><span class="bold">३९७. सम्झौता विपरीत घर प्रयोग गर्न नहुने :</span> बहालमा लिने व्यक्तिले घरधनीको पूर्वस्वीकृति बिना जुन प्रयोजनको लागि घर बहालमा लिएको हो त्यस्तो प्रयोजन बाहेक अन्य कामको लागि घर प्रयोग गर्न पाउने छैन । </div><div class="content-paragraph"><span class="bold">३९८. सम्झौता हेरफेर गर्न सक्ने :</span> बहालमा लिने दिने व्यक्तिले आपसी समझदारीमा घर बहाल सम्झौतालाई आवश्यक हेरफेर गर्न सक्नेछन् । </div><div class="content-paragraph"> तर त्यस्तो सम्झौता यस संहिता बमोजिम रजिष्ट्रेशन पारित भएको रहेछ भने सम्बन्धित निकायमा निवेदन दिई हेरफेर गर्नु पर्नेछ । </div><div class="content-paragraph"><span class="bold">३९९. निरीक्षण गर्न सक्ने :</span> (१) घरधनीले बहालमा लिने व्यक्तिलाई अग्रिम जानकारी दिई बहालमा दिएको घरको समय समयमा निरीक्षण गर्न सक्नेछ । </div><div class="content-paragraph"> (२) उपदफा (१) बमोजिम घरधनीले बहालमा दिएको घर निरीक्षण गर्न चाहेमा निजलाई निरीक्षण गर्न दिनु बहालमा लिने व्यक्तिको कर्तव्य हुनेछ । </div><div class="content-paragraph"><span class="bold">४००. बहालमा लिएको घर छाड्न सक्ने :</span> (१) बहालमा लिने व्यक्तिले देहायका कुनै अवस्थामा घर बहालको अवधि समाप्त नहुँदै बहालमा लिएको घर छाड्न सक्नेछ :– </div><div class="content-paragraph" style="text-indent: 1.5cm;"> (क) घरधनीले दफा ३८९ बमोजिम आफ्नो दायित्व पूरा नगरेमा, </div><div class="content-paragraph" style="text-indent: 1.5cm;"> (ख) जुन प्रयोजनको लागि घर बहालमा लिएको हो त्यस्तो कामको लागि निजलाई घर नचाहिने भएमा, </div><div class="content-paragraph" style="text-indent: 1.5cm;"> (ग) घरधनीले सम्झौता वा यस परिच्छेद विपरीत कुनै काम गरेमा । </div><div class="content-paragraph"> (२) उपदफा (१) को खण्ड (ख) बमोजिमको अवस्थामा बहालमा लिने व्यक्तिले घर छाड्नु परेमा सम्झौतामा अन्यथा उल्लेख भएकोमा बाहेक कम्तीमा पैंतीस दिन अगावै घरधनीलाई लिखित रूपमा सूचना दिनु पर्नेछ । </div><div class="content-paragraph"> (३) उपदफा (२) बमोजिम सूचना नदिई बहालमा लिने व्यक्तिले घर छाडेमा घरधनीले त्यस्तो समयको घरको बहालको रकम बहालमा बस्नेले अग्रिम दिएको भए त्यसबाट कटा गर्न र नदिएको भए निजबाट भराई लिन पाउनेछ । </div><div class="content-paragraph"><span class="bold">४०१. बहालमा लिने व्यक्तिलाई हटाउन सक्ने :</span> (१) देहायका कुनै अवस्थामा घरधनीले बहालमा लिने व्यक्तिलाई घरबाट हटाउन सक्नेछ :– </div><div class="content-paragraph" style="text-indent: 1.5cm;"> (क) बहालमा बस्ने व्यक्तिले दफा ३९० बमोजिम आफ्नो दायित्व पूरा नगरेमा, </div><div class="content-paragraph" style="text-indent: 1.5cm;"> (ख) बहालमा बस्ने व्यक्तिले बहालमा लिएको घरभित्र कानूनले निषेध गरेको कसूरजन्य कुनै क्रियाकलाप गरेमा, </div><div class="content-paragraph" style="text-indent: 1.5cm;"> (ग) घर धनी आफूलाई घर आवश्यक भएमा, </div><div class="content-paragraph" style="text-indent: 1.5cm;"> (घ) घरबाट मानिस हटाई घरको मर्मत सम्भार गर्नु परेमा, </div><div class="content-paragraph" style="text-indent: 1.5cm;"> (ङ) प्राविधिक तथा स्वास्थ्यका दृष्टिले बहालमा दिएको घरमा मानिस बसोबास गर्न उपयुक्त नदेखिदा, </div><div class="content-paragraph" style="text-indent: 1.5cm;"> (च) घर बहालको अवधि समाप्त भएमा, </div><div class="content-paragraph" style="text-indent: 1.5cm;"> (छ) बहालमा बस्ने व्यक्तिले सम्झौता वा यस परिच्छेद विपरीत कुनै काम गरेमा, </div><div class="content-paragraph" style="text-indent: 1.5cm;"> (ज) दफा ३९५ को उपदफा (५) को अवस्था कायम भएमा । </div><div class="content-paragraph"> (२) उपदफा (१) को खण्ड (ग) बमोजिमको अवस्थामा बहालमा लिने व्यक्तिलाई घरबाट हटाउनु परेमा घरधनीले कम्तीमा पैंतीस दिनको अग्रिम लिखित सूचना दिनु पर्नेछ । </div><div class="content-paragraph"> (३) उपदफा (२) बमोजिम घरधनीले बहालमा लिने व्यक्तिलाई हटाएकोमा त्यस्तो घर आफूले प्रयोग नगरी तीन महिनासम्म अन्य व्यक्तिलाई बहालमा दिन पाउने छैन । </div><div class="content-paragraph" style="text-indent: 1.5cm;"> (४) उपदफा (३) बमोजिम घरधनीले त्यस्तो घर तीन महिनाभित्र अन्य व्यक्तिलाई बहालमा दिने भएमा र पहिला बहालमा लिने व्यक्तिले त्यस्तो घर बहालमा लिन चाहेमा निजले प्राथमिकता पाउनेछ । </div><div class="content-paragraph"><span class="bold">४०२. घर बहालको सम्झौता समाप्त भएको मानिने :</span> देहायका कुनै अवस्थामा दफा ३८६ बमोजिम गरेको घर बहालको सम्झौता समाप्त भएको मानिनेछ :– </div><div class="content-paragraph" style="text-indent: 1.5cm;"> (क) बहालमा लिने व्यक्तिले घर छाडेमा, </div><div class="content-paragraph" style="text-indent: 1.5cm;"> (ख) घरधनीले बहालमा बस्ने व्यक्तिलाई घरबाट हटाएमा, </div><div class="content-paragraph" style="text-indent: 1.5cm;"> (ग) बहालमा लिने, दिने व्यक्तिले आपसी सहमतिमा सम्झौता रद्द गरेमा, </div><div class="content-paragraph" style="text-indent: 1.5cm;"> (घ) घर बहालको अवधि समाप्त भएमा । </div><div class="content-paragraph"><span class="bold">४०३. मालसामान वा वस्तु दुरुस्त बुझाउनु पर्ने :</span> (१) बहालमा लिने व्यक्तिले आफूले लिएको घर बहालबाट छाड्दा आफ्नो जिम्मामा रहेको मालसामान वा वस्तु गुन्ती गरी तथा घर सफा वा रङ्गरोगन गर्नु पर्ने भए सो समेत गरी घरधनीलाई दुरुस्त बुझाउनु पर्नेछ । </div><div class="content-paragraph"> (२) घर बहालमा लिने व्यक्तिले आफ्नो जिम्माको कुनै मालसामान वा वस्तु हराएमा वा हानि, नोक्सानी गरेमा त्यस्तो मालसामान वा वस्तु वा सो मालसामान वा वस्तुको प्रचलित मूल्य बमोजिमको रकम बहालमा लिने व्यक्तिले घरधनीलाई दिनु पर्नेछ । </div><div class="content-paragraph"> (३) उपदफा (२) मा जुनसुकै कुरा लेखिएको भए तापनि दैनिक प्रयोग गर्दा खिइने वा नष्ट हुने मालसामान वा वस्तुको शोधभर्ना गर्न वा त्यस्तो मालसामान वा वस्तुको रकम दिन बहालमा लिने व्यक्ति बाध्य हुने छैन । </div><div class="content-paragraph"><span class="bold">४०४. घर खाली गराउन सक्ने :</span> (१) यस परिच्छेदमा अन्यत्र जुनसुकै कुरा लेखिएको भए तापनि घर लिने कुनै व्यक्ति बिना सूचना तीन महिना वा सोभन्दा बढी अवधि सम्म बहाल रकम नबुझाई बेपत्ता भएमा र निजलाई सार्वजनिक रूपमा सूचना गर्दा वा निजको ठेगानामा पत्रचार गर्दा पनि फेला नपरेमा वा फेला परे पनि निज वा निजका कुनै हकवाला वा प्रतिनिधि उपस्थित नभएमा घरधनीले स्थानीय तहको सम्बन्धीत वडा कार्यालयमा त्यस्तो व्यहोराको निवेदन दिनु पर्नेछ । </div><div class="content-paragraph"> (२) उपदफा (१) बमोजिम निवेदन परेमा सम्बन्धीत वडा कार्यालयले पन्ध्र दिनको सूचना दिई बहालवालालाई उपस्थित हुन सार्वजनिक सूचना गर्नेछ । </div><div class="content-paragraph"> (३) उपदफा (२) बमोजिमको सूचना प्रकाशन भएपछि बहालवाला व्यक्ति त्यस्तो अवधिभित्र उपस्थित हुनु पर्नेछ । </div><div class="content-paragraph" style="text-indent: 1.5cm;"> (४) उपदफा (३) बमोजिमको अवधिभित्र त्यस्तो व्यक्ति उपस्थित नभएमा सम्बन्धीत वडा कार्यालयले बहालमा रहेको घर खाली मालसामान आफ्नो वा कुनै मानिसको जिम्मा रहने गरी घर खाली गराउन सक्नेछ । </div><div class="content-paragraph" style="text-indent: 1.5cm;"> (५) उपदफा (१) बमोजिम बेपत्ता भएको मानिस ६ महिनाभित्र फर्की आएमा वा आफ्नो कुनै प्रतिनिधि पठाएमा सम्बन्धीत वडा कार्यालयले बहाल बापतको बाँकी रकम लिई मालसामान निजलाई फिर्ता दिनु पर्नेछ । </div><div class="content-paragraph" style="text-indent: 1.5cm;"> (६) यस दफामा अन्यत्र जुनसुकै कुरा लेखिएको भए तापनि स्थानीय तहको सम्बन्धीत वडा कार्यालयमा निवेदन परेको एक महिनाभित्र पनि त्यस्तो कार्यालयले कुनै कारबाही नगरेमा सम्बन्धीत घरधनी आफैँले सम्बन्धीत वडा कार्यालय र नजिकको प्रहरी कार्यालयमा निवेदन दिई प्रहरी कर्मचारी र कम्तीमा दुईजना स्थानीय व्यक्तिलाई साक्षी राखी लिखित खडा गरी घर खाली निजको मालसामान प्रहरीको जिम्मा दिनु पर्नेछ । </div><div class="content-paragraph"><span class="bold">४०५. हदम्याद :</span> यस परिच्छेद बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको मितिले ६ महिनाभित्र नालिस गर्न सक्नेछ । </div><div class="document-subtitle"> परिच्छेद–१० </div><div class="document-subtitle"> दान बकस सम्बन्धी व्यवस्था </div><div class="content-paragraph"><span class="bold">४०६. दान वा बकस भएको मानिने :</span> (१) कुनै व्यक्तिले आफ्नो हक र स्वामित्वको सम्पत्ति कुनै व्यक्तिलाई वा धार्मिक, सामाजिक, सार्वजनिक वा सामुदायिक कार्यको लागि निःशुल्क रूपमा दिने कार्यलाई दान मानिनेछ । </div><div class="content-paragraph"> (२) कुनै व्यक्तिले आफूलाई पालनपोषण गरी वा अन्य तवरले रिझाए बापत वा पारिवारिक स्नेह वा अनुरागको कारण आफ्नो हक र स्वामित्व पुग्ने सम्पत्ति इनाम, पुरस्कार वा बक्सिसको रूपमा त्यस्तो व्यक्तिलाई निःशुल्क रूपमा दिने कार्यलाई बकस मानिनेछ । </div><div class="content-paragraph"> (३) उपदफा (१) वा (२) बमोजिम दान वा बकस दिँदा दान वा बकस दिनासाथ वा कुनै निश्चित अवधि पछि वा दान वा बकसपत्र दिने व्यक्तिको मृत्यु पछि प्रभावकारी हुने गरी दान वा बकस दिन सकिनेछ । </div><div class="content-paragraph" style="text-indent: 1.5cm;"> (४) उपदफा (३) बमोजिम दान वा बकस दिने व्यक्तिको मृत्यु पछि मात्र दान वा बकस प्रभावकारी हुने भएमा निजले शेष पछि को दान वा शेषपछिको बकस दिएको मानिनेछ । </div><div class="content-paragraph"><span class="bold">४०७. उद्घोषणा गरी सम्पत्ति दान दिन सक्ने :</span> कुनै खास कामको लागि आयोजना गरिएको सार्वजनिक समारोहमा कसैले त्यस्तो कामको निमित्त खास रकम वा सम्पत्ति दान दिन लिखित वा सार्वजनिक रूपमा उद्घोषणा गरी त्यस्तो रकम वा सम्पत्ति दान दिन सक्नेछ । </div><div class="content-paragraph"> तर निजले त्यसरी दान दिएको सम्पत्ति हस्तान्तरण नगरेमा कुनै नालिस गर्न सकिने छैन । </div><div class="content-paragraph"><span class="bold">४०८. दान वा बकस बदर हुने :</span> यस परिच्छेद बमोजिम दिइएको दान वा बकस देहायका कुनै अवस्थामा स्वतः बदर हुनेछ :– </div><div class="content-paragraph" style="text-indent: 1.5cm;"> (क) दान वा बकस पाउने व्यक्ति आफैँले वा आफ्नो प्रतिनिधि मार्फत दान वा बकसको सम्पत्ति स्वीकार नगरेमा, </div><div class="content-paragraph" style="text-indent: 1.5cm;"> (ख) कसैलाई शेषपछि हक हुने गरी सम्पत्ति दान वा बकस दिएकोमा दान वा बकस दिने व्यक्तिभन्दा दान वा बकस पाउने व्यक्ति अघि मरेमा वा दान वा बकस पाउने संस्था विघटन भएमा, </div><div class="content-paragraph" style="text-indent: 1.5cm;"> (ग) गर्भमा रहेको शिशुलाई सम्पत्ति दान वा बकस दिएकोमा त्यस्तो शिशु जीवित रूपमा नजन्मिँदा, </div><div class="content-paragraph" style="text-indent: 1.5cm;"> (घ) दान वा बकस प्रभावकारी नहुँदै दान वा बकस बमोजिमको सम्पत्तिको अस्तित्व नरहने गरी नासिँदा । </div><div class="content-paragraph"><span class="bold">४०९. दान वा बकस बदर गराउन सकिने :</span> (१) यस संहितामा अन्यत्र जुनसुकै कुरा लेखिएको भए तापनि देहायका अवस्थामा त्यस्तो दान वा बकस बदर गराउन सकिनेछ :– </div><div class="content-paragraph" style="text-indent: 1.5cm;"> (क) अन्य व्यक्तिको हक र स्वामित्वको सम्पत्ति दान वा बकस दिएमा, </div><div class="content-paragraph" style="text-indent: 1.5cm;"> (ख) कानून बमोजिम अन्य व्यक्तिको मञ्जुरी लिनु पर्नेमा त्यस्तो व्यक्तिको मञ्जुरी नलिई कुनै सम्पत्ति दान वा बकस दिएमा, </div><div class="content-paragraph" style="text-indent: 1.5cm;"> (ग) असक्षम वा अर्धसक्षम व्यक्तिले कुनै सम्पत्ति दान वा बकस दिएमा, </div><div class="content-paragraph" style="text-indent: 1.5cm;"> (घ) कानूनको रीत नपु¥याई सम्पत्ति दान वा बकस दिएमा । </div><div class="content-paragraph" style="text-indent: 1.5cm;"> (२) उपदफा (१) को खण्ड (ख) बमोजिम अन्य व्यक्तिको मञ्जुरी लिनु पर्ने अवस्थामा मञ्जुरी नलिई दान वा बकस गरी दिएकोमा यसरी मञ्जुरी नलिइएको हदमसम्मको सम्पत्ति बदर हुनेछ । </div><div class="content-paragraph"><span class="bold">४१०. शेषपछिको बकसपत्र संशोधन वा रद्द गराउन सक्ने :</span> (१) शेषपछिको बकसपत्र गर्ने व्यक्तिले चाहेमा जुनसुकै बखत सम्बन्धीत अधिकारी समक्ष आफैँ उपस्थित भई निवेदन दिई आफूले गरेको शेषपछिको बकसपत्रका शर्त संशोधन वा बकसपत्र रद्द गर्न सक्नेछ । </div><div class="content-paragraph"> (२) उपदफा (१) बमोजिम शेषपछिको बकसपत्र संशोधन वा रद्द गर्दा त्यस्तो व्यक्ति सम्बन्धीत अधिकारी समक्ष उपस्थित भई छुट्टै लिखित खडा गरी त्यस्तो शेषपछिको बकसपत्र संशोधन वा रद्द गराउनु पर्नेछ । </div><div class="content-paragraph"> (३) उपदफा (२) बमोजिम शेषपछिको बकसपत्र रद्द वा संशोधन गर्ने लिखित गराउँदा शेषपछिको बकसपत्र गराउँदाको कार्यविधि अवलम्बन गर्नु पर्नेछ । </div><div class="content-paragraph"> (४) कसैले एकपटक शेषपछिको बकसपत्र गरिदिएको कुनै सम्पत्ति यस दफा बमोजिम शेषपछिको बकसपत्र रद्द नगराई सोही सम्पत्ति अर्को व्यक्तिलाई शेषपछिको बकसपत्र गरी दिन सक्ने छैन । </div><div class="content-paragraph"> (५) उपदफा (४) को प्रतिकूल हुने गरी शेषपछिको बकसपत्र भएकोमा पहिले गरेको शेषपछिको बकसपत्र स्वतः मान्य हुनेछ । </div><div class="content-paragraph"><span class="bold">४११. शेषपछिको बकसपत्र बमोजिमको सम्पत्ति प्राप्त नगर्ने :</span> शेषपछिको बकसपत्र प्रभावकारी नहुँदै त्यस्तो शेषपछिको बकसपत्र पाउने शेष पछि को बकसपत्र दिने व्यक्तिका विरुद्ध कुनै फौजदारी कसूर गरेको ठहरिएमा निजले शेष पछि को बकसपत्र बमोजिम सम्पत्ति प्राप्त गर्न सक्ने छैन । </div><div class="content-paragraph"><span class="bold">४१२. हदम्याद :</span> यस परिच्छेदमा नालिस गर्ने सम्बन्धमा छुट्टै हदम्याद तोकिएमा सोही बमोजिम, आफूले दान वा बकस पाएको कुरामा आफ्नो हक पुगेको मितिले र दिन नहुने दान वा बकस दिएकोमा पाउनेको हक पुगी भोग चलन गरेको मितिले दुई वर्षभित्र तथा अन्य अवस्थामा यस परिच्छेद बमोजिम भए गरेको काम, कारबाहीबाट मर्का पर्ने व्यक्तिले त्यस्तो काम कारबाही भए गरेको थाहा पाएको मितिले एक वर्षभित्र नालिस गर्न सक्नेछ । </div><div class="document-subtitle"> परिच्छेद–११ </div><div class="document-subtitle"> सम्पत्तिको हस्तान्तरण तथा प्राप्ति सम्बन्धी व्यवस्था </div><div class="content-paragraph"><span class="bold">४१३. सम्पत्ति हस्तान्तरण भएको मानिने :</span> कुनै व्यक्तिले आफ्नो हक र स्वामित्वमा रहेको सम्पत्ति अन्य व्यक्तिलाई बिक्री, दान, बकस वा अन्य कुनै तवरले हस्तान्तरण गरी दिएमा त्यस्तो सम्पत्ति पाउने व्यक्तिको नाममा त्यस्तो सम्पत्ति हस्तान्तरण भएको मानिनेछ । </div><div class="content-paragraph"><span class="bold">४१४. सम्पत्ति हस्तान्तरण गर्न सक्ने :</span> (१) यस संहिता वा प्रचलित कानून बमोजिम करार गर्न असक्षम व्यक्ति बाहेक अन्य जुनसुकै व्यक्तिले यस संहिताको अधीनमा रही आफ्नो हक र स्वामित्वको सम्पत्ति एक वा एकभन्दा बढी व्यक्तिलाई अलग्ग अलग वा संयुक्त रूपमा हस्तान्तरण गर्न सक्नेछ । </div><div class="content-paragraph"> (२) उपदफा (१) बमोजिम सक्षमता वा असक्षमताको निर्धारण निजले सम्पत्ति हस्तान्तरण गर्दाको बखत निज सक्षम वा असक्षम रहेको आधारमा गरिनेछ । </div><div class="content-paragraph"> (३) उपदफा (१) बमोजिम कसैले आफ्नो हक र स्वामित्वको सम्पत्ति तत्काल वा शेष पछि हक हुने गरी हस्तान्तरण गर्न सक्नेछ । </div><div class="content-paragraph"> (४) यस दफा बमोजिम सम्पत्ति हस्तान्तरण गर्दा कानूनको रीत पु¥याई लिखित गर्नु पर्नेछ । </div><div class="content-paragraph"> तर, </div><div class="content-paragraph" style="text-indent: 1.5cm;"> (१) एक लाख रुपैयाँसम्मको नगद वा कुनै चल सम्पत्ति दान वा बकस गर्दा लिखित गर्नु पर्ने छैन । </div><div class="content-paragraph" style="text-indent: 1.5cm;"> (२) चल सम्पत्ति बिक्री वा अन्य तवरले हस्तान्तरण गर्दा प्रचलित कानून बमोजिम हुनेछ । </div><div class="content-paragraph"><span class="bold">४१५. संरक्षक वा माथवरले सम्पत्ति बिक्री गर्न सक्ने :</span> (१) संरक्षक वा माथवरले आफ्नो संरक्षकत्व वा माथवरीमा रहेको व्यक्तिको हक, हित वा संरक्षणको लागि यस संहिताको अधीनमा रही सम्पत्ति बिक्री गरी हस्तान्तरण गर्न सक्नेछ । </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि यस संहितामा अन्यथा उल्लेख भएकोमा बाहेक अदालतको अनुमति बिना अचल सम्पत्ति बिक्री गर्न सकिने छैन । </div><div class="content-paragraph"><span class="bold">४१६. सम्पत्ति पाउने व्यक्तिको स्वामित्व हुने :</span> (१) दफा ४१४ बमोजिम कुनै व्यक्तिले आफ्नो सम्पत्ति अन्य व्यक्तिलाई हस्तान्तरण गरिदिएमा त्यसरी सम्पत्ति हस्तान्तरण गरेको मितिदेखि त्यस्तो सम्पत्तिमा रहेको निजको स्वामित्व समाप्त भई त्यस्तो सम्पत्ति प्राप्त गर्ने व्यक्तिको नाममा स्वामित्व कायम हुनेछ । </div><div class="content-paragraph" style="text-indent: 1.5cm;"> (२) उपदफा (१) मा जुनसुकै कुरा लेखिएको भए तापनि कुनै व्यक्तिले आफ्नो शेषपछि हक हुने गरी सम्पत्ति हस्तान्तरण गरेकोमा निजको शेषपछि मात्र सम्पत्ति पाउने व्यक्तिको नाममा स्वामित्व कायम हुनेछ । </div><div class="content-paragraph" style="text-indent: 1.5cm;"> (३) दुई वा दुईभन्दा बढी व्यक्तिले एउटै सम्पत्ति प्राप्त गरेमा जसले जे जति सम्पत्ति पाएको छ सोही अनुपातमा त्यस्तो सम्पत्तिमा निजको हक कायम हुनेछ । </div><div class="content-paragraph" style="text-indent: 1.5cm;"> (४) सम्पत्ति प्राप्त गर्दा कुनै व्यक्तिले यति हिस्सा पाउने भनी लिखितमा उल्लेख नभएकोमा सम्पत्ति प्राप्त गर्ने सबै व्यक्तिले समान रूपले सम्पत्ति पाएको मानिनेछ । </div><div class="content-paragraph"><span class="bold">४१७. निजी सम्पत्ति हस्तान्तरण गर्न सक्ने :</span> कुनै व्यक्तिले आफ्नो निजी सम्पत्ति कसैको मञ्जुरी नलिई कुनै व्यक्तिलाई हस्तान्तरण गर्न सक्नेछ । </div><div class="content-paragraph"><span class="bold">४१८. संयुक्त सम्पत्ति बिक्री गरी हस्तान्तरण गर्न सकिने :</span> (१) संयुक्त सम्पत्ति बिक्री गरी हस्तान्तरण गर्नु पर्दा त्यस्तो सम्पत्तिका सबै स्वामित्ववालाहरूको मञ्जुरीले हस्तान्तरण गर्न सकिनेछ । </div><div class="content-paragraph" style="text-indent: 1.5cm;"> (२) उपदफा (१) बमोजिम सबै स्वामित्ववालाहरू संयुक्त सम्पत्ति हस्तान्तरण गर्न मञ्जुर नभएमा पनि कुनै स्वामित्ववालाले आफ्नो हक वा हिस्साको सम्पत्ति हस्तान्तरण गर्न सक्नेछ । </div><div class="content-paragraph" style="text-indent: 1.5cm;"> (३) उपदफा (१) बमोजिम कुनै स्वामित्ववालाको हक वा हिस्साको संयुक्त सम्पत्ति हस्तान्तरण गर्दा प्राविधिक दृष्टिले त्यस्तो भाग छुट्याउन नमिल्ने भएमा र त्यस्तो सम्पत्ति अन्य स्वामित्ववालाले लिन चाहेमा स्वामित्ववालाहरू बीच एक आपसमा मञ्जुर गरेको मूल्यमा लिन पाउनेछ । </div><div class="content-paragraph" style="text-indent: 1.5cm;"> (४) एकभन्दा बढी स्वामित्ववालाहरूले संयुक्त सम्पत्ति लिन चाहेमा सबैभन्दा बढी मूल्य तिर्न मञ्जुरी गर्ने स्वामित्ववालाले त्यस्तो सम्पत्ति लिन पाउनेछ । </div><div class="content-paragraph" style="text-indent: 1.5cm;"> (५) उपदफा (३) मा जुनसुकै कुरा लेखिएको भए तापनि कुनै स्वामित्ववालाको हक वा हिस्साको सम्पत्ति अन्य स्वामित्ववालाले लिन नचाहेमा र त्यस्तो सम्पत्ति छुट्याई हस्तान्तरण गर्न प्राविधिक दृष्टिले नमिल्ने भएमा संयुक्त सम्पत्तिको सम्पूर्ण हिस्सा बिक्री गरी प्राप्त रकम त्यस्तो सम्पत्तिमा रहेको हक वा हिस्साको आधारमा स्वामित्ववालाहरू बीच बाँडफाँड गर्नु पर्नेछ । </div><div class="content-paragraph" style="text-indent: 1.5cm;"> (६) उपदफा (१) विपरीत कसैले संयुक्त सम्पत्ति हस्तान्तरण गरेमा त्यस्तो सम्पत्तिमा निजको जे जति हक वा हिस्सा कायम छ त्यति सम्पत्ति मात्र हस्तान्तरण गरेको मानिनेछ र निजको हक वा हिस्साभन्दा बढी हस्तान्तरण भएको सम्पत्ति सम्बन्धीत व्यक्तिले फिर्ता लिन पाउनेछ । </div><div class="content-paragraph"><span class="bold">४१९. मञ्जुरी नलिई सगोलको सम्पत्ति हस्तान्तरण गर्न नपाउने :</span> (१) कसैले पनि सगोलका अंशियारको लिखित मञ्जुरी नलिई सगोलको सम्पत्ति कसैलाई हस्तान्तरण गर्न पाउने छैन । </div><div class="content-paragraph"> (२) उपदफा (१) मा जुनसुकै कुरा लेखिएको भए तापनि सगोलको सम्पत्ति हस्तान्तरण गर्दा सगोलका अंशियार लिखितमा साक्षी बसेको भए निजको मञ्जुरी लिएको मानिनेछ । </div><div class="content-paragraph"> (३) उपदफा (१) विपरीत कसैले सगोलको सम्पत्ति हस्तान्तरण गरेमा त्यस्तो सम्पत्तिमा निजको जे जति हक वा हिस्सा छ त्यति सम्पत्ति मात्र हक हस्तान्तरण गरेको मान्य हुनेछ । निजको हक वा हिस्साभन्दा बढी हस्तान्तरण भएको सम्पत्ति सम्बन्धीत अंशियारले फिर्ता लिन पाउनेछ । </div><div class="content-paragraph"><span class="bold">४२०. घर व्यवहारको लागि सगोलको सम्पत्ति बिक्री गर्न सक्ने :</span> दफा ४१९ मा जुनसुकै कुरा लेखिएको भए तापनि घरको मुख्य व्यक्तिले घर व्यवहारको लागि चल सम्पत्तिमा सबै र अचल सम्पत्तिमा आधासम्म कसैको मञ्जुरी नलिई सगोलको सम्पत्ति बिक्री गर्न सक्नेछ । </div><div class="content-paragraph"><span class="bold">४२१. अर्काको सम्पत्ति हस्तान्तरण गर्न नहुने :</span> (१) कसैले पनि अर्काको हक र स्वामित्वको सम्पत्ति अन्य व्यक्तिलाई हस्तान्तरण गर्न पाउने छैन । </div><div class="content-paragraph"> (२) उपदफा (१) विपरीत कसैले सम्पत्ति हस्तान्तरण गरेमा त्यस्तो लिखित वा कारोबार बदर हुनेछ । </div><div class="content-paragraph"> (३) उपदफा (१) बमोजिम हक हस्तान्तरण गरेको सम्पत्ति वास्तविक स्वामित्ववालाले दाबी गरेमा त्यस्तो सम्पत्ति प्राप्त गर्ने व्यक्तिले त्यस्तो सम्पत्ति सम्बन्धीत स्वामित्ववालालाई फिर्ता गर्नु पर्नेछ । </div><div class="content-paragraph" style="text-indent: 1.5cm;"> (४) कसैको हराएको वा चोरी भएको सम्पत्ति कसैले फेला पारेको भए त्यस्तो सम्पत्तिको स्वामित्ववालाले त्यसरी सम्पत्ति हराएको वा चोरी भएको मितिले तीन वर्षभित्र त्यस्तो सम्पत्तिमा आफ्नो स्वामित्व रहेको सबुत सहित दाबी गर्न सक्नेछ । </div><div class="content-paragraph" style="text-indent: 1.5cm;"> (५) उपदफा (४) बमोजिम कसैले त्यस्तो सम्पत्ति दाबी गर्न आएमा त्यस्तो सम्पत्ति फेला पार्ने व्यक्तिले त्यस्तो सम्पत्ति संरक्षण वा मर्मत सम्भार गर्दा कुनै रकम खर्च गरेको भए त्यस्तो रकम लिई त्यस्तो सम्पत्ति स्वामित्ववालालाई फिर्ता दिनु पर्नेछ । </div><div class="content-paragraph" style="text-indent: 1.5cm;"> (६) उपदफा (४) मा जुनसुकै कुरा लेखिएको भए तापनि कुनै व्यक्तिले चोरीको वा कसैको हराएको सम्पत्ति सार्वजनिक बजार वा कुनै व्यक्ति वा निकायले सार्वजनिक रूपमा गरेको लिलाम वा बढाबढाद्वारा खरीद गरी प्राप्त गरेको रहेछ भने त्यस्तो सम्पत्तिको स्वामित्ववालाले त्यस्तो सम्पत्ति प्राप्त गर्दा निजले कुनै शुल्क वा रकम तिरेको भए त्यस बापतको रकम नबुझाएसम्म त्यस्तो सम्पत्ति वास्तविक स्वामित्ववालालाई फिर्ता गर्नु पर्ने छैन । </div><div class="content-paragraph"><span class="bold">४२२. दोहोरो पारी सम्पत्ति हस्तान्तरण गर्न नहुने :</span> (१) एक पटक हस्तान्तरण गरिसकेको सम्पत्ति दोहोरो पारी अन्य व्यक्तिलाई हस्तान्तरण गर्नु हुँदैन । </div><div class="content-paragraph"> (२) उपदफा (१) विपरीत कसैले सम्पत्ति हस्तान्तरण गरेमा अचल सम्पत्ति हस्तान्तरण गरेको भए पहिले रजिष्ट्रेशन पारित भएको लिखितले कानूनी मान्यता पाउने छ र चल सम्पत्ति हस्तान्तरण गरेको भए जुन व्यक्तिले पहिले सम्पत्ति प्राप्त गर्दछ सोही हस्तान्तरण मान्य हुनेछ । </div><div class="content-paragraph"><span class="bold">४२३. संरक्षक वा माथवरले दान वा बकस दिन नसक्ने :</span> संरक्षक वा माथवरले आफ्नो संरक्षकत्व वा माथवरीमा रहेको व्यक्तिको सम्पत्ति कुनै व्यक्तिलाई दान वा बकस दिन सक्ने छैन । </div><div class="content-paragraph"><span class="bold">४२४. सम्पत्ति भोग गर्न नपाए रकम वा क्षतिपूर्ति पाउने :</span> (१) यस परिच्छेद बमोजिम कसैले सम्पत्ति बिक्री गरी हस्तान्तरण गरेकोमा त्यसरी हुने हस्तान्तरण कुनै व्यहोराले कच्चा भई खरीदकर्ताले पूरै वा आंशिक रूपमा सम्पत्ति भोग गर्न नपाएमा त्यसरी भोग गर्न नपाए जति सम्पत्तिको खरीदकर्ताले तिरेको रकम, त्यस्तो रकमको वार्षिक दश प्रतिशतका दरले हुने ब्याज र सम्पत्ति हस्तान्तरण गर्दा रजिष्ट्रेशन दस्तुर वा अन्य रकम तिरेको भए त्यस्तो रकम समेत खरीदकर्ताले त्यसरी सम्पत्ति हस्तान्तरण गर्ने व्यक्तिबाट कपासली सरह भराई लिन पाउनेछ । </div><div class="content-paragraph"> (२) कसैले यस परिच्छेद बमोजिम खरीद गरेको सम्पत्तिमा कुनै संरचना बनाएकोमा त्यसरी गरिएको खरीद कुनै कारणबाट कच्चा भई सो सम्पत्ति निजले भोग गर्न नपाउने भए ६ महिनाभित्र आफूले बनाएको संरचना भत्काई लैजान पाउनेछ । </div><div class="content-paragraph" style="text-indent: 1.5cm;"> (३) कसैले दफा ४१९, ४२१ र ४२२ विपरीत सम्पत्ति हस्तान्तरण गरेको वा उपदफा (२) बमोजिम कुनै संरचना भत्काई नगएका कारणबाट कुनै व्यक्तिलाई मर्का पर्न गएमा निजले उपदफा (१) बमोजिमको रकमको अतिरिक्त आफूलाई पर्न गएको वास्तविक हानि, नोक्सानी सम्पत्ति हस्तान्तरण गर्ने व्यक्तिबाट क्षतिपूर्ति समेत भराई लिन सक्नेछ । </div><div class="content-paragraph" style="text-indent: 1.5cm;"> (४) यस परिच्छेद बमोजिम भए गरेको कुनै कारणबाट दान पाउन सक्ने वा दान वा बकस पाउने व्यक्तिले त्यस्तो सम्पत्ति प्रयोग गर्न नपाई निजलाई मर्का पर्न गएमा यस परिच्छेदका अन्य दफाका अधीनमा रही दान वा बकस दिने व्यक्तिबाट मनासिब क्षतिपूर्ति भराई लिन पाउनेछ । </div><div class="content-paragraph"> तर शेष पछि को बकसपत्र बदर भएकोमा क्षतिपूर्ति भराई लिन पाइने छैन । </div><div class="content-paragraph" style="text-indent: 1.5cm;"> (५) यस दफामा अन्यत्र जुनसुकै कुरा लेखिएको भए तापनि देहायका अवस्थामा सम्पत्ति प्राप्त गर्ने उपदफा (१), (३) र (४) बमोजिमको रकम भराई लिन पाउने छैन :– </div><div class="content-paragraph" style="text-indent: 3cm;"> (क) अन्य व्यक्तिको वा चोरीको सम्पत्ति हो भन्ने जानीजानी लिएमा, </div><div class="content-paragraph" style="text-indent: 3cm;"> (ख) अन्य व्यक्तिलाई हस्तान्तरण गरिसकेको सम्पत्ति जानीजानी लिएमा । </div><div class="content-paragraph"><span class="bold">४२५. वारेसले सम्पत्ति हक हस्तान्तरण गर्न सक्ने :</span> (१) कसैले आफ्नो अचल सम्पत्ति बिक्री गरी हस्तान्तरण गर्नको लागि आफू सम्बन्धीत कार्यालयमा उपस्थित हुन नसक्ने कारण जनाई कानून बमोजिम वारेस हुन सक्ने व्यक्तिलाई अधिकृत वारेस नियुक्त गरी पठाएमा त्यस्तो अधिकृत वारेसले निजको तर्फबाट निजको सम्पत्ति कुनै व्यक्तिलाई बिक्री गरी हस्तान्तरण गर्न सक्नेछ । </div><div class="content-paragraph"> (२) कसैले आफ्नो चल सम्पत्ति वारेस वा प्रतिनिधि मार्फत बिक्री गर्न सक्नेछ । </div><div class="content-paragraph"><span class="bold">४२६. सङ्गठित संस्थाले सम्पत्ति लिँदा वा दिँदा पूरा गर्नुपर्ने कार्यविधि :</span> (१) कानून बमोजिम स्थापना भएका कुनै सङ्गठित संस्थाले आफ्नो नाममा रहेको अचल सम्पत्ति हस्तान्तरण गर्दा त्यस्तो सङ्गठित संस्थाको सञ्चालक समितिले निर्णय गरी सञ्चालक समितिको कुनै सदस्य वा सो संस्थाको कर्मचारीलाई सम्पत्ति हस्तान्तरण गर्न अधिकार दिएमा त्यस्तो व्यक्तिले सङ्गठित संस्थाको तर्फबाट सम्पत्ति हस्तान्तरण गर्न सक्नेछ । </div><div class="content-paragraph"> (२) कुनै सङ्गठित संस्थाको नाममा अचल सम्पत्ति खरीद वा अन्य कुनै प्रकारले प्राप्त गर्दै उपदफा (१) बमोजिमको प्रक्रिया पूरा गरेमा त्यस्तो संस्थाको नाममा सम्पत्ति खरीद वा प्राप्त गर्न सकिनेछ । </div><div class="content-paragraph"><span class="bold">४२७. अन्य व्यक्तिले सम्पत्ति खरीद वा प्राप्त गरिदिन सक्ने :</span> दफा ४२६ मा लेखिएको अवस्थामा बाहेक यस परिच्छेद बमोजिम सम्पत्ति खरीद वा प्राप्त गर्ने व्यक्ति काम विशेषले सम्बन्धीत कार्यालयमा उपस्थित हुन नसकी निजको तर्फबाट त्यस्तो सम्पत्ति खरीद वा प्राप्त गर्ने सम्बन्धमा कानूनले वारेस दिन हुने व्यक्तिलाई कानूनको रीत पु¥याई अख्तियारीनामा र निजको नागरिकताको प्रमाणपत्र समेत दिई पठाएमा त्यस्तो वारेसले निजको नाममा त्यस्तो सम्पत्ति खरीद वा प्राप्त गरिदिन सक्नेछ । </div><div class="content-paragraph"><span class="bold">४२८. असक्षम वा अर्धसक्षम व्यक्तिको नाममा सम्पत्ति खरीद वा प्राप्त गर्न सक्ने :</span> संरक्षक वा माथवरले आफ्नो संरक्षकत्व, माथवरीमा रहेको असक्षम वा अर्धसक्षम व्यक्ति वा संरक्षकले आफ्नो वा सगोल परिवारका सदस्यले गर्भमा रहेको शिशुको लागि कुनै सम्पत्ति दान, बकस, खरीद वा अन्य तवरले प्राप्त गर्न सक्नेछ । </div><div class="content-paragraph"><span class="bold">४२९. शेषपछि हक हुने गरी हस्तान्तरण गरेको सम्पत्तिको दाखिल खारेज :</span> (१) कसैले आफ्नो शेषपछि हक हुने गरी कुनै व्यक्तिलाई आफ्नो सम्पत्ति हस्तान्तरण गरेकोमा र त्यसरी सम्पत्ति हस्तान्तरण गर्ने व्यक्तिको मृत्यु भएमा निजको मृत्यु भएको मितिले ६ महिनाभित्र सम्पत्ति पाउने व्यक्तिले त्यस्तो सम्पत्ति आफ्नो नाममा दाखिल खारेज गराउनको लागि मृत्यु दर्ताको प्रमाणपत्र लगायतका अन्य प्रमाण सहित सम्बन्धीत कार्यालयमा निवेदन दिनु पर्नेछ । </div><div class="content-paragraph"> (२) उपदफा (१) बमोजिम कुनै निवेदन परेमा सम्बन्धीत कार्यालयले पनि आफूकहाँ रहेको लिखित हेरी त्यस्तो लिखित गरिदिने मानिसको मृत्यु भए वा नभएको र त्यस्तो लिखित बदर भए वा नभएको सम्बन्धमा आवश्यक जाँचुबुझ गर्नु पर्नेछ । </div><div class="content-paragraph"> (३) उपदफा (२) बमोजिम जाँचुबुझ गर्दा सम्पत्ति हस्तान्तरण गर्ने व्यक्तिको मृत्यु भएको र निजले लिखित बदर गराएको नदेखिदा निवेदन परेको मितिले पन्ध्र दिनभित्र निवेदन दिने व्यक्तिको नाममा त्यस्तो सम्पत्ति दाखिल खारेज गरिदिनु पर्नेछ । </div><div class="content-paragraph"> (४) उपदफा (१) बमोजिमको म्याद नघाई कुनै व्यक्तिले दाखिल खारेज गर्न कार्यालयमा निवेदन दिएमा कार्यालयले निजलाई म्याद नाघेको प्रत्येक वर्षको लागि पाँच सय रूपैयाँका दरले दस्तुर लिई त्यस्तो लिखित बमोजिम त्यस्तो सम्पत्ति निजको नाममा दाखिल खारेज गरिदिनु पर्नेछ । </div><div class="content-paragraph"><span class="bold">४३०. बिग्रेको, नासेको वा कमसल भएको दाबी गर्न नपाउने :</span> कुनै व्यक्तिले कसैबाट कुनै सम्पत्ति खरीद गरी लिइसकेपछि त्यस्तो सम्पत्ति बिग्रेको, नासेको वा कमसल भएको दाबी गर्न पाउने छैन । </div><div class="content-paragraph"> तर झुट्याइमा पारी वा लिखितमा उल्लिखित ब्यहोरा भन्दा फरक पारी कुनै सम्पत्ति दिएको रहेछ भने त्यसको क्षतिपूर्ति दाबी गर्न पाइनेछ । </div><div class="content-paragraph"><span class="bold">४३१. सम्पत्ति सट्टापट्टा गर्न सक्ने :</span> (१) कुनै व्यक्तिले आफ्नो नाममा रहेको सम्पत्ति केही रकम थप गरी वा नगरी अर्को व्यक्तिको सम्पत्तिसँग सट्टापट्टा गर्न सक्नेछ । </div><div class="content-paragraph"> (२) यस संहिता बमोजिम सम्पत्ति सट्टापट्टा गर्दा कानून बमोजिम लिखित गर्नु पर्नेछ । </div><div class="content-paragraph"><span class="bold">४३२. विदेशीलाई अचल सम्पत्ति हस्तान्तरण गर्न नपाउने :</span> (१) कसैले पनि नेपाल सरकारको पूर्व स्वीकृति नलिई कुनै विदेशीलाई अचल सम्पत्ति हस्तान्तरण गर्न पाउने छैन । </div><div class="content-paragraph"> तर गैर आवासीय नेपाली नागरिकता प्राप्त गरेको व्यक्तिको हकमा प्रचलित कानून बमोजिम हुनेछ । </div><div class="content-paragraph"> (२) उपदफा (१) विपरीत कसैले विदेशीलाई कुनै अचल सम्पत्ति हस्तान्तरण गरेमा सो सम्बन्धी लिखित स्वतः बदर भई त्यस्तो सम्पत्ति नेपाल सरकारको हुनेछ । </div><div class="content-paragraph"> (३) उपदफा (१) बमोजिम अचल सम्पत्ति प्राप्त गर्दा परेको साहुको थैली कपासली सरह हुनेछ । </div><div class="content-paragraph"><span class="bold">४३३. विदेशीलाई अंश वा अपुताली प्राप्त भएमा हस्तान्तरण गर्नु पर्ने :</span> (१) कुनै विदेशीलाई नेपालभित्रको कुनै अचल सम्पत्ति अंश वा अपुताली प्राप्त भएमा नेपाल सरकारको स्वीकृति भएकोमा बाहेक सो सम्पत्ति निजको नाममा नामसारी, दर्ता हुन वा सो सम्पत्तिको आम्दानी निजले उपभोग गर्न पाउने छैन । </div><div class="content-paragraph"> तर गैरआवासीय नेपाली नागरिकता प्राप्त गरेको व्यक्तिको हकमा यो व्यवस्था लागू हुने छैन । </div><div class="content-paragraph"> (२) उपदफा (१) बमोजिम विदेशीलाई कुनै अंश वा अपुताली प्राप्त भएमा त्यस्तो विदेशीले त्यस्तो सम्पत्ति कुनै प्रकारले नेपाली नागरिकलाई हस्तान्तरण गर्नु पर्नेछ र त्यस्तो प्रयोजनका लागि सम्बन्धीत कार्यालयले हक हस्तान्तरण गर्ने दिनको लागि मान्य हुने गरी अस्थायी जग्गा धनी प्रमाण पुर्जा जारी गर्नेछ । </div><div class="content-paragraph"> (३) उपदफा (१) बमोजिम विदेशीको नाममा प्राप्त भएको अंश वा अपुतालीको सम्पत्तिमध्ये अंशको हकमा जहिलेसुकै पनि र अपुतालीको हकमा त्यस्तो प्राप्त भएको तीन वर्षभित्र उपदफा (२) बमोजिम नेपाली नागरिकलाई हस्तान्तरण नगरेमा सो म्याद नाघेपछि त्यस्तो सम्पत्ति उपर नेपाल सरकारको हक हुनेछ । </div><div class="content-paragraph"><span class="bold">४३४. हदम्याद :</span> यस परिच्छेदमा नालिस गर्ने सम्बन्धमा छुट्टै हदम्याद तोकिएमा सोही बमोजिम, दफा ४३२ को हकमा जहिलेसुकै र अन्य अवस्थामा यस परिच्छेद बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको थाहा पाएको मितिले ६ महिनाभित्र नालिस गर्न सक्नेछ । </div><div class="document-subtitle"> परिच्छेद–१२ </div><div class="document-subtitle"> अचल सम्पत्तिको बन्धकी सम्बन्धी व्यवस्था </div><div class="content-paragraph"><span class="bold">४३५. बन्धकीमा दिएको मानिने :</span> (१) साहुसँग ऋण लिपिए बापत कसैले आफ्नो हक, स्वामित्व वा भोगको अचल सम्पत्ति वा त्यसको कुनै अंश लिखित भएको मिति वा निश्चित समयअवधि पश्चात् भोग गर्न पाउने गरी साहुलाई भोग गर्न दिएकोमा त्यस्तो सम्पत्ति बन्धकीमा दिएको मानिनेछ । </div><div class="content-paragraph"> (२) उपदफा (१) बमोजिम बन्धकीमा दिएको सम्पत्ति साहुले ऋण दिँदाकै बखत वा कुनै निश्चित समयअवधि पछि भोग गर्न पाउने व्यवस्था भएकोमा भोगबन्धकी र ऋण चुक्ता गर्न साहु असामीले निर्धारण गरेको भाकाभित्र असामीले ऋण चुक्ता नगरेको अवस्थामा भोग गर्न पाउने व्यवस्था भएकोमा दृष्टिबन्धकी दिएको मानिनेछ । </div><div class="content-paragraph"> (३) बन्धकीमा दिने सम्पत्ति बन्धकी लिने व्यक्तिले भोगचलन गर्न सकिने प्रकृतिको हुनु पर्नेछ । </div><div class="content-paragraph"> (४) आफ्ना हक, स्वामित्व वा भोग अधिकारमा नरहेको वा भविष्यमा प्राप्त हुने सम्पत्ति बन्धकीको रूपमा दिन सकिने छैन । </div><div class="content-paragraph"><span class="bold">४३६. लिखित गर्नु पर्ने :</span> (१) यस परिच्छेद बमोजिम कुनै सम्पत्ति बन्धकीको रूपमा दिँदा कानून बमोजिम लिखित गर्नु पर्नेछ । </div><div class="content-paragraph" style="text-indent: 1.5cm;"> (२) बन्धकीको लिखित गर्ने व्यक्ति कानून बमोजिम सक्षम हुनु पर्नेछ । </div><div class="content-paragraph"><span class="bold">४३७. बन्धकीमा लिएको सम्पत्ति भोगचलन गर्नु पर्ने :</span> (१) साहुले भोग बन्धकीको रूपमा लिएको सम्पत्ति त्यस् सम्बन्धी लिखित भएको मिति वा लिखितमा छुट्टै मिति तोकिएकोमा त्यसरी तोकिएको मितिबाट र दृष्टिबन्धकीमा लिएको सम्पत्ति असामीले ऋण तिर्नु पर्ने भाका नाघेको मितिले दुई वर्षभित्र भोगचलन गर्नु पर्नेछ । </div><div class="content-paragraph"> (२) उपदफा (१) बमोजिम अवधिभित्र कुनै कारणवश साहुले त्यस्तो सम्पत्ति भोगचलन गर्न नसक्ने भएमा वा असामीले कुनै किसिमले भोगचलन गर्न नदिएमा त्यस्तो सम्पत्ति भोगचलनको लागि चलन चलाई पाउन कानून बमोजिम नालिस गर्न सक्नेछ । </div><div class="content-paragraph"> (३) उपदफा (१) बमोजिम साहुले भोगचलन नगरेकोमा वा उपदफा (२) बमोजिम भोगचलनको लागि चलन चलाई पाउन नालिस नगरेकोमा त्यस्तो बन्धकी स्वतः निष्क्रिय हुनेछ । </div><div class="content-paragraph"> (४) उपदफा (३) बमोजिम बन्धकीको लिखित निष्क्रिय भएमा त्यस सम्बन्धी लिखित कपासली सरह हुनेछ । </div><div class="content-paragraph"><span class="bold">४३८. बन्धकीमा दिएको सम्पत्तिको भोग अधिकार हस्तान्तरण भएको मानिने :</span> कसैले कुनै सम्पत्ति बन्धकीमा दिएकोमा त्यस्तो सम्पत्तिमा साहुले भोगचलन गरेको मितिबाट निजमा भोगअधिकार हस्तान्तरण भएको मानिनेछ । </div><div class="content-paragraph"><span class="bold">४३९. आफ्नो सम्पत्ति सरह भोग गर्नु पाउने :</span> (१) साहुले बन्धकी लिएको सम्पत्ति र त्यस्तो सम्पत्तिबाट प्राप्त हुने प्रतिफल, लाभ तथा सुविधा आफ्नो सम्पत्ति सरह भोगचलन गर्न पाउनेछ । </div><div class="content-paragraph"> (२) बन्धकीमा लिएको सम्पत्ति कच्चा भई वा असामीले बाधा विरोध गरी साहुले भोगचलन गर्न नपाएमा असामीले त्यस बापत साहुलाई मनासिब क्षतिपूर्ति दिनु पर्नेछ । </div><div class="content-paragraph"><span class="bold">४४०. बन्धकीमा लिएको सम्पत्तिको मनासिब हेरविचार गर्नु पर्ने :</span> (१) बन्धकीमा लिएको सम्पत्तिमा भोगअधिकार कायम भए पछि साहुले आफ्नो सम्पत्ति सरह त्यसको मनासिब हेरविचार र संरक्षण गर्नु पर्नेछ । </div><div class="content-paragraph"> (२) बन्धकीमा लिएको सम्पत्ति भोगचलन गरे बापत कानून बमोजिम कुनै कर वा दस्तुर बुझाउनु पर्ने रहेछ भने त्यस्तो कर वा दस्तुर साहुले नै बुझाउनु पर्नेछ । </div><div class="content-paragraph"> तर कानून बमोजिम लाग्ने मालपोत भने असामीले नै बुझाउनु पर्नेछ । </div><div class="content-paragraph"> (३) बन्धकी लिएको सम्पत्ति असामी बाहेक अन्य व्यक्तिबाट बाधा अवरोध भई भोगचलन गर्न नपाएमा साहुले भोगचलनको लागि कानून बमोजिम नालिस गर्न सक्नेछ । </div><div class="content-paragraph"><span class="bold">४४१. ब्याज, शुल्क वा दस्तुर लिन नपाउने :</span> (१) यस संहितामा अन्यत्र जुनसुकै कुरा लेखिएको भए तापनि साहुले कुनै सम्पत्ति भोग बन्धकी लिई ऋण दिएकोमा त्यस्तो ऋण बापत ऋणीसँग कुनै किसिमको ब्याज, दस्तुर वा शुल्क लिन पाउने छैन । </div><div class="content-paragraph"> (२) दृष्टिबन्धकी लिएको सम्पत्तिमा साहुको भोग कायम भएपछि साहुले त्यस्तो ऋण बापत कुनै किसिमको ब्याज, दस्तुर वा शुल्क लिन पाउने छैन । </div><div class="content-paragraph"><span class="bold">४४२. भोगबन्धकीको सम्पत्ति भोगचलन गर्ने अवधि :</span> (१) भोगबन्धकीमा लिएको सम्पत्ति दश वर्षभन्दा बढी अवधि भोगचलन गर्न सकिने छैन । </div><div class="content-paragraph"> (२) उपदफा (१) बमोजिम अवधभित्र भोगबन्धकीमा दिएको सम्पत्ति फिर्ता नलिएमा त्यस सम्बन्धी लिखित कपासली सरह हुनेछ । </div><div class="content-paragraph"><span class="bold">४४३. दृष्टिबन्धकीको भाकाको अधिकतम अवधि :</span> (१) कुनै सम्पत्ति दृष्टिबन्धकी दिँदा वा लिँदा पाँच वर्षभन्दा बढीको भाका राख्न सकिने छैन । </div><div class="content-paragraph"> (२) उपदफा (१) बमोजिमको अवधि पूरा नभई साहुले असामीबाट दृष्टिबन्धकीमा राखेको सम्पत्ति चलन चलाई लिन वा त्यस्तो सम्बन्धी ऋण असूल गराउने कारबाही गर्न सकिने छैन । </div><div class="content-paragraph"> (३) उपदफा (१) बमोजिमको अवधि पछि भोग गरेको सम्पत्ति दश वर्षसम्म भोग गर्न पाउनेछ । </div><div class="content-paragraph"> (४) उपदफा (३) बमोजिम भोग गरेको दश वर्षको अवधिभित्र दृष्टिबन्धकीमा दिएको सम्पत्ति फिर्ता नलिएमा त्यस सम्बन्धी लिखित कपासली सरह हुनेछ । </div><div class="content-paragraph"><span class="bold">४४४. बन्धकीमा दिएको सम्पत्ति जुनसुकै बखत फिर्ता लिन सक्ने :</span> (१) भोग बन्धकीमा दिएको सम्पत्ति भए साहुबाट लिएको ऋण र दृष्टिबन्धकी दिएको सम्पत्ति भए त्यसमा कुनै ब्याज लाग्ने भए सो समेत साहुलाई बुझाई असामीले जुनसुकै बखत आफ्नो सम्पत्ति फिर्ता लिन सक्नेछ । </div><div class="content-paragraph" style="text-indent: 1.5cm;"> (२) उपदफा (१) मा जुनसुकै कुरा लेखिएको भए तापनि बन्धकीमा लिएको सम्पत्ति खेती योग्य जमीन रहेछ र बन्धकीमा लिएको जमीन फिर्ता गर्दाका बखत त्यस्तो जमीनमा साहुले बाली लगाइसकेको रहेछ भने साहु र असामीले अन्यथा मञ्जुरी गरेकोमा बाहेक त्यस्तो बाली साहुले नै भोगचलन गर्न पाउनेछ । </div><div class="content-paragraph"><span class="bold">४४५. बन्धकीमा लिएको सम्पत्ति लखबन्धकी दिन सक्ने :</span> (१) कसैले बन्धकीमा लिएको सम्पत्ति वा त्यसको कुनै अंश त्यस सम्बन्धी लिखितमा उल्लेख भएको रकम बराबर वा त्यसभन्दा कम रकम लिई अन्य कसैलाई पुनः बन्धकीमा दिन सक्नेछ र त्यसरी पुनः बन्धकीमा दिएकोमा लख बन्धकी दिएको मानिनेछ । </div><div class="content-paragraph"> तर बन्धकीमा लिएको सम्पत्तिमा भोग अधिकार कायम नभई लखबन्धकी दिन सकिने छैन । </div><div class="content-paragraph" style="text-indent: 1.5cm;"> (२) उपदफा (१) बमोजिम दिएको लखबन्धकीको भोगचलन गर्ने अवधि बन्धकी अन्तर्गत भोगचलन गर्ने अवधिभन्दा बढी हुन सक्ने छैन । </div><div class="content-paragraph" style="text-indent: 1.5cm;"> (३) सम्पत्तिमा हक र स्वामित्व हुने असामीले उपदफा (१) बमोजिम लखबन्धक दिएको सम्पत्ति फिर्ता लिन चाहेमा लखबन्धकी दिँदाको रकम शुरुको थैली बराबरको भएमा सिधै लखबन्धकी लिने व्यक्तिबाट र त्यस्तो रकमभन्दा कम रकम भए शुरुमा बन्धकी दिएको साहु मार्फत थैली भुक्तानी गरी सम्पत्ति फिर्ता लिन सकिनेछ । </div><div class="content-paragraph" style="text-indent: 1.5cm;"> (४) यस दफामा अन्यत्र जुनसुकै कुरा लेखिएको भए तापनि शुरुमा बन्धकी दिँदाको शर्तको प्रतिकूल हुने गरी भएको लखबन्धकीको कारोबार तोस हदमसम्म स्वतः बदर हुनेछ । </div><div class="content-paragraph" style="text-indent: 1.5cm;"> (५) यस परिच्छेद बमोजिम लखबन्धकी दिएको सम्पत्ति साहुले भोग गर्न नपाएमा त्यस्तो लखबन्धकीको लिखित कपासली सरह हुनेछ । </div><div class="content-paragraph"><span class="bold">४४६. सम्पत्तिको प्रतिफल वा लाभ बन्धकीमा दिन सक्ने :</span> दफा ४४५ मा जुनसुकै कुरा लेखिएको भए तापनि कसैले बन्धकीमा लिएको सम्पत्ति बन्धकी नदिई त्यस्तो सम्पत्तिबाट प्राप्त हुने प्रतिफल, लाभ वा सुविधा वा त्यस्तो सम्पत्ति खेतीयोग्य जग्गा भए त्यसबाट प्राप्त हुने उपजनी, बाली, रुख, बास, पाकेको वा पाक्ने फलफूल, तरकारी, फूल वा अन्य कुनै किसिमको पैदावार मात्र लखबन्धकीमा दिन सकिनेछ । </div><div class="content-paragraph"><span class="bold">४४७. असामीको तर्फबाट अर्को व्यक्तिले आफ्नो सम्पत्ति बन्धकी दिन सक्ने :</span> (१) अन्य व्यक्तिले लिएको ऋण बापत कुनै व्यक्तिले आफ्नो हक र स्वामित्वमा रहेको सम्पत्ति असामीको तर्फबाट साहुलाई बन्धकीमा दिन सक्नेछ । </div><div class="content-paragraph" style="text-indent: 1.5cm;"> (२) उपदफा (१) बमोजिम बन्धकी दिएको सम्पत्ति असामीद्वारा साहुलाई बन्धकी दिएको सम्पत्ति सरह साहुले यस परिच्छेद बमोजिम भोगचलन गर्न सक्नेछ । </div><div class="content-paragraph" style="text-indent: 1.5cm;"> (३) उपदफा (१) बमोजिम अर्को व्यक्तिले सम्पत्ति बन्धकी दिएकोमा असामी र त्यस्तो व्यक्तिको सम्बन्ध बन्धकीको लिखित वा अन्य छुट्टै करारमा लेखिए बमोजिम हुनेछ र त्यसरी नलेखिएकोमा त्यस्तो व्यवहार कपासली सरह हुनेछ । </div><div class="content-paragraph"><span class="bold">४४८. बन्धकीमा दिएको सम्पत्ति अविभाज्य हुने :</span> (१) साहुका अंशियारबीच अंशबण्डा भई वा अपुताली परी वा साझेदारीबीच भाग विभाजन हुँदा एकभन्दा बढी साहु कायम हुन आए पनि असामीले साहुलाई बन्धकी दिएको सम्पत्ति अविभाज्य रहनेछ र असामीले लिएको सम्पूर्ण ऋण बन्धकीको लिखित बमोजिम पूरा चुक्ता नगरेसम्म बन्धकीमा दिएको सम्पत्ति वा त्यसको कुनै अंश फिर्ता लिन सक्ने छैन । </div><div class="content-paragraph" style="text-indent: 1.5cm;"> (२) असामीका अंशियारहरू बीच अंशबण्डा भई, अपुताली परी वा साझेदारीबीच भाग विभाजन हुँदा एकभन्दा बढी असामी कायम हुन आएकोमा प्रत्येक असामीले आ– आफ्नो हिस्साको सम्पूर्ण ऋण चुक्ता नगरेसम्म बन्धकी दिएको सम्पत्ति फिर्ता लिन सकिने छैन । </div><div class="content-paragraph"><span class="bold">४४९. बन्धकीमा दिएको सम्पत्ति हानि, नोक्सानी भएमा साहु जवाफदेही हुने :</span> (१) बन्धकी लिएको सम्पत्तिमा साहुको भोगअधिकार कायम भएपछि त्यस्तो सम्पत्ति कुनै किसिमले हानि, नोक्सानी भएमा त्यस उपर साहु नै जवाफदेही हुनेछ । </div><div class="content-paragraph"> (२) उपदफा (१) बमोजिम बन्धकीमा लिएको सम्पत्ति हानि, नोक्सानी भएकोमा साहुले त्यस्तो सम्पत्ति आफैँले खर्चमा मर्मत सम्भार गरी पहिलेकै अवस्थामा ल्याउनु पर्नेछ । </div><div class="content-paragraph"> (३) उपदफा (१) मा जुनसुकै कुरा लेखिएको भए तापनि विपद् परी बन्धकी लिएको सम्पत्ति हानि, नोक्सानी भएकोमा साहु जवाफदेही हुने छैन र त्यसरी भएको हानि, नोक्सानीको मर्मत सम्भार साहुले असामीको लिखित मञ्जुरी लिई गर्नु पर्नेछ । </div><div class="content-paragraph" style="text-indent: 1.5cm;"> (४) उपदफा (३) बमोजिम मर्मत सम्भार गर्दा लागेको खर्च असामीले बन्धकी दिएको सम्पत्ति फिर्ता लिँदा साहुको थैलीमा त्यस्तो खर्च समेत समावेश गरी भुक्तानी गर्नु पर्नेछ । </div><div class="content-paragraph"><span class="bold">४५०. बन्धकीको सम्पत्तिमा हेरफेर गर्नु नहुने :</span> बन्धकीको सम्पत्तिमा भोगअधिकार कायम भए पछि साहुले त्यस्तो सम्पत्ति उपयुक्त नभएको वा घटी बढी भएको भनी लिखित विपरीत हुने गरी असामीलाई हेरफेर गर्न हुँदैन । </div><div class="content-paragraph"> तर भोग गर्नु पर्ने सम्पत्ति कुनै किसिमले भोग गर्न नपाएमा वा सो सम्पत्ति कुनै किसिमले कच्चा ठहरिएमा बन्धकीको लिखित बमोजिम रकम भुक्तानीका लागि दाबी गर्न बाधा पर्ने छैन । </div><div class="content-paragraph"><span class="bold">४५१. विदेशीलाई बन्धकी दिन नसकिने :</span> नेपाल सरकारको पूर्व स्वीकृति बिना कसैले पनि गैरआवासीय नेपाली नागरिकता प्राप्त गरेको व्यक्ति बाहेक अन्य विदेशी व्यक्तिलाई अचल सम्पत्ति बन्धकी दिन पाउने छैन । </div><div class="content-paragraph"><span class="bold">४५२. दोहोरो बन्धकी दिन वा हस्तान्तरण गर्न नसकिने :</span> (१) एक पटक बन्धकी दिएको सम्पत्ति दोहोरो पारी अर्को व्यक्तिलाई बन्धकी दिन वा हस्तान्तरण गर्न सकिने छैन । </div><div class="content-paragraph" style="text-indent: 1.5cm;"> (२) उपदफा (१) विपरीत कसैले दोहोरो पारी बन्धकी दिएकोमा अघिल्लो मितिमा रजिष्ट्रेशन पारित भएको लिखितले मान्यता पाउनेछ र पछिल्लो लिखित स्वतः बदर हुनेछ । </div><div class="content-paragraph" style="text-indent: 1.5cm;"> (३) उपदफा (२) बमोजिम लिखित बदर भएकोमा जानीजानी दोहोरो पारी लिखित गरी लिने साहुको रकम भूmस हुनेछ र थाहा नपाई लिएको भए कपासली सरह हुनेछ । </div><div class="content-paragraph" style="text-indent: 1.5cm;"> (४) उपदफा (१) मा जुनसुकै कुरा लेखिएको भए तापनि दोहोरो लिखित भएकोमा पहिलो लिखितबाट कुनै किसिमको बन्धकी र पछिल्लो लिखितबाट हक हस्तान्तरण भएकोमा हक हस्तान्तरण गरी पाउनेले पहिलो बन्धकी लिखित बमोजिमको रकम चुक्ता गरी लिखित बमोजिम हक कायम गर्न सक्नेछ । </div><div class="content-paragraph" style="text-indent: 1.5cm;"> (५) यस दफा बमोजिम दोहोरो लिखित गरिदिनेलाई पछिल्लो लिखितको बिगो देख्् त्यस्तो बिगो बमोजिम, त्यस्तो बिगो नदेख्् अघिल्लो लिखित बमोजिम र त्यस्तो बिगो पनि नदेख्् पच्चीस हजार रूपैयाँसम्म जरिवाना हुनेछ । </div><div class="content-paragraph"> तर जतिसुकै बिगो भए पनि एक लाख रुपैयाँभन्दा बढी जरिवाना हुने छैन । </div><div class="content-paragraph" style="text-indent: 1.5cm;"> (६) यस दफामा अन्यत्र जुनसुकै कुरा लेखिएको भए तापनि बन्धकीको दोहोरो लिखित भई पहिलो लिखित भोगबन्धकी दिएकोमा त्यस्तो लिखित भएको मितिले दुई वर्ष र दृष्टिबन्धकी दिएकोमा भोग गर्न पाउने अवस्था भएको मितिले दुई वर्षभित्र भोगअधिकार कायम गर्नु पर्नेछ । </div><div class="content-paragraph" style="text-indent: 1.5cm;"> (७) उपदफा (६) बमोजिम भोगअधिकार कायम गर्न नसकेमा साहुको रकम कपासली सरह हुनेछ । </div><div class="content-paragraph"><span class="bold">४५३. हदम्याद :</span> यस परिच्छेदमा नालिस गर्ने सम्बन्धमा छुट्टै हदम्याद तोकिएकोमा सोही बमोजिम र अन्य अवस्थामा यस परिच्छेद बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको मितिले एक वर्षभित्र नालिस गर्न सक्नेछ । </div><div class="document-subtitle"> परिच्छेद–१३ </div><div class="document-subtitle"> अचल सम्पत्तिको हकसम्बन्धी व्यवस्था </div><div class="content-paragraph"><span class="bold">४५४. हकसफू गरेको मानिने :</span> कसैले आफ्नो हक, भोग वा स्वामित्वको कुनै अचल सम्पत्ति अन्य व्यक्तिलाई कुनै किसिमले हक हस्तान्तरण गरी दिएकोमा त्यस्तो सम्पत्तिको सँधियारपन पर्ने व्यक्तिले यस परिच्छेद बमोजिम निगनी लिएमा हकसफू गरेको मानिनेछ । </div><div class="content-paragraph"><span class="bold">स्पष्टीकरण :</span> यस परिच्छेदको प्रयोजनको लागि “सँधियारपन” भन्नाले कुनै व्यक्तिको घर वा जग्गासँग हक हस्तान्तरण गरी दिएको अर्को व्यक्तिको साँध जोडिएको