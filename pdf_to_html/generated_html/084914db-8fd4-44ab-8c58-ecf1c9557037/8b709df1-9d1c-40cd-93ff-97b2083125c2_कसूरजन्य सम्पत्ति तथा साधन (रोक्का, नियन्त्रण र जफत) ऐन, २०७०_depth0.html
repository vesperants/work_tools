<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>कसूरजन्य सम्पत्ति तथा साधन (रोक्का, नियन्त्रण र जफत) ऐन, २०७०.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .point-item { /* For 1., 2., 3. sections */ margin: 15px 0; line-height: 1.7; text-align: justify; } .sub-point-item { /* For (1), (2) under main points */ margin-left: 30px; text-indent: -30px; line-height: 1.7; text-align: justify; margin-bottom: 5px; } .nested-point-item { /* For (क), (ख) under sub-points */ margin-left: 60px; text-indent: -30px; line-height: 1.7; text-align: justify; margin-bottom: 5px; } .special-indent { /* For "तर" paragraphs */ margin-left: 0; text-indent: 0; margin: 10px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { /* No tables detected, but kept for completeness as per instructions */ width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-line { display: flex; justify-content: space-between; align-items: baseline; margin: 5px 0; /* Spacing between lines */ padding-left: 60px; /* Aligned with nested-point-item */ } .flex-left { flex-grow: 1; text-align: left; padding-right: 10px; white-space: normal; } .flex-right { flex-shrink: 0; text-align: right; white-space: nowrap; } .footnote { font-size: 0.8em; margin-top: 30px; line-height: 1.5; text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">कसूरजन्य सम्पत्ति तथा साधन (रोक्का, नियन्त्रण र जफत) ऐन, २०७०</div><div class="document-subtitle">प्रमाणीकरण र प्रकाशन मिति</div><div class="document-subtitle">२०७०। ०२। २३</div><div class="document-subtitle">संशोधन गर्ने ऐन</div><div class="point-item"> १. सम्पत्ति शुद्धीकरण (मनी लाउण्डरिङ्ग) निवारण तथा<br> व्यावसायिक वातावरण प्रवर्द्धन सम्बन्धी केही ऐनलाई<br> संशोधन गर्ने ऐन, २०८० <span class="text-right" style="float: right;">२०८०। १२। ३०</span></div><div class="document-subtitle">संवत् २०७० सालको ऐन नं. ३</div><div class="text-center bold" style="margin-top: 25px;"> फौजदारी कसूरबाट प्राप्त सम्पत्ति तथा कसुरसँग सम्बन्धित साधन रोक्का राख्ने, नियन्त्रणमा लिने र<br> जफत गर्ने सम्बन्धमा व्यवस्था गर्न बनेको ऐन </div></div><div class="point-item"><span class="bold">प्रस्तावनाः</span> फौजदारी कसूरबाट प्राप्त सम्पत्ति तथा कसूरसँग सम्बन्धित साधन रोक्का राख्ने, नियन्त्रणमा<br> लिने र जफत गर्ने सम्बन्धी कानूनी व्यवस्थालाई समयानुकूल बनाउन वाञ्छनीय भएकोले,<br> नेपालको अन्तरिम संविधान, २०६३ को धारा ८३ बमोजिम व्यवस्थापिका–संसदको<br> हैसियतमा संविधानसभाले यो ऐन बनाएको छ । </div><div class="document-subtitle">परिच्छेद- १</div><div class="document-subtitle">प्रारम्भिक</div><div class="point-item"><span class="bold">१. संक्षिप्त नाम र प्रारम्भः</span> (१) यस ऐनको नाम “कसूरजन्य सम्पत्ति तथा साधन (रोक्का,<br> नियन्त्रण र जफत) ऐन, २०७०” रहेको छ । </div><div class="sub-point-item"> (२) यो ऐन तुरुन्त प्रारम्भ हुनेछ । </div><div class="point-item"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="nested-point-item"> (क) “अदालत” भन्नाले जिल्ला अदालत, पुनरावेदन अदालत र सर्वोच्च अदालत<br> सम्झनु पर्छ र सो शब्दले मुद्दाको कारबाही र किनारा गर्न प्रचलित कानून<br> बमोजिम अधिकार प्राप्त निकाय वा अधिकारी समेतलाई जनाउँछ । </div><div class="nested-point-item"> (ख) “अनुसन्धान अधिकारी” भन्नाले कसूरको अनुसन्धान तथा तहकिकात गर्न<br> प्रचलित कानून बमोजिम नियुक्त भएको, तोकिएको वा अधिकार प्राप्त निकाय<br> वा अधिकारी सम्झनु पर्छ । </div><div class="nested-point-item"> (ग) “कसूर” भन्नाले प्रचलित कानून बमोजिम नेपाल सरकार वादी हुने फौजदारी<br> कसूर सम्झनु पर्छ । </div><div class="nested-point-item"> (घ) “कसूरबाट प्राप्त सम्पत्ति” भन्नाले कुनै कसूरबाट प्रत्यक्ष वा अप्रत्यक्ष रुपमा<br> प्राप्त गरेको वा हासिल गरेको जुनसुकै प्रकारको सम्पत्ति सम्झनु पर्छ र सो<br> शब्दले त्यस्तो सम्पत्तिबाट बढे बढाएको अन्य सम्पत्ति वा आर्थिक लाभ<br> समेतलाई जनाउँछ । </div><div class="nested-point-item"> (ङ) “कसूरसँग सम्बन्धित साधन” भन्नाले आंशिक वा पूर्ण रुपमा कसूर गर्न<br> जुनसुकै प्रकारले प्रयोग गरेको वा प्रयोग गर्न खोजिएको साधन, सम्पत्ति वा<br> उपकरण सम्झनु पर्छ । </div><div class="nested-point-item"> (च) “कोष” भन्नाले दफा २२ बमोजिमको कसूरजन्य सम्पत्ति व्यवस्थापन कोष<br> सम्झनु पर्छ । </div><div class="nested-point-item"> (छ) “तोकिएको” वा “तोकिए बमोजिम” भन्नाले यस ऐन बमोजिम बनेको नियममा<br> तोकिएको वा तोकिए बमोजिम सम्झनुपर्छ । </div><div class="nested-point-item"> (ज) “निर्दोष तेस्रो व्यक्ति (बोनाफाइड थर्ड पार्टी)” भन्नाले कसूरमा संलग्न<br> नरहेको व्यक्ति वा निकाय सम्झनु पर्छ । </div><div class="nested-point-item"> (झ) “विभाग” भन्नाले दफा १३ बमोजिमको कसूरजन्यसम्पत्ति व्यवस्थापन विभाग<br> सम्झनु पर्छ । </div><div class="nested-point-item"> (ञ) “व्यक्ति” भन्नाले प्राकृतिक व्यक्ति वा कानूनी व्यक्ति सम्झनु पर्छ । </div><div class="nested-point-item"> (ट) “सम्पत्ति” भन्नाले भौतिक वा अभौतिक, चल वा अचल, मूर्त वा अमूर्त जुनसुकै<br> प्रकारको सम्पत्ति वा कुनै मूल्य भएको वस्तु वा उपकरण सम्झनु पर्छ र<br> सो शब्दले सो उपर हक, हित, दाबी वा अधिकार स्थापित गर्ने कुनै पनि<br> प्रकारको कागजात, निस्सा, प्रमाणपूर्जा वा विद्युतीय वा अन्य उपकरण<br> समेतलाई जनाउँछ । </div><div class="nested-point-item"> (ठ) “सम्पत्ति वा साधन” भन्नाले कसूरबाट प्राप्त सम्पत्ति वा कसूरसँग सम्बन्धित<br> साधन सम्झनु पर्छ । </div><div class="nested-point-item"> (ड) “समिति” भन्नाले दफा २५ बमोजिमको कोष सञ्चालन तथा व्यवस्थापन<br> समिति सम्झनु पर्छ । </div><div class="document-subtitle">परिच्छेद - २</div><div class="document-subtitle">रोक्का तथा नियन्त्रण सम्बन्धी व्यवस्था</div><div class="point-item"><span class="bold">३. खोजतलास तथा पहिचान गर्नु पर्नेः</span> (१) अनुसन्धान अधिकारीले कसूरको अनुसन्धान तथा<br> तहकिकातको सिलसिलामा दफा ११ बमोजिम जफत हुन सक्ने मनासिब आधार भएको<br> सम्पत्ति वा साधन दफा ४ बमोजिम रोक्का राख्न वा नियन्त्रणमा लिन तदारुखताकासाथ<br> खोजतलास तथा पहिचान गर्नु पर्नेछ । </div><div class="sub-point-item"> (२) उपदफा (१) बमोजिमको सम्पत्ति वा साधन खोजतलास तथा पहिचान सम्बन्धी<br> अन्य व्यवस्था तोकिए बमोजिम हुनेछ । </div><div class="point-item"><span class="bold">४. रोक्का राख्नु वा नियन्त्रणमा लिनु पर्नेः</span> (१) प्रचलित कानूनमा जुनसुकै कुरा लेखिएको भए<br> तापनि अनुसन्धान अधिकारीले कसूरको अनुसन्धानको सिलसिलामा कसूरबाट प्राप्त सम्पत्ति<br> वा कसूरसँग सम्बन्धित साधन वा सो भएको शंका गर्नु पर्ने मनासिब आधार भएको सम्पत्ति<br> वा साधन जोसुकैको नाम, भोग, स्वामित्व वा कुनै पनि प्रकारको हक वा हित रहे भएको<br> भए तापनि तत्काल रोक्का राख्न वा नियन्त्रणमा लिनसक्नेछ । </div><div class="sub-point-item"> (२) उपदफा (१) मा उल्लिखित सम्पत्ति वा साधन लुकाएको, उपभोग गरेको,<br> निःसर्ग गरेको (डिस्पोजिसन) वा अन्य कुनै कारणले रोक्का राख्न वा नियन्त्रणमा लिन नसकिने<br> भएमा अनुसन्धान अधिकारीले कसूर गरेको शङ्का लागेको व्यक्तिको त्यस्तो सम्पत्ति वा<br> साधनको प्रचलित मूल्य बराबर हुन सक्ने अन्य सम्पत्ति रोक्का राख्नु वा नियन्त्रणमा लिनु<br> पर्नेछ । </div><div class="sub-point-item"> *(२क) उपदफा (१) वा (२) बमोजिम कुनै सम्पत्ति वा साधन एक सय असी<br> दिनभन्दा बढी रोक्का राख्नु वा नियन्त्रणमा लिनु परेमा अदालतको अनुमति लिनु पर्नेछ । </div><div class="footnote"> * सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई<br> संशोधन गर्ने ऐन, २०८० द्वारा थप । </div><div class="sub-point-item"> (३) उपदफा (१) वा (२) बमोजिम सम्पत्ति वा साधन रोक्का राख्ने वा नियन्त्रणमा<br> लिने सम्बन्धमा अनुसन्धान अधिकारीले देहाय बमोजिम गर्न सक्नेछः- </div><div class="nested-point-item"> (क) त्यस्तो सम्पत्ति वा साधन आफैले नियन्त्रणमा लिने वा सम्बन्धित<br> सरकारी निकाय मार्फत नियन्त्रणमा लिन आदेश जारी गर्ने, वा </div><div class="nested-point-item"> (ख) त्यस्तो सम्पत्ति वा साधन सम्बन्धित व्यक्तिलाई कुनै सूचना नदिई<br> एकतर्फी रुपमा रोक्का राख्न आदेश जारी गरी सम्बन्धित निकायलाई<br> लेखी पठाउने । </div><div class="sub-point-item"> (४) उपदफा (३) को खण्ड (ख) बमोजिम सम्पत्ति वा साधन रोक्का राख्न लेखी<br> पठाइएकोमा त्यस्तो सम्पत्ति वा साधन जिम्मा लिने वा नियन्त्रणमा राख्ने व्यक्ति, निकाय वा<br> संस्थाले सो सम्पत्ति वा साधन कसैले हस्तान्तरण गर्न, धितो वा बन्धक दिन, बिक्री वा<br> वितरण गर्न, अन्य कुनै कारोबार गर्न वा सोबाट लाभ लिन नपाउने व्यवस्था गर्नु पर्नेछ । </div><div class="sub-point-item"> (५) यस दफा बमोजिम कुनै सम्पत्ति वा साधन रोक्का राखेमा वा नियन्त्रणमा लिएमा<br> अनुसन्धान अधिकारीले तीनदिन भित्र सोको जानकारी सम्बन्धित व्यक्तिलाई दिनु पर्नेछ । </div><div class="sub-point-item"> (६) कसैले दफा ११ बमोजिम जफत हुन सक्ने सम्पत्ति वा साधनको जफतमा<br> प्रतिकूल असर पर्ने गरी कुनै करारीय वा अन्य दायित्व सिर्जना गर्न खोजेको देखिएमा त्यस्तो<br> कार्य रोक्न वा गरिसकेको भए त्यस्तो कार्य बदर गराउने सम्बन्धमा आवश्यक कारवाही<br> चलाउने अधिकार अनुसन्धान अधिकारीलाई हुनेछ । </div><div class="sub-point-item"> (७) अनुसन्धान अधिकारीले यस दफा बमोजिम सम्पत्ति वा साधन नियन्त्रणमा<br> लिएमा वा रोक्का राखेमा सो गरेको मितिले सातदिन भित्र सो कुराको प्रतिवेदन अदालत<br> समक्ष दिनु पर्नेछ । </div><div class="sub-point-item"> (८) उपदफा (७) बमोजिम प्रतिवेदन प्राप्त भएमा अदालतले सो सम्बन्धमा अन्य<br> आवश्यक र उपयुक्त आदेश दिन सक्नेछ । </div><div class="point-item"><span class="bold">५. नियन्त्रणमा लिइएको सम्पत्ति वा साधन बुझाउनु पर्नेः</span> (१) कसूरको अनुसन्धान तथा<br> तहकिकातको सिलसिलामा नियन्त्रणमा लिइएको सम्पत्ति वा साधन मध्ये दशी प्रमाणको<br> रुपमा अदालतमा पेश गर्नु पर्ने सम्पत्ति वा साधन बाहेकको अन्य सम्पत्ति वा साधन<br> काठमाण्डौ, भक्तपुर र ललितपुर जिल्लाका अनुसन्धान अधिकारीले विभागमा र अन्य<br> जिल्लाका अनुसन्धान अधिकारीले सम्बन्धित जिल्ला प्रशासन कार्यालयमा यथाशीघ्र बुझाउनु<br> पर्नेछ । </div><div class="sub-point-item"> (२) अदालतको आदेश भएमा दशीको रुपमा अदालतमा पेश भएको सम्पत्ति वा<br> साधन समेत विभाग वा सम्बन्धित जिल्ला प्रशासन कार्यालयमा बुझाउनु पर्नेछ । </div><div class="point-item"><span class="bold">६. बैङ्कमा जम्मा गर्नु पर्नेः</span> (१) दफा ५ बमोजिम बुझाइएको सम्पत्ति वा साधन विदेशी मुद्रा,<br> विनिमेय अधिकारपत्र वा बहुमूल्य धातु वा वस्तु भएमा विभागले भए नेपाल राष्ट्र बैङ्कमा र<br> जिल्ला प्रशासन कार्यालयले भए विभागले तोकिदिएको बैङ्कमा जम्मा गर्नु पर्नेछ । </div><div class="sub-point-item"> (२) कसूरको अनुसन्धानको सिलसिलामा कसैको खाता रोक्का राखिएकोमा त्यस्तो<br> खातामा रहेको रकमको व्याज र सो खातामा जम्मा हुन आउने अन्य रकम सम्बन्धित<br> वित्तीय संस्थाले सोही खातामा जम्मा गर्नु पर्नेछ । </div><div class="point-item"><span class="bold">७. धरौटी खातामा जम्मा गर्नु पर्नेः</span> कसूरको अनुसन्धान तथा तहकिकातको सिलसिलामा<br> नियन्त्रणमा लिइएको नगद तथा सम्पत्ति वा साधनबाट प्राप्त हुने देहाय बमोजिमको रकम<br> विभाग वा सम्बन्धित जिल्ला प्रशासन कार्यालयले सो प्रयोजनका लागि खोलिएको धरौटी<br> खातामा जम्मा गर्नु पर्नेछः- </div><div class="nested-point-item"> (क) त्यस्तो सम्पत्ति वा साधन खिया लाग्ने, टुटी फुटी वा सडीगली जाने वा<br> अन्य कुनै कारणले हानि नोक्सानी हुने भई दफा २१ बमोजिम लिलाम<br> बिक्री गरी प्राप्त भएको रकम, वा </div><div class="nested-point-item"> (ख) वा साधनबाट कुनै आयस्ता प्राप्त भएमा त्यसरी आयस्ता<br> बापत प्राप्त भएको रकम । </div><div class="point-item"><span class="bold">८. सुरक्षित राख्नु पर्नेः</span> विभाग वा सम्बन्धित जिल्ला प्रशासन कार्यालयले दफा ५ बमोजिम<br> कसूरको अनुसन्धान तथा तहकिकातको सिलसिलामा अनुसन्धान अधिकारीले नियन्त्रणमा<br> लिई बुझाएको सम्पत्ति वा साधन र सो सम्बन्धी अभिलेख तथा कागजातहरु त्यस्तो सम्पत्ति<br> वा साधन लिलाम बिक्री नभएसम्म वा सम्बन्धित धनीलाई फिर्ता नबुझाएसम्म सुरक्षित<br> रुपमा राखु पर्नेछ । </div><div class="point-item"><span class="bold">९. विवरण पठाउनु पर्नेः</span> (१) अनुसन्धान अधिकारीले कसूरको अनुसन्धान तथा तहकिकातको<br> सिलसिलामा दफा ४ बमोजिम रोक्का राखेको वा नियन्त्रणमा लिएको सम्पत्ति वा साधन<br> सम्बन्धी विवरण त्यसरी रोक्का राखेको वा नियन्त्रणमा लिएको मितिले सात दिनभित्र<br> तोकिएको ढाँचामा सम्बन्धित जिल्ला प्रशासन कार्यालयमा पठाउनु पर्नेछ । </div><div class="special-indent"> तर काठमाण्डौ, भक्तपुर र ललितपुर जिल्लाका अनुसन्धान अधिकारीले त्यस्तो<br> विवरण विभागमा पठाउनु पर्नेछ । </div><div class="sub-point-item"> (२) जिल्ला प्रशासन कार्यालयले उपदफा (१) बमोजिम प्राप्त विवरण तथा दफा ६<br> बमोजिम बैङ्कमा जम्मा गरेको विदेशी मुद्रा, विनिमेय अधिकारपत्र वा बहुमूल्य धातु वा वस्तु<br> सम्बन्धी विवरण र दफा ७ बमोजिम धरौटी खातामा जम्मा गरेको रकमको विवरण<br> विभागमा तोकिए बमोजिम पठाउनु पर्नेछ । </div><div class="point-item"><span class="bold">१०. पारस्परिक कानूनी सहायता सम्बन्धी कारवाही गर्नु पर्नेः</span> (१) कसूरको अनुसन्धान तथा<br> तहकिकातको सिलसिलामा दफा ४ बमोजिम नियन्त्रणमा लिने वा रोक्का राख्ने आदेश जारी<br> भएको सम्पत्ति वा साधन विदेशमा रहे भएको जानकारी हुन आएमा अनुसन्धान अधिकारीले<br> प्रचलित कानून बमोजिम पारस्पारिक कानूनी सहायता प्राप्त गर्न आवश्यक कारवाही चलाउनु<br> पर्नेछ । </div><div class="sub-point-item"> (२) उपदफा (१) बमोजिम कारवाही चलाउँदा अनुसन्धान अधिकारीले त्यस्तो<br> सम्पत्ति वा साधन रहे भएको ठाउँ, त्यसको प्रकृति, मूल्य तथा उपलब्ध भएसम्मको अन्य<br> विवरण समेत खुलाउनु पर्नेछ । </div><div class="sub-point-item"> (३) पारस्परिक कानूनी सहायता प्राप्त गर्न यस दफा बमोजिम चलाइएको कारवाही<br> सम्बन्धी विवरण अनुसन्धान अधिकारीले विभागलाई नियमित रुपमा दिनु पर्नेछ । </div><div class="document-subtitle">परिच्छेद - ३</div><div class="document-subtitle">जफत सम्बन्धी व्यवस्था</div><div class="point-item"><span class="bold">११. सम्पत्ति वा साधन जफत हुनेः</span> (१) प्रचलित कानूनमा जुनसुकै कुरा लेखिएको भए तापनि<br> कसूरबाट प्राप्त सम्पत्ति वा कसूरसँग सम्बन्धित साधन कसूरदार वा अन्य जुनसुकै व्यक्तिको<br> नाम, भोग वा स्वामित्वमा रहेको भए तापनि जफत हुनेछ । </div><div class="sub-point-item"> (२) उपदफा (१) मा उल्लिखित सम्पत्ति वा साधन लुकाएको, उपभोग गरेको,<br> निःसर्ग गरेको, दफा १२ को उपदफा (२) को खण्ड (ग) वा (घ) बमोजिमको अवस्था<br> भएको वा अन्य कुनै कारणले जफत गर्न नसकिने भएमा कसूरदारको त्यस्तो सम्पत्ति वा<br> साधनको प्रचलित मूल्य बराबरको अन्य सम्पत्ति जफत हुनेछ । </div><div class="sub-point-item"> (३) यस दफा बमोजिम सम्पत्ति वा साधन जफत गर्दा अदालतको आदेश वा<br> फैसला अन्तिम भए पछि जफत गरिनेछ । </div><div class="point-item"><span class="bold">१२. निर्दोष तेस्रो व्यक्तिको अधिकारको संरक्षणः</span> (१) दफा ११ को उपदफा (१) मा जुनसुकै<br> कुरा लेखिएको भए तापनि अदालतले निर्दोष तेस्रो व्यक्तिको कानूनी अधिकारको संरक्षण<br> गर्नेछ । </div><div class="sub-point-item"> (२) उपदफा (१) बमोजिम निर्दोष तेस्रो व्यक्तिको कानूनी अधिकारको संरक्षण गर्न<br> अदालतले देहायको अवस्थामा सम्पत्ति वा साधन जफत गर्ने छैनः - </div><div class="nested-point-item"> (क) त्यस्तो व्यक्ति कसूरमा संलग्न भएको नदेखिएमा, </div><div class="nested-point-item"> (ख) कुनै सम्पत्ति वा साधन कसूरबाट प्राप्त भएको वा कसूरसँग सम्बन्धित<br> भएको नदेखिएमा, </div><div class="nested-point-item"> (ग) कसूर हुनुभन्दा अगावै कसैलाई दिएको सम्पत्ति वा साधनको हकमा<br> त्यस्तो सम्पत्ति वा साधन दिँदाका बखत कसूरमा प्रयोग हुन सक्छ<br> भन्ने कुरा निजलाई जानकारी भएको नदेखिएमा, </div><div class="nested-point-item"> (घ) कसूर हुँदाका बखत वा कसूर भइसकेपछि प्राप्त गरेको सम्पत्ति वा<br> साधनको हकमा त्यस्तो व्यक्ति कसूरमा संलग्न नदेखिएमा र त्यस्तो<br> सम्पत्ति वा साधन कसूरबाट प्राप्त भएको वा कसूरसँग सम्बन्धित<br> भएको कुरा निजलाई जानकारी भएको वा जानकारी हुन सक्ने<br> मनासिब आधार भएको नदेखिएमा । </div><div class="sub-point-item"> (३) जफत भइसकेको कुनै सम्पत्ति वा साधनमा उपदफा (२) बमोजिमको अवस्था<br> भई निर्दोष तेस्रो व्यक्तिको कानूनी अधिकार भएको देखिएमा अदालतले त्यस्तो सम्पत्ति वा<br> साधन सम्बन्धित व्यक्तिलाई फिर्ता दिलाई दिनेछ । </div><div class="sub-point-item"> (४) उपदफा (३) बमोजिम फिर्ता दिनु पर्ने ठहरिएको सम्पत्ति वा साधन लिलाम<br> बिक्री भइसकेको देखिएमा त्यस्तो सम्पत्ति वा साधन लिलाम बिक्री हुँदा प्राप्त भएको रकम<br> अदालतले सम्बन्धित व्यक्तिलाई फिर्ता दिलाई दिनेछ । </div><div class="document-subtitle">परिच्छेद - ४</div><div class="document-subtitle">विभागको स्थापना तथा काम, कर्तव्य र अधिकार सम्बन्धी व्यवस्था</div><div class="point-item"><span class="bold">१३. विभागको स्थापनाः</span> (१) नेपाल सरकारले कसूरबाट प्राप्त सम्पत्ति तथा कसूरसँग सम्बन्धित<br> साधनको व्यवस्थापन र लिलाम बिक्री सम्बन्धी कार्य गर्न एक कसूरजन्य सम्पत्ति<br> व्यवस्थापन विभागको स्थापना गर्नेछ । </div><div class="sub-point-item"> (२) नेपाल सरकारले निजामती सेवाको कम्तीमा राजपत्राङ्कित प्रथम श्रेणीको<br> अधिकृतलाई विभागको प्रमुखको रुपमा कार्य गर्न महानिर्देशकको रुपमा नियुक्त गर्नेछ । </div><div class="sub-point-item"> (३) विभागको संगठनात्मक स्वरुप र विभागलाई आवश्यक पर्ने कर्मचारीको<br> दरबन्दी नेपाल सरकारले तोके बमोजिम हुनेछ । </div><div class="sub-point-item"> (४) यस दफामा अन्यत्र जुनसुकै कुरा लेखिएको भए तापनि विभागको स्थापना<br> नभएसम्मको लागि नेपाल सरकारले अन्य कुनै विभाग वा निर्देशनालयलाई यस ऐन बमोजिम<br> विभागले गर्ने काम कारवाही गर्ने गरी तोक्न सक्नेछ । </div><div class="point-item"><span class="bold">१४. विभागको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र<br> अधिकारका अतिरिक्त विभागको काम, कर्तव्य र अधिकार देहाय बमोजिम हुनेछः- </div><div class="nested-point-item"> (क) कसूरको अनुसन्धान तथा तहकिकातको सिलसिलामा रोक्का राखिएको वा<br> नियन्त्रणमा लिइएको सम्पत्ति वा साधनको व्यवस्थापन गर्ने वा गराउने, </div><div class="nested-point-item"> (ख) अनुसन्धान तथा तहकिकातको सिलसिलामा नियन्त्रणमा लिइएको विदेशी<br> मुद्रा, विनिमेय अधिकारपत्र, बहुमूल्य धातु वा वस्तु नेपाल राष्ट्र बैङ्क वा<br> विभागले तोकेको बैङ्कमा सुरक्षित तथा व्यवस्थित रुपमा राख्ने व्यवस्था<br> मिलाउने, </div><div class="nested-point-item"> (ग) कसूरको अनुसन्धान तथा तहकिकातको सिलसिलामा नियन्त्रणमा लिइएको<br> सम्पत्ति वा साधन दफा २१ बमोजिम लिलाम बिक्री गर्ने वा गराउने, </div><div class="nested-point-item"> (घ) अदालतको आदेश वा फैसला बमोजिम जफत भएको सम्पत्ति वा साधन<br> प्राप्त गर्ने, </div><div class="nested-point-item"> (ङ) अदालतको आदेश वा फैसला बमोजिम जफत भएको सम्पत्ति वा साधनको<br> व्यवस्थापन गर्ने, </div><div class="nested-point-item"> (च) अदालतको आदेश वा फैसला बमोजिम जफत भएको सम्पत्ति वा साधन<br> परिच्छेद - ५ बमोजिम लिलाम बिक्री गर्ने वा गराउने, </div><div class="nested-point-item"> (छ) कोषको लेखा परीक्षण गराउने, र </div><div class="nested-point-item"> (ज) तोकिए बमोजिमको अन्य कार्य गर्ने । </div><div class="point-item"><span class="bold">१५. धरौटी खाता सम्बन्धी व्यवस्थाः</span> (१) दफा ७ को प्रयोजनको लागि विभागले आवश्यकता<br> अनुसार धरौटी खाताको व्यवस्थापन तथा सञ्चालन गर्ने वा गराउनेछ । </div><div class="sub-point-item"> (२) उपदफा (१) बमोजिमको धरौटी खातामा जम्मा भएको रकम जफत गर्ने गरी<br> अदालतले गरेको फैसला वा आदेश अन्तिम भएमा त्यस्तो रकम विभागले कोषमा आम्दानी<br> बाँध्नु वा बाँध्न लगाउनु पर्नेछ । </div><div class="sub-point-item"> (३) धरौटी खाताको सञ्चालन तथा अन्य व्यवस्था तोकिए बमोजिम हुनेछ । </div><div class="point-item"><span class="bold">१६. सहयोग आदान प्रदान गर्न सक्नेः</span> (१) विभागले विदेशी मुलुकको समान प्रकृतिको काम<br> गर्ने निकायसँग पारस्परिकताका आधारमा सहयोग आदान प्रदान गर्न सक्नेछ । </div><div class="sub-point-item"> (२) विभागले यस दफा बमोजिमको सहयोग आदान प्रदान गर्ने विधि, शर्त तथा<br> प्रकृया निर्धारण गर्न समान प्रकृतिका काम गर्ने विदेशी मुलुकको निकायसँग आवश्यकता<br> अनुसार आपसी समझदारी कायम गर्न सक्नेछ । </div><div class="sub-point-item"> (३) विभागले उपदफा (२) बमोजिम समझदारी कायम गरेमा सोको जानकारी<br> यथाशीघ्र नेपाल सरकार, परराष्ट्र मन्त्रालयलाई दिनु पर्नेछ । </div><div class="document-subtitle">परिच्छेद – ५</div><div class="document-subtitle">लिलाम बिक्री सम्बन्धी व्यवस्था</div><div class="point-item"><span class="bold">१७. सम्पत्ति वा साधन लिलाम बिक्री गरिनेः</span> (१) अदालतबाट जफत हुने ठहरिएको सम्पत्ति वा<br> साधन अदालतको फैसला वा आदेश अन्तिम भए पछि विभाग वा सम्बन्धित जिल्ला प्रशासन<br> कार्यालयले यस परिच्छेद बमोजिम अविलम्ब लिलाम बिक्री गर्नु वा गराउनु पर्नेछ । </div><div class="sub-point-item"> (२) उपदफा (१) मा जुनसुकै कुरा लेखिएको भए तापनि अदालतको आदेश वा<br> फैसला बमोजिम जफत हुने ठहरिएको सम्पत्ति वा साधन सार्वजनिक हित, महत्व, सुरक्षा वा<br> अन्य कुनै कारणले लिलाम बिक्री गर्न उपयुक्त हुने नदेखिएमा वा त्यस्तो सम्पत्ति वा साधन<br> नेपाल सरकारको लागि उपयोगी हुने देखिएमा त्यस्तो सम्पत्ति वा साधन लिलाम बिक्री<br> नगरी नेपाल सरकारले सोको समुचित उपयोग गर्न वा अन्य आवश्यक र उपयुक्त व्यवस्था<br> गर्न सक्नेछ । </div><div class="point-item"><span class="bold">१८. सम्पत्ति वा साधनको मूल्याङ्कनः</span> (१) अदालतबाट जफत हुने ठहरिएको सम्पत्ति वा साधन<br> लिलाम बिक्री गर्नु अघि सोको मूल्य निर्धारण गर्न विभाग वा सम्बन्धित जिल्ला प्रशासन<br> कार्यालयले त्यस्तो सम्पत्ति वा साधनको मूल्याङ्कन गर्नु पर्नेछ । </div><div class="sub-point-item"> (२) विभागबाट लिलाम बिक्री गरिने सम्पत्ति वा साधनको मूल्याङ्कन गर्न देहाय<br> बमोजिमको एक मूल्याङ्कन समिति रहनेछः– </div><div class="flex-line"><span class="flex-left">(क) विभागको महानिर्देशक</span><span class="flex-right">- संयोजक</span></div><div class="flex-line"><span class="flex-left">(ख) प्रतिनिधि, महान्यायाधिवक्ताको कार्यालय</span><span class="flex-right">–सदस्य</span></div><div class="flex-line"><span class="flex-left">(ग) प्रतिनिधि, सार्वजनिक खरीद अनुगमन कार्यालय</span><span class="flex-right">- सदस्य</span></div><div class="flex-line"><span class="flex-left">(घ) प्रतिनिधि, महालेखा नियन्त्रकको कार्यालय</span><span class="flex-right">- सदस्य</span></div><div class="flex-line"><span class="flex-left">(ङ) विभागको लेखा प्रमुख</span><span class="flex-right">-सदस्य सचिव</span></div><div class="sub-point-item"> (३) उपदफा (२) बमोजिमको मूल्याङ्कन समितिमा मूल्याङ्कन गर्नु पर्ने सम्पत्ति वा<br> साधनको प्रकृतिको आधारमा सम्बन्धित निकाय वा संस्थाको प्रतिनिधिलाई सदस्यको रुपमा<br> आमन्त्रण गर्नु पर्नेछ । </div><div class="sub-point-item"> (४) जिल्ला प्रशासन कार्यालयबाट लिलाम बिक्री गरिने सम्पत्ति वा साधनको<br> मूल्याङ्कन गर्न प्रत्येक जिल्लामा देहाय बमोजिमको एक मूल्याङ्कन समिति रहनेछः– </div><div class="flex-line"><span class="flex-left">(क) प्रमुख जिल्ला अधिकारी</span><span class="flex-right">- संयोजक</span></div><div class="flex-line"><span class="flex-left">(ख) जिल्ला न्यायाधिवक्ता</span><span class="flex-right">–सदस्य</span></div><div class="flex-line"><span class="flex-left">(ग) तहसिलदार, जिल्ला अदालत</span><span class="flex-right">–सदस्य</span></div><div class="flex-line"><span class="flex-left">९घ) कोष तथा लेखा नियन्त्रक</span><span class="flex-right">-सदस्य सचिव</span></div><div class="sub-point-item"> (५) उपदफा (४) बमोजिमको मूल्याङ्कन समितिमा मूल्याङ्कन गर्नु पर्ने सम्पत्ति वा<br> साधनको प्रकृतिको आधारमा सम्बन्धित निकाय वा संस्थाको प्रतिनिधिलाई सदस्यको रुपमा<br> आमन्त्रण गर्नु पर्नेछ । </div><div class="sub-point-item"> (६) उपदफा (२) वा (४) बमोजिमको मूल्याङ्कन समितिले लिलाम बिक्री गर्नु पर्ने<br> सम्पत्ति वा साधनको मूल्याङ्कन गर्दा सम्बन्धित क्षेत्रको विशेषज्ञलाई मूल्याङ्कन समितिको<br> बैठकमा आमन्त्रण गर्न सक्नेछ । </div><div class="sub-point-item"> (७) उपदफा (२) बमोजिमको मूल्याङ्कन समितिको सचिवालय विभागमा र उपदफा<br> (४) बमोजिमको मूल्याङ्कन समितिको सचिवालय सम्बन्धित जिल्लाको कोष तथा लेखा<br> नियन्त्रक कार्यालयमा रहनेछ । </div><div class="sub-point-item"> (८) यस दफामा अन्यत्र जुनसुकै कुरा लेखिएको भए तापनि तत्काल सडीगली जाने<br> तोकिएका सम्पत्ति वा साधनको मूल्याङ्कन विभागको महानिर्देशक वा सम्बन्धित प्रमुख जिल्ला<br><span class="form-field xlarge"></span> अधिकारीले गर्नेछ । </div><div class="point-item"><span class="bold">१९. सम्पत्ति वा साधन मूल्याङ्कन गर्ने आधारः</span> (१) लिलाम बिक्री गर्नु पर्ने सम्पत्ति वा साधन<br> मूल्याङ्कन गर्दा क्रमशः देहायका आधारमा गर्नु पर्नेछः- </div><div class="nested-point-item"> (क) प्रचलित कानून बमोजिम मूल्य तोकिएको वा निर्धारण गरिएको भए<br> त्यस्तो मूल्यका आधारमा, </div><div class="nested-point-item"> (ख) सम्पत्ति वा साधनमा सोको मूल्य उल्लेख भएकोमा सोही मूल्यका<br> आधारमा, </div><div class="nested-point-item"> (ग) सम्पत्ति वा साधनको बील बिजक फेला परेमा सोही बील बिजकको<br> आधारमा, </div><div class="nested-point-item"> (घ) आयात भएको सम्पत्ति वा साधन भए भन्सार कार्यालयमा बुझाएको<br> प्रज्ञापन पत्रमा उल्लिखित मूल्यको आधारमा, </div><div class="nested-point-item"> (ङ) बजारमा खरीद बिक्री हने सम्पत्ति वा साधन भए स्थानीय बजार<br> मूल्यको आधारमा, </div><div class="nested-point-item"> (च) अन्य उपयुक्त आधारमा । </div><div class="sub-point-item"> (२) उपदफा (१) मा जुनसुकै कुरा लेखिएको भए तापनि लिलाम बिक्री गर्नु पर्ने<br> सुन, चाँदी जस्ता बहुमूल्य धातु वा वस्तु र शेयरको मूल्याङ्कन गर्दा अघिल्लो दिनको बजार<br> मूल्यको आधारमा गर्नु पर्नेछ । </div><div class="sub-point-item"> (३) यस दफा बमोजिम सम्पत्ति वा साधन मूल्याङ्कन गर्दा प्रचलित कानून बमोजिम<br> हास कट्टी गर्नु पर्ने प्रकृतिका सम्पत्ति वा साधन भए सो को ह्रास कट्टी समेत गर्नु पर्नेछ । </div><div class="point-item"><span class="bold">२०. सम्पत्ति वा साधन लिलाम बिक्री सम्बन्धी कार्यविधिः</span> (१) यस ऐन बमोजिम जफत गरिएको<br> सम्पत्ति वा साधनको दफा १८ बमोजिम मूल्याङ्कन गरे पछि विभाग वा सम्बन्धित जिल्ला<br> प्रशासन कार्यालयले त्यस्तो सम्पत्ति वा साधन सार्वजनिक रुपमा लिलाम बिक्री गर्नु<br> पर्नेछ । </div><div class="sub-point-item"> (२) उपदफा (१) बमोजिम सम्पत्ति वा साधन सार्वजनिक रुपमा लिलाम बिक्री<br> गर्दा त्यस्तो सम्पत्ति वा साधनको प्रकृति तथा मूल्यको आधारमा सात दिनदेखि पैंतीस<br> दिनसम्मको सूचना राष्ट्रियस्तरको पत्रपत्रिकामा प्रकाशन गर्नु पर्नेछ । </div><div class="special-indent"> तर दफा २१ बमोजिम सम्पत्ति वा साधन लिलाम बिक्री गर्दा वा पचास हजार<br> रुपैंयाभन्दा कम मूल्य कायम भएको सम्पत्ति वा साधन लिलाम बिक्री गर्दा जिल्ला प्रशासन<br> कार्यालय, कोष तथा लेखा नियन्त्रक कार्यालय, सम्बन्धित कार्यालय, उद्योग वाणिज्य संघ<br> तथा स्थानीय निकायको कार्यालयमा सूचना टाँस गरी लिलाम बिक्री सम्बन्धी कारबाही गर्न<br> सकिनेछ । </div><div class="sub-point-item"> (३) उपदफा (२) बमोजिम गरिने लिलाम बिक्रीमा सहभागी हुन चाहने व्यक्तिले<br> तोकिए बमोजिमको रकम विभाग वा सम्बन्धित जिल्ला प्रशासन कार्यालयले तोकिदिएको<br> धरौटी खातामा जम्मा गर्नु पर्नेछ । </div><div class="sub-point-item"> (४) सम्पत्ति वा साधन लिलाम बिक्री गर्दा दफा १८ बमोजिम निर्धारण गरिएको<br> मूल्यमा नघट्ने गरी सबैभन्दा बढी मूल्य कबोल गर्ने व्यक्तिलाई दिनु पर्नेछ । </div><div class="sub-point-item"> (५) उपदफा (४) बमोजिम सम्पत्ति वा साधन लिलाम बिक्री गर्दा लिलाम सकार<br> गर्ने व्यक्तिलाई त्यस्तो सम्पत्ति वा साधन उठाई लैजान सम्पत्ति वा साधनको प्रकृति हेरी<br> तीन दिनदेखि पैंतीस दिनसम्मको म्याद दिनु पर्नेछ । </div><div class="sub-point-item"> (६) बढी मूल्य कबोल गर्ने व्यक्तिले लिलाम सकार नगरेमा वा उपदफा (५)<br> बमोजिम दिइएको म्यादभित्र लिलाम सकार गर्न नआएमा निजले राखेको धरौटी जफत गरी<br> सोभन्दा घटी दोस्रो, तेस्रो र आवश्यकता अनुसार क्रमशः पछिल्लो बढी मूल्य कबोल<br> गर्ने व्यक्तिलाई लिलाम बिक्री गर्नु पर्नेछ । </div><div class="sub-point-item"> (७) उपदफा (२), (४), (५) वा (६) बमोजिम लिलाम बिक्री सम्बन्धी कारवाही<br> गर्दा समेत कसैले पनि लिलाम सकार नगरेमा त्यस्तो सम्पत्ति वा साधनको पुनः मूल्याङ्कन<br> गरी लिलाम बिक्रीको लागि बढीमा दुई पटक पन्ध्र पन्ध्र दिनसम्मको म्याद दिई सूचना प्रकाशन<br> गर्नु पर्नेछ । </div><div class="special-indent"> तर सवारी साधन लिलाम बिक्रीको लागि सूचना प्रकाशन गर्दा प्रत्येक पटक एक्काईस<br> दिनको म्याद दिई सूचना प्रकाशन गर्नु पर्नेछ । </div><div class="sub-point-item"> (८) उपदफा (७) बमोजिम गर्दा समेत सम्पत्ति वा साधन लिलाम बिक्री हुन<br> नसकेमा विभाग वा सम्बन्धित जिल्ला प्रशासन कार्यालयले त्यस्तो सम्पत्ति वा साधन धातुको<br> भए कवाडीको रुपमा वा वार्ता गरी उपयुक्त रुपमा लिलाम बिक्री गर्नु पर्नेछ । </div><div class="sub-point-item"> (९) सम्पत्ति वा साधन लिलाम बिक्रीको लागि उपदफा (२) वा (७) बमोजिम<br> सूचना प्रकाशन गर्दा त्यस्तो सूचना विभागको वेबसाइटमा समेत प्रकाशन गर्नु पर्नेछ । </div><div class="point-item"><span class="bold">२१. लिलाम बिक्री सम्बन्धी विशेष व्यवस्थाः</span> (१) दफा १७ मा जुनसुकै कुरा लेखिएको भए<br> तापनि कसूरको अनुसन्धान तथा तहकिकातको सिलसिलामा परिच्छेद-२ बमोजिम<br> नियन्त्रणमा लिइएको कुनै सम्पत्ति वा साधन राखिराख्दा खिया लाग्ने, टुटी फुटी वा सडीगली<br> जाने वा अन्य कुनै कारणले हानि नोक्सानी हुने भएमा विभाग वा सम्बन्धित जिल्ला प्रशासन<br> कार्यालयले कसूर सम्बन्धी मुद्दा अनुसन्धान तथा तहकिकातको क्रममा रहेको भए सम्बन्धित<br> सरकारी वकिलको परामर्श लिई र अदालतमा मुद्दा पेश भइसकेको भए अदालतको अनुमति<br> लिई त्यस्तो सम्पत्ति वा साधन जफत हुनु अगावै लिलाम बिक्री गर्नु पर्नेछ । </div><div class="sub-point-item"> (२) कसूर सम्बन्धी मुद्दामा दशी प्रमाणको रुपमा अदालत समक्ष पेश भएको कुनै<br> सम्पत्ति वा साधन त्यसै राखिराख्दा खिया लाग्ने, टुटी फुटी वा सडीगली जाने वा अन्य कुनै<br> कारणले हानि नोक्सानी हुने देखेमा अदालतले त्यस्तो सम्पत्ति वा साधन लिलाम बिक्री गर्न<br> आदेश दिन सक्नेछ । </div><div class="sub-point-item"> (३) उपदफा (१) वा (२) बमोजिमको अवस्थामा विभाग वा जिल्ला प्रशासन<br> कार्यालयले सम्पत्ति वा साधन लिलाम बिक्री गर्दा यसै परिच्छेद बमोजिमको कार्यविधि<br> अपनाउनु पर्नेछ । </div><div class="sub-point-item"> (४) यस दफा बमोजिम सम्पत्ति वा साधन लिलाम बिक्री गर्दा प्राप्त हुन आएको<br> रकम सम्बन्धी तथा अन्य तोकिए बमोजिमको विवरण विभाग वा जिल्ला प्रशासन कार्यालयले<br> सम्बन्धित अदालतलाई लिलाम सकार गरेको सात दिनभित्र दिनु पर्नेछ । </div><div class="document-subtitle">परिच्छेद – ६</div><div class="document-subtitle">कसुरजन्य सम्पत्ति व्यवस्थापन कोष सम्बन्धी व्यवस्था</div><div class="point-item"><span class="bold">२२. कसुरजन्य सम्पत्ति व्यवस्थापन कोषः</span> (१) परिच्छेद-२ बमोजिम रोक्का राखिएको वा<br> नियन्त्रणमा लिइएको तथा परिच्छेद-३ बमोजिम जफत गरिएको सम्पत्ति वा साधन<br> व्यवस्थापन गर्न एक कसूरजन्य सम्पत्ति व्यवस्थापन कोष रहनेछ । </div><div class="sub-point-item"> (२) उपदफा (१) बमोजिमको कोषमा देहाय बमोजिमका सम्पत्ति रहनेछनः– </div><div class="nested-point-item"> (क) अदालतको फैसला वा आदेश बमोजिम जफत भएको कसूरबाट प्राप्त<br> सम्पत्ति वा कसूरसँग सम्बन्धित साधन, </div><div class="nested-point-item"> (ख) खण्ड (क) बमोजिमको सम्पत्ति वा साधन लिलाम बिक्री गर्दा,<br> भाडामा दिँदा वा अन्य कुनै प्रकारले व्यवस्थापन गर्दा प्राप्त रकम, </div><div class="nested-point-item"> (ग) अदालतको आदेश बमोजिम जफत भएको धरौटी खातामा रहेको<br> रकम, र </div><div class="nested-point-item"> (घ) विदेशमा जफत भएको भए त्यस्तो रकमबाट नेपाल सरकारलाई<br> प्राप्त हुन आएको रकम । </div><div class="sub-point-item"> (३) कोषको रकम नेपाल राष्ट्र बैङ्क वा कुनै वाणिज्य बैङ्कमा खाता खोली<br> राखिनेछ । </div><div class="sub-point-item"> (४) कोषको खाता सञ्चालन महानिर्देशक तथा विभागको लेखा अधिकृतको संयुक्त<br> दस्तखतबाट हुनेछ । </div><div class="point-item"><span class="bold">२३. कोषको लेखा तथा लेखा परीक्षणः</span> (१) कोषको लेखा प्रचलित कानून बमोजिम<br> राखिनेछ । </div><div class="sub-point-item"> (२) कोषको लेखा परीक्षण महालेखा परीक्षकबाट हुनेछ । </div><div class="point-item"><span class="bold">२४. कोषको प्रयोगः</span> (१) कोषको रकमको प्रयोग देहाय बमोजिम हुनेछः– </div><div class="nested-point-item"> (क) विदेशी अदालतको आदेश वा फैसला बमोजिम जफत गरिएको<br> सम्पत्ति वा साधन लिलाम बिक्री गरी प्राप्त रकम सम्बन्धित<br> मुलुकसँग बाँडफाँट गर्न, </div><div class="nested-point-item"> (ख) धरौटी बापत जम्मा भएको सम्पत्ति तोकिएबमोजिम सम्बन्धित<br> व्यक्तिलाई फिर्ता दिन, </div><div class="nested-point-item"> (ग) अदालतकोआदेश बमोजिम सम्बन्धित व्यक्तिलाई फिर्ता गर्न, </div><div class="nested-point-item"> (घ) सञ्चित कोषमा जम्मा गर्न । </div><div class="sub-point-item"> (२) उपदफा (१) मा जुनसुकै कुरा लेखिएको भए तापनि नेपाल सरकारले कोषमा<br> रहेको रकम कानूनी सुधार, कसूरको रोकथाम, नियन्त्रण, अनुसन्धान, अभियोजन, न्याय<br> सम्पादन तथा सो सम्बन्धी कार्यमा संलग्न जनशक्तिको क्षमता तथा व्यावसायिक दक्षता<br> अभिबृद्धि गर्न प्रयोग गर्न सक्नेछ । </div><div class="sub-point-item"> (३) कोषको रकम प्रयोग सम्बन्धी अन्य व्यवस्था तोकिए बमोजिम हुनेछ । </div><div class="point-item"><span class="bold">२५. कोष सञ्चालन तथा व्यवस्थापन समितिः</span> (१) कोषको सञ्चालन तथा व्यवस्थापन गर्न देहाय<br> बमोजिमको एक कोष सञ्चालन तथा व्यवस्थापन समिति रहनेछः- </div><div class="flex-line"><span class="flex-left">(क) सचिव, अर्थ मन्त्रालय</span><span class="flex-right">- संयोजक</span></div><div class="flex-line"><span class="flex-left">(ख) सहसचिव, कानून, न्याय, संविधान सभा तथा संसदीय<br>मामिला मन्त्रालय</span><span class="flex-right">-सदस्य</span></div><div class="flex-line"><span class="flex-left">(ग) सहसचिव, गृह मन्त्रालय</span><span class="flex-right">- सदस्य</span></div><div class="flex-line"><span class="flex-left">(घ) प्रतिनिधि (प्रथम श्रेणी), महालेखानियन्त्रकको कार्यालय</span><span class="flex-right">– सदस्य</span></div><div class="flex-line"><span class="flex-left">(ङ) महानिर्देशक, विभाग</span><span class="flex-right">- सदस्य सचिव</span></div><div class="sub-point-item"> (२) समितिले आवश्यक देखेमा स्वदेशी वा विदेशी विशेषज्ञलाई समितिको बैठकमा<br> पर्यवेक्षकको रुपमा भाग लिन आमन्त्रण गर्न सक्नेछ । </div><div class="sub-point-item"> (३) समितिको बैठक सम्बन्धी कार्यविधि समिति आफैले निर्धारण गरे बमोजिम<br> हुनेछ । </div><div class="sub-point-item"> (४) समितिको सचिवालय विभागमा रहनेछ । </div><div class="point-item"><span class="bold">२६. समितिको काम, कर्तव्य र अधिकारः</span> समितिको काम, कर्तव्य र अधिकार देहाय बमोजिम<br> हुनेछः- </div><div class="nested-point-item"> (क) कसूरबाट प्राप्त सम्पत्ति वा कसूरसँग सम्बन्धित साधन रोक्का राख्ने, नियन्त्रणमा<br> लिने तथा जफत गर्ने सम्बन्धमा लिइनु पर्ने नीतिका सम्बन्धमा नेपाल<br> सरकार समक्ष सिफारिस गर्ने, </div><div class="nested-point-item"> (ख) अदालतको आदेश बमोजिम विदेशमा रहेको सम्पत्ति वा साधन जफत हुँदा<br> वा विदेशी अदालतको आदेश बमोजिम नेपालमा रहेको सम्पत्ति वा साधन<br> जफत गर्दा प्राप्त सम्पत्तिको बाँडफाँट गर्न नेपाल सरकारलाई सिफारिस गर्ने, </div><div class="nested-point-item"> (ग) कोष सञ्चालनतथा व्यवस्थापनका लागि आवश्यक कार्यविधितथा मापदण्ड<br> बनाउने, र </div><div class="nested-point-item"> (घ) तोकिए बमोजिमको अन्य कार्य गर्ने । </div><div class="document-subtitle">परिच्छेद ७</div><div class="document-subtitle">विविध</div><div class="point-item"><span class="bold">२७. सम्पत्ति वा साधन फुकुवा गर्नु पर्नेः</span> (१) परिच्छेद-२ बमोजिम रोक्का राखिएको वा<br> नियन्त्रणमा लिइएको सम्पत्ति वा साधन कसूरबाट प्राप्त सम्पत्ति वा कसूरसँग सम्बन्धित<br> साधन भएको नदेखिएमा वा त्यस्तो सम्पत्ति वा साधनमा निर्दोष तेस्रो व्यक्तिको कानूनी<br> अधिकार भएको देखिएमा कसूरको सम्बन्धमा मुद्दा दायर भई नसकेको वा दायर नहुने<br> भएमा अनुसन्धान अधिकारीले सरकारी वकिलको परामर्श लिई त्यस्तो सम्पत्ति वा साधन<br> रोक्का राखिएको भए फुकुवा गर्न सम्बन्धित निकायलाई लेखी पठाउनु पर्नेछ र नियन्त्रणमा<br> लिइएको भए सम्बन्धित व्यक्तिलाई फिर्ता दिनु पर्नेछ । </div><div class="sub-point-item"> (२) कसूर सम्बन्धी मुद्दा अदालतमा दायर भई सकेकोमा त्यस्तो सम्पत्ति वा साधन<br> रोक्का राख्न वा नियन्त्रणमा लिइरहन आवश्यक नदेखेमा अदालतले त्यस्तो सम्पत्ति वा साधन<br> फुकुवा गरिदिनेछ । </div><div class="sub-point-item"> (३) उपदफा (१) बमोजिम सम्पत्ति वा साधन फुकुवा भएमा सोको विवरण<br> काठमाण्डौ, भक्तपुर र ललितपुर जिल्लाका अनुसन्धान अधिकारीले विभागमा र अन्य<br> जिल्लाका अनुसन्धान अधिकारीले सम्बन्धित जिल्ला प्रशासन कार्यालयमा तत्काल दिनु<br> पर्नेछ । </div><div class="sub-point-item"> (४) उपदफा (२) बमोजिम सम्पत्ति वा साधन फुकुवा गरेकोमा अदालतले सोको<br> जानकारी सम्बन्धित सरकारी वकिल कार्यालयलाई दिनु पर्नेछ । </div><div class="sub-point-item"> (५) उपदफा (३) बमोजिम विवरण प्राप्त भएमा सम्बन्धित जिल्ला प्रशासन<br> कार्यालयले तथा उपदफा (४) बमोजिम विवरण प्राप्त भएमा सम्बन्धित सरकारी वकिल<br> कार्यालयले सोको विवरण विभागमा पठाउनु पर्नेछ । </div><div class="point-item"><span class="bold">२८. निवेदन दिन सक्नेः</span> (१) कसूरको अनुसन्धान तथा तहकिकातको सिलसिलामा परिच्छेद-<br> २ बमोजिम सम्पत्ति वा साधन रोक्का भएको वा नियन्त्रणमा लिइएकोमा सोबाट मर्का पर्ने<br> व्यक्तिले त्यस्तो सम्पत्ति वा साधन फुकुवा गरिपाउन सम्बन्धित अदालतमा निवेदन दिन<br> सक्नेछ । </div><div class="sub-point-item"> (२) उपदफा (१) बमोजिम निवेदन परेमा र रोक्का रहेको वा नियन्त्रणमा लिइएको<br> सम्पत्ति वा साधन निवेदकको सम्पत्ति भएको देखिएमा र देहायको अवस्था विद्यमान भएमा<br> अदालतले त्यसरी रोक्का राखेको वा नियन्त्रणमा लिइएको त्यस्तो सम्पत्ति वा साधन फुकुवा<br> गर्ने आदेश दिन सक्नेछः- </div><div class="nested-point-item"> (क) निवेदक त्यस्तो कसूरमा संलग्न भएको नदेखिएमा, र </div><div class="nested-point-item"> (ख) त्यस्तो सम्पत्ति वा साधनकसूरबाट प्राप्त सम्पत्ति वा कसूरसँग<br> सम्बन्धित साधन भएको वा शङ्का गर्नु पर्ने मनासिब आधार<br> नभएमा । </div><div class="sub-point-item"> (३) उपदफा (२) बमोजिम आदेश भएमा कसूर सम्बन्धी मुद्दा अदालतमा दायर<br> भइनसकेको वा नियन्त्रणमा लिइएको सम्पत्ति वा साधन विभाग वा सम्बन्धित जिल्ला<br> प्रशासन कार्यालयमा दफा ५ बमोजिम बुझाइनसकेको भए अनुसन्धान अधिकारीले रोक्का<br> राखेको सम्पत्ति वा साधन तत्काल फुकुवा गरिदिनु पर्नेछ र नियन्त्रणमा लिइएको सम्पत्ति<br> वा साधन सम्बन्धित व्यक्तिलाई फिर्ता दिनु पर्नेछ । </div><div class="special-indent"> तर नियन्त्रणमा लिइएको सम्पत्ति वा साधन विभाग वा जिल्ला प्रशासन कार्यालयमा<br> बुझाइसकेको भए विभाग वा जिल्ला प्रशासन कार्यालयले त्यस्तो सम्पत्ति वा साधन तत्काल<br> सम्बन्धित व्यक्तिलाई फिर्ता दिनु पर्नेछ । </div><div class="point-item"><span class="bold">२९. जफत सम्पत्तिको बाँडफाँटः</span> यस ऐन बमोजिम जफत हुने ठहरेको विदेशमा रहेको सम्पत्ति<br> वा साधन तथा कुनै देशको सक्षम अदालतको अन्तिम निर्णय बमोजिम जफत हुने ठहरेको<br> नेपालमा रहेको सम्पत्ति वा साधनको बाँडफाँट सम्बन्धी व्यवस्था नेपाल सरकार तथा<br> सम्बन्धित मुलुकबीच भएको सम्झौता बमोजिम हुनेछ । </div><div class="special-indent"> तर त्यस्तो सम्झौता नभएको अवस्थामा नेपाल सरकारले तोके बमोजिम हुनेछ । </div><div class="point-item"><span class="bold">३०. न्यूनतम खर्च दिन सकिनेः</span> (१) कसूरको अनुसन्धान तथा तहकिकात गर्दा वा मुद्दाको<br> कारबाही गर्दा कुनै व्यक्तिको सम्पूर्ण सम्पत्ति यस ऐन बमोजिम रोक्का भएको वा नियन्त्रणमा<br> लिइएको रहेछ र निज र निजसँग आश्रित व्यक्तिको जीवनयापनको लागि अर्को कुनै<br> उपाय वा स्रोत रहेनछ भने निज र निजसँग आश्रित व्यक्तिको मानवोचित जीवन यापनका<br> लागि आवश्यक पर्ने न्यूनतम् सम्पत्ति फुकुवा गरिदिन वा त्यसरी रोक्का रहेको वा नियन्त्रणमा<br> लिइएको सम्पत्ति मध्येबाट त्यस्ता व्यक्तिलाई न्यूनतम रूपमा जीवनयापन गर्नको लागि<br> आवश्यक पर्ने सम्पत्ति उपलब्ध गराउन अदालतले आदेश दिन सक्नेछ । </div><div class="sub-point-item"> (२) उपदफा (१) बमोजिमको आदेश भएमा देहाय बमोजिम गर्नु पर्नेछः- </div><div class="nested-point-item"> (क) कसूर सम्बन्धी मुद्दा अदालतमा दायर भइनसकेको भए अनुसन्धान<br> अधिकारीले रोक्का भएको सम्पत्तिबाट अदालतको आदेश बमोजिमको<br> सम्पत्ति वा साधन फुकुवा गरिदिनु पर्नेछ । </div><div class="nested-point-item"> (ख) नियन्त्रणमा लिइएको सम्पत्ति अनुसन्धान अधिकारीले दफा ५<br> बमोजिम विभाग वा जिल्ला प्रशासन कार्यालयमा बुझाइसकेको भए<br> विभाग वा सम्बन्धित जिल्ला प्रशासन कार्यालयले तथा बुझाइ<br> नसकेको भए अनुसन्धान अधिकारीले अदालतको आदेश बमोजिमको<br> सम्पत्ति वा साधन फिर्ता गर्नु पर्नेछ । </div><div class="nested-point-item"> (ग) नियन्त्रणमा लिइएको सम्पत्ति वा साधन दफा २१ बमोजिम लिलाम<br> बिक्री गरी सोबाट प्राप्त रकम धरौटी खातामा जम्मा गरिएको भए<br> वा विदेशी मुद्रा वा विनिमेय अधिकार पत्र वा बुहमूल्य धातु वा वस्तु<br> बैङ्कमा जम्मा गरिएको भए विभाग वा सम्बन्धित जिल्ला प्रशासन<br> कार्यालयले अदालतको आदेश बमोजिमको सम्पत्ति फिर्ता गरिदिनु<br> पर्नेछ । </div><div class="point-item"><span class="bold">३१. सम्पत्ति वा साधनको उपयुक्त व्यवस्थापन गर्न सक्नेः</span> (१) कसूरको अनुसन्धान तथा<br> तहकिकातको सिलसिलामा रोक्का राखिएको वा नियन्त्रणमा लिइएको सम्पत्ति वा साधनबाट<br> आयस्ता प्राप्त हुने वा हुन सक्ने देखिएमा विभागले त्यस्तो सम्पत्ति वा साधनको उपयुक्त<br> रुपमा व्यवस्थापन गर्न वा गराउन सक्नेछ । </div><div class="sub-point-item"> (२) उपदफा (१) को प्रयोजनको लागि विभागले त्यस्तो सम्पत्ति वा साधन तोकिए<br> बमोजिम भाडामा लगाउन, लिजमा दिन वा खेती गराउन वा आयस्ता आउने काममा लगाउन<br> सक्नेछ । </div><div class="sub-point-item"> (३) रोक्का राखिएको वा नियन्त्रणमा लिइएको सम्पत्ति वा साधनको व्यवस्थापन<br> सम्बन्धी अन्य व्यवस्था तोकिए बमोजिम हुनेछ । </div><div class="point-item"><span class="bold">३२. सहयोग उपलब्ध गराउनु पर्नेः</span> (१) कसूरबाट प्राप्त सम्पत्ति वा कसूरसँग सम्बन्धित साधन<br> रोक्का वा नियन्त्रण सम्बन्धी काम कारबाहीको सिलसिलामा अनुसन्धान अधिकारीले<br> आवश्यकता अनुसार स्थानीय प्रशासन तथा प्रहरीको सहयोग माग गर्न सक्नेछ । </div><div class="sub-point-item"> (२) उपदफा (१) बमोजिम सहयोग माग गरेमा तत्काल सहयोग उपलब्ध गराउनु<br> सम्बन्धित स्थानीय प्रशासन तथा प्रहरीको कर्तव्य हुनेछ । </div><div class="point-item"><span class="bold">३३. बाधा विरोध गर्नेलाई सजायः</span> (१) कसूरबाट प्राप्त सम्पत्ति वा कसूरसँग सम्बन्धित साधन<br> रोक्का वा नियन्त्रण सम्बन्धी काम कारबाहीमा कसैले बाधा विरोध गरेमा वा अनुसन्धान<br> अधिकारीले दिएको आदेश पालना नगरेमा निजलाई अनुसन्धान अधिकारीको प्रतिवेदनको<br> आधारमा मुद्दा हेर्ने अधिकारीले छ महिनासम्म कैद वा दुईलाख रुपैया“सम्म जरिबाना वा<br> दुवै सजाय गर्न सक्नेछ । </div><div class="sub-point-item"> (२) परिच्छेद-५ बमोजिम सम्पत्ति लिलाम बिक्री गर्दा वा विभागबाट सम्पादन<br> हुने काम कारवाहीमा बाधा विरोध गर्नेलाई विभागको महानिर्देशकले पचास हजार रुपैंयासम्म<br> जरिवाना गर्न सक्नेछ । </div><div class="point-item"><span class="bold">३४. विभागीय सजायः</span> कसूरबाट प्राप्त सम्पत्ति वा कसूरसँग सम्बन्धित साधन रोक्का राख्ने वा<br> नियन्त्रणमा लिने सम्बन्धी कार्य गर्दा अनुसन्धान अधिकारीले जानी जानी कसैलाई दुःख<br> हैरानी वा झन्झट दिने नियतले कुनै काम कारबाही गरेमा प्रचलित कानूनमा जुनसुकै कुरा<br> लेखिएको भए तापनि त्यस्तो कर्मचारीलाई अख्तियारवालाले विभागीय सजाय गर्नु पर्नेछ । </div><div class="point-item"><span class="bold">३५. नेपाल सरकारले आवश्यक व्यवस्था गर्न सक्नेः</span> यस ऐनमा अन्यत्र जुनसुकै कुरा लेखिएको<br> भए तापनि अदालतको आदेश बमोजिम जफत भएका सम्पत्ति वा साधनको प्रयोगका<br> सम्बन्धमा नेपाल सरकारले आवश्यक र उपयुक्त व्यवस्था गर्न सक्नेछ । </div><div class="point-item"><span class="bold">३६. अधिकार प्रत्यायोजनः</span> विभागले यस ऐन बमोजिम आफूलाई प्राप्त अधिकार मध्ये केही<br> अधिकार अनुसन्धान अधिकारी तथा नेपाल सरकारको कुनै निकाय वा अधिकृतलाई सुम्पन<br> सक्नेछ । </div><div class="point-item"><span class="bold">३७. प्रतिवेदन पेश गर्नु पर्नेः</span> (१) विभागले प्रत्येक आर्थिक वर्ष समाप्त भएको मितिले तीन<br> महिनाभित्र आफूले गरेका काम, कारवाही सम्बन्धी प्रतिवेदन नेपाल सरकार समक्ष पेश गर्नु<br> पर्नेछ । </div><div class="sub-point-item"> (२) उपदफा (१) बमोजिमको प्रतिवेदनमा वर्षभरी रोक्का राखिएका, नियन्त्रणमा<br> लिइएका तथा अदालतबाट जफत हुने गरी आदेश वा फैसला भएका सम्पत्ति वा साधन<br> सम्बन्धी विवरण, जफत भई कोषमा जम्मा भएको सम्पत्ति वा साधन सम्बन्धी विवरण, दफा<br> २९ बमोजिम बाँडफाँट भएको रकम सम्बन्धी विवरण तथा सम्पत्ति वा साधन रोक्का राख्ने,<br> नियन्त्रणमा लिने वा जफत गर्ने सम्बन्धमा देखिएका समस्या र समाधानका उपायहरु समेत<br> संलग्न गर्नु पर्नेछ । </div><div class="point-item"><span class="bold">३८. यसै ऐन बमोजिम हुनेः</span> (१) प्रचलित कानूनमा जुनसुकै कुरा लेखिएको भए तापनि यो ऐन<br> प्रारम्भ भए पछि कसूरबाट प्राप्त सम्पत्ति वा कसूरसँग सम्बन्धित साधन रोक्का, नियन्त्रण तथा<br> जफत सम्बन्धी व्यवस्था यसै ऐन बमोजिम हुनेछ । </div><div class="special-indent"> तर यो ऐन प्रारम्भ हुनु अगावै भएको कसूरका सम्बन्धमा त्यस्तो कसूरबाट प्राप्त<br> सम्पत्ति वा कसूरसँग सम्बन्धित साधनको रोक्का, नियन्त्रण तथा जफत प्रचलित कानून<br> बमोजिम हुनेछ । </div><div class="sub-point-item"> (२) प्रचलित कानूनमा कुनै कसूरमा सजाय हुँदा त्यस्तो कसूरसँग सम्बन्धित सम्पत्ति,<br> मालवस्तु वा साधन सम्बन्धित व्यक्तिलाई फिर्ता दिने वा सोबाट पीडितलाई क्षतिपूर्ति दिने<br> व्यवस्था भएको रहेछ भने यो ऐन प्रारम्भ भएपछि त्यस्तो कसूरका सम्बन्धमा कसूरबाट<br> प्राप्त सम्पत्ति वा कसूरसँग सम्बन्धित साधनबाट पनि प्रचलित कानून बमोजिम नै फिर्ता वा<br> क्षतिपूर्ति दिनु पर्नेछ । </div><div class="sub-point-item"> (३) यो ऐन प्रारम्भ हुँदाका बखत प्रचलित कानून बमोजिम जफत भई लिलाम<br> बिक्री सम्बन्धी प्रकृया सुरु नभएका वा लिलाम बिक्री हुन नसकेका सम्पत्ति मालवस्तु वा<br> साधन र सो सम्बन्धी अद्यावधिक विवरण सम्बन्धित निकाय वा अधिकारीले विभाग वा<br> सम्बन्धित जिल्ला प्रशासन कार्यालयमा बुझाउनु पर्नेछ । </div><div class="sub-point-item"> (४) यो ऐन प्रारम्भ हुँदाका बखत प्रचलित कानून बमोजिम अनुसन्धान अधिकारीले<br> अनुसन्धान तथा तहकिकातको सिलसिलामा रोक्का राखेको वा नियन्त्रणमा लिएको सम्पत्ति,<br> मालवस्तु वा साधन र सो सम्बन्धी अद्यावधिक विवरण सम्बन्धित निकाय वा अधिकारीले<br> विभाग वा सम्बन्धित जिल्ला प्रशासन कार्यालयमा बुझाउनु पर्नेछ । </div><div class="sub-point-item"> (५) उपदफा (१) मा जुनसुकै कुरा लेखिएको भए तापनि सम्पत्ति शुद्धीकरण तथा<br> आतङ्ककारी कृयाकलापमा वित्तीय लगानी सम्बन्धी कसूरका सम्बन्धमा कसूरबाट प्राप्त<br> सम्पत्ति वा कसूरसँग सम्बन्धित साधनको रोक्का, नियन्त्रण तथा जफत सम्बन्धी व्यवस्था सो<br> सम्बन्धी प्रचलित कानून बमोजिम हुनेछ । </div><div class="special-indent"> तर त्यसरी रोक्का राखिएको, नियन्त्रणमा लिइएको वा जफत भएको सम्पत्तिको<br> अभिलेख तथा व्यवस्थापन यसै ऐन बमोजिम हुनेछ । </div><div class="point-item"><span class="bold">३९. अन्य कुरामा प्रचलित कानून बमोजिम हुनेः</span> यस ऐनमा कसूरबाट प्राप्त सम्पत्ति वा कसूरसँग<br> सम्बन्धित साधनको रोक्का तथा नियन्त्रण सम्बन्धमा उल्लिखित काम, कर्तव्य र अधिकार<br> बाहेक कसूरको अनुसन्धान तथा तहकिकात गर्न प्रचलित कानून बमोजिम अधिकार प्राप्त<br> निकाय वा अधिकारीको काम, कर्तव्य, अधिकार तथा अन्य व्यवस्था प्रचलित कानून बमोजिम<br> हुनेछ । </div><div class="point-item"><span class="bold">४०. नियम बनाउने अधिकारः</span> यस ऐनको कार्यान्वयनको लागि नेपाल सरकारले आवश्यक नियम<br> बनाउन सक्नेछ । </div><div class="point-item"><span class="bold">४१. निर्देशिका बनाउन सक्नेः</span> यो ऐन तथा यस ऐन अन्तर्गत बनेको नियम विपरीत नहुने गरी<br> नेपाल सरकारले आवश्यक निर्देशिका बनाई लागू गर्न सक्नेछ । </div><div class="footnote"> ∑ सम्पत्ति शुद्धीकरण (मनी लाउण्डरिङ्ग) निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन<br> गर्ने ऐन, २०८० द्वारा संशोधित । </div></body></html>