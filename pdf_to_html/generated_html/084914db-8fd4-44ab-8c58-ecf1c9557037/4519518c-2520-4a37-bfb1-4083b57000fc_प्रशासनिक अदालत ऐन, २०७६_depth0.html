<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>प्रशासनिक अदालत ऐन, २०७६.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } /* Specific styles for document structure to mimic PDF layout */ .section-number { font-weight: 600; display: inline-block; min-width: 2em; /* For alignment of section numbers like 1., 2. */ vertical-align: top; } .subsection-number { font-weight: 400; /* Normal weight for (1), (2), (क) etc. */ display: inline-block; min-width: 2.5em; /* For alignment of (1), (क) etc. */ vertical-align: top; } .indented-paragraph { margin-left: 2em; /* Indent for subsections */ text-align: justify; } .nested-indented-paragraph { margin-left: 4em; /* Further indent for deeply nested points */ text-align: justify; } </style></head><body><div class="header-section"><div class="text-right"><p>प्रमाणीकरण मिति</p><p>२०७६।०६। २४</p></div><div class="document-title">प्रशासकीय अदालत ऐन, २०७६</div><div class="document-subtitle">प्रशासकीय अदालतको सम्बन्धमा व्यवस्था गर्न बनेको ऐन</div></div><div class="content-paragraph"><span class="bold">प्रस्तावनाः</span> प्रशासकीय अदालतको गठन, अधिकार र कार्यविधिका सम्बन्धमा समयानुकूल व्यवस्था गर्न वाञ्छनीय भएकोले, </div><div class="content-paragraph"> सङ्घीय संसदले यो ऐन बनाएको छ । </div><div class="content-paragraph"><span class="section-number">१.</span><span class="bold">संक्षिप्त नाम र प्रारम्भः</span><span class="subsection-number">(१)</span> यस ऐनको नाम “प्रशासकीय अदालत ऐन, २०७६” रहेको छ । </div><div class="content-paragraph indented-paragraph"><span class="subsection-number">(२)</span> यो ऐन तुरुन्त प्रारम्भ हुनेछ । </div><div class="content-paragraph"><span class="section-number">२.</span><span class="bold">परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indented-paragraph"><span class="subsection-number">(क)</span> “अदालत” भन्नाले दफा ३ बमोजिम गठन भएको प्रशासकीय अदालत सम्झनु पर्छ । </div><div class="content-paragraph indented-paragraph"><span class="subsection-number">(ख)</span> “अध्यक्ष” भन्नाले अदालतको अध्यक्ष सम्झनु पर्छ । </div><div class="content-paragraph indented-paragraph"><span class="subsection-number">(ग)</span> “कर्मचारी” भन्नाले नेपाल सरकारको निजामती सेवा, नेपाल स्वास्थ्य सेवा, नेपाल संघीय संसद सेवा वा सार्वजनिक संस्थाको सेवामा कार्यरत कर्मचारी सम्झनु पर्छ र सो शब्दले देहायका व्यक्तिलाई समेत जनाउँछः- </div><div class="content-paragraph nested-indented-paragraph"><span class="subsection-number">(१)</span> सामुदायिक विद्यालयमा कार्यरत शिक्षक, </div><div class="content-paragraph nested-indented-paragraph"><span class="subsection-number">(२)</span> प्रदेश कानून बमोजिम गठन हुने प्रदेश निजामती सेवा, अन्य सरकारी सेवा वा प्रदेश सरकारको पचास प्रतिशतभन्दा बढी स्वामित्व हुने संस्थाको सेवामा रहेको कर्मचारी, </div><div class="content-paragraph nested-indented-paragraph"><span class="subsection-number">(३)</span> स्थानीय तहका कर्मचारी । </div><div class="content-paragraph indented-paragraph"><span class="subsection-number">(घ)</span> “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="content-paragraph indented-paragraph"><span class="subsection-number">(ङ)</span> “सदस्य” भन्नाले अदालतको सदस्य सम्झनु पर्छ र सो शब्दले अध्यक्ष समेतलाई जनाउँछ । </div><div class="content-paragraph indented-paragraph"><span class="subsection-number">(च)</span> “सार्वजनिक संस्था” भन्नाले देहायको संस्था सम्झनु पर्छः- </div><div class="content-paragraph nested-indented-paragraph"><span class="subsection-number">(१)</span> पचास प्रतिशत वा सोभन्दा बढी शेयर वा जायजेथामा नेपाल सरकारको स्वामित्व वा नियन्त्रण भएको कम्पनी, बैंक, संस्थान, प्राधिकरण, निगम, प्रतिष्ठान, बोर्ड, केन्द्र, परिषद् वा नेपाल सरकारबाट नियमित रुपमा अनुदानप्राप्त विद्यालय र यस्तै प्रकृतिका अन्य संगठित संस्था, </div><div class="content-paragraph nested-indented-paragraph"><span class="subsection-number">(२)</span> प्रचलित संघीय कानून बमोजिम गठन भएको नियमनकारी निकाय, </div><div class="content-paragraph nested-indented-paragraph"><span class="subsection-number">(३)</span> नेपाल सरकारले नेपाल राजपत्रमा सूचना प्रकाशन गरी सार्वजनिक संस्था भनी तोकेको अन्य संस्था । </div><div class="content-paragraph"><span class="section-number">३.</span><span class="bold">अदालतको गठनः</span><span class="subsection-number">(१)</span> दफा ७ बमोजिमको मुद्दा वा सो दफा बमोजिमको विषयमा पुनरावेदन सुन्नको लागि नेपाल सरकारले नेपाल राजपत्रमा सूचना प्रकाशन गरी देहाय बमोजिमका अध्यक्ष र सदस्य रहेको प्रशासकीय अदालत गठन गर्नेछः- </div><div class="content-paragraph indented-paragraph"><span class="subsection-number">(क)</span> उच्च अदालतको मुख्य न्यायाधीश भइरहेका वा हुने योग्यता पुगेका वा नेपाल न्याय सेवाका विशिष्ट श्रेणीको पदमा काम गरेका व्यक्तिहरुमध्येबाट न्याय परिषद्को परामर्शमा नेपाल सरकारले तोकेको वा नियुक्त गरेको व्यक्ति <span class="text-right bold" style="display: block; margin-top: -1.7em; margin-right: 2em;">- अध्यक्ष</span></div><div class="content-paragraph indented-paragraph"><span class="subsection-number">(ख)</span> नेपाल न्याय सेवाको विशिष्ट श्रेणीको पदबाट सेवा निवृत्त वा कानूनमा स्नातकोपाधि प्राप्त गरी कानून वा न्यायको क्षेत्रमा कम्तीमा बीस वर्षको अनुभवप्राप्त व्यक्तिहरुमध्येबाट नेपाल सरकारले नियुक्त गरेको एकजना <span class="text-right bold" style="display: block; margin-top: -1.7em; margin-right: 2em;">- सदस्य</span></div><div class="content-paragraph indented-paragraph"><span class="subsection-number">(ग)</span> निजामती सेवाको विशिष्ट श्रेणीको पदबाट सेवा निवृत्त वा कुनै विषयमा स्नातकोपाधि प्राप्त गरी सार्वजनिक प्रशासनको क्षेत्रमा कम्तीमा बीस वर्षको अनुभवप्राप्त व्यक्तिहरुमध्येबाट नेपाल सरकारले नियुक्त गरेको एकजना <span class="text-right bold" style="display: block; margin-top: -1.7em; margin-right: 2em;">- सदस्य</span></div><div class="content-paragraph indented-paragraph"><span class="subsection-number">(२)</span> उपदफा (१) बमोजिम गठन भएको अदालतको मुकाम काठमाडौं उपत्यकामा रहनेछ र सो अदालतको प्रादेशिक क्षेत्राधिकार नेपालभर हुनेछ। </div><div class="content-paragraph indented-paragraph"><span class="subsection-number">(३)</span> उपदफा (२) मा जुनसुकै कुरा लेखिएको भए तापनि कुनै प्रदेशबाट दुई सयभन्दा बढी मुद्दा उपदफा (२) बमोजिमको अदालतमा दर्ता भई चालू अवस्थामा रहेमा त्यस प्रदेशमा नेपाल सरकारले नेपाल राजपत्रमा सूचना प्रकाशन गरी त्यस्तो प्रदेशको राजधानीमा मुकाम रहने गरी उपदफा (१) बमोजिम अदालत गठन गर्नेछ । </div><div class="content-paragraph indented-paragraph"> तर उपदफा (२) बमोजिमको अदालत रहेको प्रदेशको हकमा यस उपदफा बमोजिमको छुट्टै अदालत गठन गरिने छैन । </div><div class="content-paragraph indented-paragraph"><span class="subsection-number">(४)</span> उपदफा (३) बमोजिम गठन भएको अदालतको प्रादेशिक क्षेत्राधिकार न्याय परिषद्को परामर्शमा नेपाल सरकारले नेपाल राजपत्रमा सूचना प्रकाशन गरी तोके बमोजिम हुनेछ । त्यसरी क्षेत्राधिकार तोक्दा सो अदालत रहेको प्रदेशको अतिरिक्त नजिकको अन्य प्रदेशको समेत क्षेत्राधिकार हुने गरी तोक्न सक्नेछ । </div><div class="content-paragraph indented-paragraph"><span class="subsection-number">(५)</span> उपदफा (३) बमोजिम अदालत गठन हुँदाका बखत सो अदालतको प्रादेशिक क्षेत्राधिकारभित्र पर्ने कुनै मुद्दा उपदफा (२) बमोजिमको अदालतमा विचाराधीन रहेको भएमा त्यस्तो मुद्दा उपदफा (३) बमोजिमको अदालतमा सर्नेछ । </div><div class="content-paragraph"><span class="section-number">४.</span><span class="bold">अध्यक्ष तथा सदस्यको पदावधिः</span><span class="subsection-number">(१)</span> अध्यक्ष तथा सदस्यको पदावधि दफा ५ को अधीनमा रही पाँच वर्षको हुनेछ । </div><div class="content-paragraph indented-paragraph"><span class="subsection-number">(२)</span> उपदफा (१) मा जुनसुकै कुरा लेखिएको भए तापनि कुनै पनि व्यक्तिलाई दुईपटकभन्दा बढी अवधिको लागि अध्यक्ष तथा सदस्यको पदमा नियुक्त गरिने छैन। </div><div class="content-paragraph"><span class="section-number">५.</span><span class="bold">पदमा नरहने अवस्थाः</span><span class="subsection-number">(१)</span> यस ऐन बमोजिम नियुक्त अध्यक्ष तथा सदस्य देहायका अवस्थामा आफ्नो पदमा बहाल रहने छैनः- </div><div class="content-paragraph indented-paragraph"><span class="subsection-number">(क)</span> दफा ४ बमोजिम निजको पदावधि समाप्त भएमा, </div><div class="content-paragraph indented-paragraph"><span class="subsection-number">(ख)</span> निजले आफ्नो पदबाट दिएको राजीनामा नेपाल सरकारबाट स्वीकृत भएमा, </div><div class="content-paragraph indented-paragraph"><span class="subsection-number">(ग)</span> खराब आचरण, कार्य क्षमताको अभाव वा इमान्दारीपूर्वक आफ्नो पदीय कर्तव्यको पालना नगरेको आधारमा नेपाल सरकारले निजलाई पदमुक्त गरेमा, </div><div class="content-paragraph indented-paragraph"><span class="subsection-number">(घ)</span> निजको उमेर त्रिसठ्ठी वर्ष पूरा भएमा, </div><div class="content-paragraph indented-paragraph"><span class="subsection-number">(ङ)</span> निजको मृत्यु भएमा । </div><div class="content-paragraph indented-paragraph"><span class="subsection-number">(२)</span> यस ऐन बमोजिम नियुक्त अध्यक्ष वा सदस्यलाई पदबाट हटाउनु अघि नेपाल सरकारले निजलाई आफ्नो सफाई पेश गर्न मनासिब मौका दिनु पर्नेछ । </div><div class="content-paragraph indented-paragraph"><span class="subsection-number">(३)</span> उपदफा (१) मा जुनसुकै कुरा लेखिएको भए तापनि उच्च अदालतको बहालवाला न्यायाधीश अदालतको सदस्य तोकिएको अवस्थामा निज जुनसुकै व्यहोराले उच्च अदालतको न्यायाधीश पदबाट अवकाश प्राप्त गरेमा यस ऐन बमोजिम गठित अदालतबाट स्वतः अवकाश प्राप्त गरेको मानिनेछ । यसरी अवकाशप्राप्त न्यायाधीशले पाउने सुविधा निजको सेवा शर्त सम्बन्धी प्रचलित कानूनमा व्यवस्था भए बमोजिम हुनेछ । </div><div class="content-paragraph"><span class="section-number">६.</span><span class="bold">पारिश्रमिक, सेवाका शर्त र सुविधाः</span> यस ऐन बमोजिम नियुक्त अध्यक्ष तथा सदस्यको पारिश्रमिक, सुविधा र सेवाका शर्त क्रमशः उच्च अदालतको मुख्य न्यायाधीश र न्यायाधीश सरह हुनेछ । </div><div class="content-paragraph"><span class="section-number">७.</span><span class="bold">अदालतको अधिकार क्षेत्रः</span><span class="subsection-number">(१)</span> प्रचलित कानूनमा जुनसुकै कुरा लेखिएको भए तापनि अदालतलाई देहायका मुद्दा वा विषयमा भएको निर्णय वा अन्तिम आदेश उपर पुनरावेदन सुन्ने अधिकार हुनेछः- </div><div class="content-paragraph indented-paragraph"><span class="subsection-number">(क)</span> प्रचलित कानून बमोजिम कर्मचारीलाई दिइएको विभागीय सजाय, </div><div class="content-paragraph indented-paragraph"><span class="subsection-number">(ख)</span> कर्मचारीको बढुवा, </div><div class="content-paragraph indented-paragraph"><span class="subsection-number">(ग)</span> कर्मचारीको सरुवा । </div><div class="content-paragraph indented-paragraph"><span class="subsection-number">(२)</span> उपदफा (१) को खण्ड (क) वा (ख) मा जुनसुकै कुरा लेखिएको भए तापनि कर्मचारीको सेवा शर्त सम्बन्धी कानूनमा कुनै कर्मचारीलाई दिइएको विभागीय सजाय वा बढुवाको सम्बन्धमा कुनै निकाय वा पदाधिकारी समक्ष उजुरी वा पुनरावेदन लाग्ने रहेछ भने त्यस्तो निकाय वा पदाधिकारीले सो विषयमा निर्णय गरेपछि मात्र सो निर्णय उपर अदालतमा पुनरावेदन लाग्नेछ । </div><div class="content-paragraph"><span class="section-number">८.</span><span class="bold">अदालतको अधिकार क्षेत्रको प्रयोगः</span><span class="subsection-number">(१)</span> अदालतको अधिकार क्षेत्रको प्रयोग तीनैजना सदस्यले सामूहिक रुपमा गर्नेछन् । </div><div class="content-paragraph indented-paragraph"> तर एकजना सदस्य उपस्थित भएको इजलासले मुद्दाको कारबाही र अध्यक्ष सहित दुईजना सदस्य उपस्थित भएको इजलासले मुद्दाको कारबाही र किनारा गर्न सक्नेछ । </div><div class="content-paragraph indented-paragraph"><span class="subsection-number">(२)</span> तीनजना सदस्य उपस्थित भएको इजलासमा तीनैजना सदस्यको एकमत वा दुईजना सदस्यको बहुमत कायम भए सो मत अदालतको निर्णय मानिनेछ । </div><div class="content-paragraph indented-paragraph"><span class="subsection-number">(३)</span> दुईजना सदस्य उपस्थित भएको इजलासमा एकमत कायम नभए कारबाहीको हकमा अध्यक्ष सहितको इजलास भए अध्यक्षको राय बमोजिम र अध्यक्ष बाहेकको इजलास भए वरिष्ठ सदस्यको राय बमोजिम गर्नु पर्नेछ । मुद्दाको फैसला वा अन्तिम आदेशको हकमा पहिला अनुपस्थित रहेको सदस्य समक्ष पेश गरी निजले समर्थन गरेको राय अदालतको निर्णय मानिनेछ । </div><div class="content-paragraph indented-paragraph"><span class="subsection-number">(४)</span> उपदफा (३) बमोजिम पहिला अनुपस्थित रहेको सदस्य समक्ष पेश गर्दा पनि फरक-फरक राय हुन गएमा अध्यक्षको राय नै अदालतको निर्णय हुनेछ । </div><div class="content-paragraph"><span class="section-number">९.</span><span class="bold">अदालतको अधिकारः</span> अदालतलाई देहाय बमोजिमको अधिकार हुनेछः- </div><div class="content-paragraph indented-paragraph"><span class="subsection-number">(क)</span> सम्बन्धित निकाय वा अधिकारीले गरेको निर्णय वा अन्तिम आदेशलाई सदर, बदर वा आंशिक बदर गर्ने, </div><div class="content-paragraph indented-paragraph"><span class="subsection-number">(ख)</span> सम्बन्धित निकाय वा अधिकारीले कुनै प्रमाण बुझ्न छुटाएको रहेछ भने सो प्रमाण बुझ्न वा मुद्दाको लगत कायमै राखी त्यस्तो प्रमाण बुझ्नको लागि मिसिल सम्बन्धित निकाय वा अधिकारी समक्ष पठाउने, </div><div class="content-paragraph indented-paragraph"><span class="subsection-number">(ग)</span> सम्बन्धित पक्षसँग केही कुरा बुझ्नु पर्ने देखिएमा सो पक्ष झिकाई बुझ्ने र सम्बन्धित कागजपत्र दाखिल गर्न लगाउने । </div><div class="content-paragraph"><span class="section-number">१०.</span><span class="bold">मिसिल, लिखत वा जवाफ पठाउनु पर्नेः</span><span class="subsection-number">(१)</span> अदालतले मुद्दामा प्रमाणको निमित्त आवश्यक पर्ने कुनै मिसिल, लिखत वा अन्य कुनै कुरा पेश गर्न कुनै निकाय वा अधिकारीलाई आदेश दिएमा वा कुनै कुराको स्पष्टीकरण वा जवाफ माग गरेमा सम्बन्धित निकाय वा अधिकारीले अदालतले तोकेको समयभित्र सो आदेशको पालना गर्नु पर्नेछ । </div><div class="content-paragraph indented-paragraph"><span class="subsection-number">(२)</span> उपदफा (१) बमोजिम अदालतले दिएको आदेशको पालना नगरेको कारणबाट मुद्दाको कारबाही वा किनारा गर्न बाधा परेमा, कुनै पक्षलाई अनावश्यक हैरानी भएमा वा निजको हकमा प्रतिकूल असर परेमा अदालतले सम्बन्धित निकायको प्रमुख वा अधिकारीलाई पटकैपिच्छे एक हजार रुपैयाँसम्म जरिबाना गर्न सक्नेछ । </div><div class="content-paragraph indented-paragraph"> तर त्यस्तो सजाय पाएको कुनै निकायको प्रमुख वा अधिकारीले अदालतको आदेश पालना गर्न नसकेको मनासिब कारण सहित सो जरिबाना हुन नपर्ने सम्बन्धमा अदालतलाई निवेदन दिएमा र त्यस्तो निवेदनको व्यहोरा जाँचबुझ गर्दा मनासिब देखिएमा अदालतले सो जरिबानाको रकम कम गर्न वा जरिबाना गर्ने गरी भएको त्यस्तो आदेश रद्द गर्न सक्नेछ । </div><div class="content-paragraph"><span class="section-number">११.</span><span class="bold">पुनरावेदन गर्नेः</span><span class="subsection-number">(१)</span> पुनरावेदकले जुन निकाय वा अधिकारीको निर्णय वा अन्तिम आदेश उपर पुनरावेदन गर्ने हो सो निकाय वा अधिकारी मार्फत् वा सोझै अदालत समक्ष पुनरावेदन गर्न सक्नेछ । </div><div class="content-paragraph indented-paragraph"><span class="subsection-number">(२)</span> उपदफा (१) बमोजिम पुनरावेदकले कुनै निकाय मार्फत् पुनरावेदन गरेकोमा सो निकायले त्यस्तो पुनरावेदन र सो पुनरावेदनसँग सम्बन्धित मिसिल सात दिनभित्र सम्बन्धित अदालतमा पठाउनु पर्नेछ । </div><div class="content-paragraph indented-paragraph"><span class="subsection-number">(३)</span> उपदफा (१) वा (२) बमोजिम प्राप्त भएको पुनरावेदन जाँचबुझ गर्दा रीत पुगेको तथा स्पष्ट आधार र पर्याप्त प्रमाण रहेको देखिएमा अदालतको रजिष्ट्रारले त्यस्तो पुनरावेदन दर्ता गर्न सक्नेछ । रीत नपुगेको, स्पष्ट आधार र पर्याप्त प्रमाण नभएको वा म्याद नाघेको देखिएमा सोही व्यहोरा खुलाई दरपीठ गर्नु पर्नेछ । </div><div class="content-paragraph indented-paragraph"><span class="subsection-number">(४)</span> पुनरावेदन गर्दा रीत पुऱ्याउनु पर्ने कुरा, पुनरावेदन बापत लाग्ने दस्तुर तथा अन्य व्यवस्था तोकिए बमोजिम हुनेछ । </div><div class="content-paragraph indented-paragraph"><span class="subsection-number">(५)</span> यस ऐनमा अन्यत्र जुनसुकै कुरा लेखिएको भए तापनि सरुवा सम्बन्धमा अदालतमा पुनरावेदन गर्ने कर्मचारीले अदालतबाट अन्तिम फैसला नहुँदासम्म प्रचलित कानून बमोजिमको म्यादभित्र सरुवा भएको कार्यालयमा हाजिर भई नियमित रुपमा कामकाज गर्नु पर्नेछ । </div><div class="content-paragraph"><span class="section-number">१२.</span><span class="bold">पुनरावेदन गर्ने म्यादः</span> प्रचलित कानूनमा जुनसुकै कुरा लेखिएको भए तापनि यस ऐन बमोजिम अदालतमा पुनरावेदन गर्दा त्यस्तो निर्णय वा अन्तिम आदेशको सूचना वा जानकारी पाएको मितिले पैंतीस दिनभित्र पुनरावेदन गर्नु पर्नेछ । </div><div class="content-paragraph indented-paragraph"> तर सम्बन्धित पक्षले काबूबाहिरको परिस्थितिले गर्दा म्याद गुज्रिएको कारण देखाई निवेदन दिएमा र सो व्यहोरा जाँचबुझ गर्दा मनासिब देखिएमा अदालतले तीस दिनसम्मको म्याद थामिदिन सक्नेछ । </div><div class="content-paragraph"><span class="section-number">१३.</span><span class="bold">पुनरावेदन खारेज नहुनेः</span> सर्वोच्च अदालत वा अदालतमा परेको पुनरावेदनको टुङ्गो नलाग्दै पुनरावेदन दिने व्यक्ति सेवाबाट अवकाश भएमा वा निजको मृत्यु भएमा अदालतले सो पुनरावेदन खारेज नगरी अन्तिम किनारा गर्नु पर्नेछ । </div><div class="content-paragraph"><span class="section-number">१४.</span><span class="bold">निर्णय गर्नु पर्ने अवधिः</span> सर्वोच्च अदालत वा अदालतले आफू समक्ष पुनरावेदन परेको एक वर्षभित्र त्यस्तो मुद्दामा निर्णय गरिसक्नु पर्नेछ । </div><div class="content-paragraph"><span class="section-number">१५.</span><span class="bold">अदालतको निर्णय अन्तिम हुनेः</span> अदालतको निर्णय अन्तिम हुनेछ र दफा १६ बमोजिम अनुमति प्राप्त गरेको अवस्थामा बाहेक त्यस उपर पुनरावेदन लाग्ने छैन । </div><div class="content-paragraph"><span class="section-number">१६.</span><span class="bold">पुनरावेदन गर्न अनुमति दिन सक्नेः</span><span class="subsection-number">(१)</span> दफा १५ मा जुनसुकै कुरा लेखिएको भए तापनि देहायको अवस्थामा अदालतले गरेको निर्णय वा अन्तिम आदेश उपर सर्वोच्च अदालतले पुनरावेदन गर्न अनुमति दिन सक्नेछः- </div><div class="content-paragraph indented-paragraph"><span class="subsection-number">(क)</span> अदालतको निर्णय वा अन्तिम आदेशमा गम्भीर संवैधानिक वा कानूनी त्रुटी भएको, </div><div class="content-paragraph indented-paragraph"><span class="subsection-number">(ख)</span> सर्वोच्च अदालतबाट स्थापित कानूनी सिद्धान्त वा नजिरको पालना नगरेको वा गलत किसिमले व्याख्या गरी प्रयोग गरेको । </div><div class="content-paragraph indented-paragraph"><span class="subsection-number">(२)</span> सम्बन्धित पक्षले अदालतबाट मुद्दामा निर्णय वा अन्तिम आदेश भएको थाहा पाएको मितिले पैंतीस दिनभित्र अदालत मार्फत् वा सिधै सर्वोच्च अदालतमा पुनरावेदन गर्ने अनुमतिको लागि निवेदन दिन सक्नेछ । </div><div class="content-paragraph indented-paragraph"><span class="subsection-number">(३)</span> उपदफा (२) बमोजिम दिइने निवेदन साथ तोकिए बमोजिमका विवरण तथा कागजात संलग्न गर्नु पर्नेछ । </div><div class="content-paragraph"><span class="section-number">१७.</span><span class="bold">निर्णय वा आदेश पालना गर्नु पर्नेः</span> अदालतबाट भएका निर्णय वा अन्तिम आदेशको पालना गर्नु सम्बन्धित सबैको कर्तव्य हुनेछ । </div><div class="content-paragraph"><span class="section-number">१८.</span><span class="bold">हाजिर नभए नोकरी नथामिनेः</span><span class="subsection-number">(१)</span> सर्वोच्च अदालत वा अदालतको फैसलाबाट नोकरीमा पुनः स्थापित भएको कर्मचारी फैसलाको जानकारी पाएको मितिले पैंतीस दिनभित्र आफ्नो कार्यालयमा हाजिर हुनु पर्नेछ । </div><div class="content-paragraph indented-paragraph"><span class="subsection-number">(२)</span> उपदफा (१) बमोजिमको अवधिभित्र कार्यालयमा हाजिर नहुने कर्मचारीको नोकरी थामिने छैन । </div><div class="content-paragraph"><span class="section-number">१९.</span><span class="bold">अदालतको अवहेलनामा कारबाही चलाउनेः</span><span class="subsection-number">(१)</span> अदालतले आफ्नो न्याय सम्पादनको कार्यमा कसैले अवरोध गरेमा वा निर्णय वा अन्तिम आदेशको अवज्ञा गरेमा अदालतको अवहेलनामा कारबाही चलाउन सक्नेछ । </div><div class="content-paragraph indented-paragraph"><span class="subsection-number">(२)</span> उपदफा (१) बमोजिम कारबाही चलाउँदा अदालतको अवहेलना गरेको ठहरेमा अदालतले कसूरदारलाई एक वर्षसम्म कैद वा दश हजार रूपैयाँसम्म जरिबाना वा दुवै सजाय वा अन्य उपयुक्त आदेश गर्न सक्नेछ । </div><div class="content-paragraph indented-paragraph"><span class="subsection-number">(३)</span> अदालतको अवहेलनामा कारबाही चलाइएको व्यक्तिले मुद्दाको फैसला नहुँदै जुनसुकै अवस्थामा अदालत समक्ष क्षमा माग्न सक्नेछ । त्यसरी क्षमा मागेको कुरामा अदालत सन्तुष्ट भएमा त्यस्तो मुद्दाको कारबाही तामेलीमा राख्न सक्नेछ । </div><div class="content-paragraph indented-paragraph"><span class="subsection-number">(४)</span> यस दफामा अन्यत्र जुनसुकै कुरा लेखिएको भए तापनि अदालतको अवहेलनामा सजाय पाएको व्यक्तिले अदालत सन्तुष्ट हुने गरी क्षमा मागेमा अदालतले त्यस्तो सजाय कार्यान्वयन नगर्न, घटाउन, परिर्वतन गर्न वा शर्त तोकी त्यस्तो शर्त पूरा गरेमा सजाय कार्यान्वयन नगर्ने आदेश गर्न सक्नेछ । </div><div class="content-paragraph"><span class="section-number">२०.</span><span class="bold">रजिष्ट्रार सम्बन्धी व्यवस्थाः</span><span class="subsection-number">(१)</span> अध्यक्षको सामान्य निर्देशन र नियन्त्रणमा रही अदालतको प्रशासकीय प्रमुखको रूपमा काम गर्न अदालतमा नेपाल न्याय सेवाको राजपत्राङ्कित प्रथम श्रेणीको एकजना रजिष्ट्रार रहनेछ। </div><div class="content-paragraph indented-paragraph"><span class="subsection-number">(२)</span> उपदफा (१) बमोजिमको रजिष्ट्रारको काम, कर्तव्य र अधिकार देहाय बमोजिम हुनेछः- </div><div class="content-paragraph nested-indented-paragraph"><span class="subsection-number">(क)</span> अदालतमा दर्ता गराउन ल्याएका निवेदन तथा पुनरावेदनपत्र दर्ता गर्ने र दर्ता गर्न नमिल्ने भएमा दरपीठ गर्ने, </div><div class="content-paragraph nested-indented-paragraph"><span class="subsection-number">(ख)</span> पुनरावेदकले कानून व्यवसायी नियुक्त गरेकोमा वकालतनामा दर्ता गर्ने, </div><div class="content-paragraph nested-indented-paragraph"><span class="subsection-number">(ग)</span> अदालतमा दर्ता हुन आएका पुनरावेदनपत्रमा प्रचलित कानून बमोजिम लाग्ने रकम दाखिला गराउने, </div><div class="content-paragraph nested-indented-paragraph"><span class="subsection-number">(घ)</span> अदालतको म्याद तथा सूचना जारी गर्ने, तामेल गराउने र सो सम्बन्धमा आवश्यक निकासा दिने, </div><div class="content-paragraph nested-indented-paragraph"><span class="subsection-number">(ङ)</span> कानून बमोजिम मुद्दाका पक्षहरुको म्याद तारिख थाम्ने र तारिखसँग सम्बन्धित व्यवस्था मिलाउने, </div><div class="content-paragraph nested-indented-paragraph"><span class="subsection-number">(च)</span> अदालतको वार्षिक प्रतिवेदन तयार गरी प्रकाशन गर्ने, गराउने, </div><div class="content-paragraph nested-indented-paragraph"><span class="subsection-number">(छ)</span> अदालतको निर्णय कार्यान्वयन गर्ने, गराउने, </div><div class="content-paragraph nested-indented-paragraph"><span class="subsection-number">(ज)</span> मुद्दाको काम कारबाही सम्बन्धी अन्य कार्य गर्ने, </div><div class="content-paragraph nested-indented-paragraph"><span class="subsection-number">(झ)</span> तोकिए बमोजिमका अन्य कार्य गर्ने। </div><div class="content-paragraph indented-paragraph"><span class="subsection-number">(३)</span> उपदफा (१) बमोजिमको रजिष्ट्रारले आफूलाई प्राप्त अधिकारमध्ये आवश्यकता अनुसार कुनै अधिकार आफ्ना मातहतका अधिकृत कर्मचारीलाई प्रत्यायोजन गर्न सक्नेछ । </div><div class="content-paragraph"><span class="section-number">२१.</span><span class="bold">कर्मचारी सम्बन्धी व्यवस्थाः</span> अदालतलाई आवश्यक पर्ने अन्य कर्मचारीहरु नेपाल सरकारले उपलब्ध गराउनेछ । </div><div class="content-paragraph"><span class="section-number">२२.</span><span class="bold">शपथ ग्रहणः</span> आफ्नो कार्यभार सम्हाल्नुअघि यस ऐन बमोजिम नियुक्त अध्यक्षले सर्वोच्च अदालतको प्रधान न्यायाधीश समक्ष र सदस्यले अध्यक्ष समक्ष अनुसूची बमोजिमको ढाँचामा शपथ ग्रहण गर्नु पर्नेछ । </div><div class="content-paragraph"><span class="section-number">२३.</span><span class="bold">मुद्दा सर्नेः</span><span class="subsection-number">(१)</span> यो ऐन प्रारम्भ हुँदाका बखत निजामती सेवा ऐन, २०४९ बमोजिम गठित प्रशासकीय अदालतमा दायर भई छिन्न बाँकी रहेका मुद्दाहरु यस ऐन बमोजिम गठित अदालतमा सर्नेछन् । </div><div class="content-paragraph indented-paragraph"><span class="subsection-number">(२)</span> उपदफा (१) मा जुनसुकै कुरा लेखिएको भए तापनि यो ऐन प्रारम्भ भएपछि अदालतको क्षेत्राधिकार अन्तर्गत पर्ने मुद्दा यो ऐन प्रारम्भ हुँदाका बखत कुनै निकाय वा अधिकारी समक्ष दायर भई कारबाही चलिरहेको रहेछ भने त्यस्तो मुद्दा सोही निकाय वा अधिकारीबाट अन्तिम किनारा लगाउनु पर्नेछ । </div><div class="content-paragraph"><span class="section-number">२४.</span><span class="bold">नेपाल सरकारसँग सम्पर्कः</span> अदालतले नेपाल सरकारसँग सम्पर्क राख्दा कानून तथा न्याय सम्बन्धी विषय हेर्ने नेपाल सरकारको मन्त्रालय मार्फत राख्नु पर्नेछ । </div><div class="content-paragraph"><span class="section-number">२५.</span><span class="bold">नियम बनाउने अधिकारः</span> यस ऐनको कार्यान्वयनको लागि नेपाल सरकारले सर्वोच्च अदालतसँग परामर्श गरी आवश्यक नियम बनाउन सक्नेछ । </div><div class="content-paragraph"><span class="section-number">२६.</span><span class="bold">संशोधन, खारेजी तथा बचाउः</span><span class="subsection-number">(१)</span> यो ऐन प्रारम्भ भएपछि अदालतको क्षेत्राधिकार रहेको विषयमा सार्वजनिक संस्थाका कर्मचारीको सेवा शर्त सम्बन्धी प्रचलित कानून बमोजिम त्यस्तो संस्थाको कुनै कर्मचारीलाई दिइएको विभागीय सजाय वा बढुवाको निर्णय उपर कुनै निकाय वा पदाधिकारी समक्ष उजूरी वा पुनरावेदन लाग्ने रहेछ भने त्यस्तो निकाय वा पदाधिकारीले निर्णय गरेपछि सो निर्णय उपर अदालतमा पुनरावेदन लाग्ने गरी त्यस्ता कानूनमा स्वतः संशोधन भएको मानिनेछ । </div><div class="content-paragraph indented-paragraph"><span class="subsection-number">(२)</span> देहायका ऐनमा देहाय बमोजिम खारेजी वा संशोधन गरिएकोछः- </div><div class="content-paragraph nested-indented-paragraph"><span class="subsection-number">(क)</span> निजामती सेवा ऐन, २०४९ को दफा ६९ खारेज गरिएको छ । </div><div class="content-paragraph nested-indented-paragraph"><span class="subsection-number">(ख)</span> नेपाल स्वास्थ्य सेवा ऐन, २०५३ को दफा ७६ को उपदफा (१) मा रहेका “निजामती सेवा ऐन, २०४९ को दफा ६९ को उपदफा (१) बमोजिम गठन भएको प्रशासकीय अदालतमा” भन्ने शब्दहरुको सट्टा “प्रचलित कानून बमोजिम गठन भएको प्रशासकीय अदालतमा” भन्ने शब्दहरु राखिएका छन् । </div><div class="content-paragraph nested-indented-paragraph"><span class="subsection-number">(ग)</span> संघीय संसद सचिवालय सम्बन्धी ऐन, २०६४ को दफा ९१ को उपदफा (१) मा रहेका "निजामती सेवा ऐन, २०४९ को दफा ६९ को उपदफा (१) बमोजिम गठन भएको प्रशासकीय अदालत" भन्ने शब्दहरुको सट्टा "प्रचलित कानून बमोजिम गठन भएको प्रशासकीय अदालत" भन्ने शब्दहरु राखिएका छन् । </div><div class="content-paragraph indented-paragraph"><span class="subsection-number">(३)</span> यो ऐन प्रारम्भ हुँदाका बखत निजामती सेवा ऐन, २०४९ बमोजिम गठित प्रशासकीय अदालतबाट भए गरेका काम कारबाही यसै अदालतबाट भए गरे सरह मानिनेछ । </div><div class="header-section" style="margin-top: 50px;"><div class="document-subtitle">अनुसूची</div><div class="document-subtitle">(दफा २२ सँग सम्बन्धित)</div><div class="document-title">शपथ ग्रहण</div></div><div class="content-paragraph"> म <span class="form-field large"></span> मुलुक र जनताप्रति पूर्ण वफादार रही सत्य निष्ठापूर्वक प्रतिज्ञा गर्छु/ईश्वरको नाममा शपथ लिन्छु कि नेपाली जनता, प्रचलित संविधान तथा अन्य कानूनप्रति पूर्ण वफादार रही प्रशासकीय अदालतको अध्यक्ष/सदस्य पदको कामकाज प्रचलित कानूनको अधीनमा रही, कसैको डर नमानी, पक्षपात नगरी, कसैप्रति पूर्वाग्रह वा खराब भावना नलिई, इमान्दारी साथ पालना गर्नेछु र आफ्नो कर्तव्य पालनाको सिलसिलामा आफूलाई ज्ञात हुन आएको कुरा प्रचलित कानून पालना गर्दा बाहेक म पदमा बहाल रहेको वा नरहेको कुनै पनि अवस्थामा प्रकट वा सङ्केत गर्ने छैन । </div><div class="signature-section"><div style="display: flex; justify-content: space-between;"><p>मितिः <span class="form-field medium"></span></p><p>नामः <span class="form-field medium"></span></p></div><div style="display: flex; justify-content: flex-end;"><p>दस्तखतः <span class="form-field medium"></span></p></div></div></body></html>