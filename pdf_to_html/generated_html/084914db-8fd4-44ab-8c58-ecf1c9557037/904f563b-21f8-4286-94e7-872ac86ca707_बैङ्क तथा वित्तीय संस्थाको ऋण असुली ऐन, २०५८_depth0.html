<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>बैङ्क तथा वित्तीय संस्थाको ऋण असुली ऐन, २०५८.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; /* border: 2px solid #000; */ /* Removed for tables that don't have full borders visually */ } th, td { /* border: 1px solid #000; */ /* Removed for tables that don't have full borders visually */ padding: 5px 8px; /* Adjusted padding to better match visual density */ text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .table-no-border th, .table-no-border td { border: none; padding: 0 8px; /* Adjust padding for no-border tables */ } .table-no-border th { text-align: left; background-color: transparent; } .table-no-border td:last-child { text-align: right; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-1 { margin-left: 20px; } .indent-2 { margin-left: 40px; } .indent-3 { margin-left: 60px; } .line-break-after-para { margin-bottom: 0px; } .no-margin { margin: 0; } .footnote { font-size: 12px; line-height: 1.5; margin-top: 5px; text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">बैंङ्क तथा वित्तीय संस्थाको ऋण असुली ऐन, २०५८</div><div class="text-right no-margin">लालमोहर र प्रकाशन मिति</div><div class="text-right no-margin">२०५८।१०।१७</div><div class="text-right">प्रमाणीकरण र प्रकाशन मिति</div></div><table class="table-no-border"><thead><tr><th style="width: 60%;">संशोधन गर्ने ऐन</th><th style="width: 40%; text-align: right;">प्रमाणीकरण र प्रकाशन मिति</th></tr></thead><tbody><tr><td>१. बैङ्क तथा वित्तीय संस्थाको ऋण असुली<br>(पहिलो संशोधन) ऐन, २०६३</td><td>२०६३।१०।१९</td></tr><tr><td>२. गणतन्त्र सुदृढीकरण तथा केही नेपाल कानुन<br>संशोधन गर्ने ऐन, २०६६<sup style="font-size: 0.8em; vertical-align: super; line-height: 0;">७</sup></td><td>२०६६।१०।७</td></tr><tr><td>३. बैङ्क तथा वित्तीय संस्थाको ऋण असुली<br>(दोस्रो संशोधन) ऐन, २०६६</td><td>२०६६।१०।१३</td></tr><tr><td>४. केही नेपाल ऐन संशोधन गर्ने ऐन, २०७२</td><td>२०७२।११।१३</td></tr></tbody></table><div class="text-center content-paragraph" style="margin-top: 0;">२०५८ सालको ऐन नं. १६</div><div class="content-paragraph no-margin" style="margin-top: 0;"> X<span class="form-field xlarge"></span></div><div class="document-title">बैंङ्क तथा वित्तीय संस्थाको ऋण असुलीका सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> बैंङ्क तथा वित्तीय संस्थाको ऋण असुली सम्वन्धी मुद्दाहरु छिटो छरितो ढङ्गबाट कारबाही र किनारा गरी ऋणीबाट लिनु पर्ने ऋणको साँवा तथा ब्याज रकम असुलउपर गर्ने व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज ज्ञानेन्द्र वीर विक्रम शाहदेवको शासनकालको पहिलो वर्षमा संसदले यो ऐन बनाएको छ । </div><div class="footnote"><p><sup>+</sup> यो ऐन २०६३ साल साउन १गते देखि प्रारम्भ भएको मानिने गरी दफा १ को उपदफा (२) मा व्यवस्था भएको ।</p><p><sup>•</sup> यो ऐन संवत् २०६५ साल जेठ १५ गतेदेखि लागू भएको ।</p><p><sup>*</sup> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</p></div><div class="text-center" style="margin-top: 20px;">१</div><div style="page-break-before: always;"></div><div class="header-section"><div class="document-subtitle">परिच्छेद-१</div><div class="document-subtitle">प्रारम्भिक</div></div><div class="content-paragraph no-margin"><span class="bold">१. संक्षिप्त नाम र प्रारम्भः</span> (१) यस ऐनको नाम “बैंङ्क तथा वित्तीय संस्थाको ऋण असुली ऐन, २०५८” रहेको छ । </div><div class="content-paragraph no-margin"><span class="indent-1">(२) यो ऐन नेपाल सरकारले नेपाल राजपत्रमा सूचना प्रकाशन गरी तोकेको मितिदेखि प्रारम्भ हुनेछ । •</span></div><div class="content-paragraph no-margin"><span class="bold">२. परिभाषाः</span> विषय र प्रसङ्गले अर्को अर्थ नलागेमा यस ऐनमा, </div><div class="content-paragraph no-margin"><span class="indent-1">(क) “बैंङ्क तथा वित्तीय संस्था” भन्नाले दफा ४ बमोजिम स्थापना भएको न्यायाधिकरण सम्झनु पर्छ ।</span></div><div class="content-paragraph no-margin"><span class="indent-1">(ख) “न्यायाधिकरण” भन्नाले दफा ४ बमोजिम स्थापना भएको न्यायाधिकरण सम्झनु पर्छ ।</span></div><div class="content-paragraph no-margin"><span class="indent-1">(ग) “सदस्य” भन्नाले दफा ४ बमोजिम स्थापना भएको न्यायाधिरकरणको सदस्य सम्झनु पर्छ र सो शब्दले न्यायाधिकरणको अध्यक्ष समेतलाई जनाउनेछ ।</span></div><div class="content-paragraph no-margin"><span class="indent-1">(घ) “पुनरावेदन न्यायाधिकरण” भन्नाले दफा ८ बमोजिम स्थापना भएको पुनरावेदन न्यायाधिकरण सम्झनु पर्छ ।</span></div><div class="content-paragraph no-margin"><span class="indent-1">(ङ) “पुनरावेदन सुन्ने अधिकारी” भन्नाले दफा ९ बमोजिम नियुक्त भएको व्यक्ति सम्झनु पर्छ ।</span></div><div class="content-paragraph no-margin"><span class="indent-1">(च) “ऋण” भन्नाले चल, अचल सम्पत्ति, धितो, बन्धक वा अन्य आवश्यक सुरक्षण वा जमानत लिई वा नलिई बैंङ्क वा वित्तीय संस्थाले ऋणीलाई दिएको कर्जाको साँवा तथा ब्याज सम्झनु पर्छ र सो शब्दले वासलात बाहिरको कारोबारबाट लिन बाँकी रकम वा सो बापत लाग्ने शुल्क, कमिशन तथा ब्याज समेतलाई जनाउँनेछ ।</span></div><div class="footnote"><p><sup>•</sup> यो ऐन २०६० साल साउन १ गते देखि प्रारम्भ हुने गरी तोकिएको (नेपाल राजपत्र मिति २०६०।३।२) ।</p></div><div class="text-center" style="margin-top: 20px;">२</div><div style="page-break-before: always;"></div><div class="content-paragraph no-margin"><span class="indent-1">(छ) “ऋणी” भन्नाले बैंङ्क वा वित्तीय संस्थाबाट ऋण लिने व्यक्ति, फर्म, कम्पनी वा प्रचलित कानूनबमोजिम स्थापना भएको संगठित संस्था सम्झनु पर्छ र सो शब्दले जमानत दिने व्यक्ति समेतलाई जनाउँनेछ ।</span></div><div class="content-paragraph no-margin"><span class="indent-1">(ज) “ऋण असुली अधिकृत” भन्नाले दफा २८ बमोजिम तोकिएको अधिकृत सम्झनु पर्छ ।</span></div><div class="content-paragraph no-margin"><span class="indent-1">(झ) “तोकिएको” वा “तोकिएबमोजिम” भन्नाले यस ऐन अन्तर्गत बनेको नियममा तोकिएको वा तोकिएबमोजिम सम्झनु पर्छ ।</span></div><div class="content-paragraph no-margin"><span class="bold">३. ऐनको व्यवस्था लागु हुने बैंङ्क तथा वित्तीय संस्थाहरुः</span> देहायका बैंङ्क तथा वित्तीय संस्थाको ऋण असुली सम्वन्धी मुद्दाको लागि यस ऐनको व्यवस्था लागू हुनेछः- </div><div class="content-paragraph no-margin"><span class="indent-1">(क) कृषि विकास बैंङ्क ऐन, २०२४ बमोजिम स्थापना भएका कृषि विकास बैक,</span></div><div class="content-paragraph no-margin"><span class="indent-1">(ख) वाणिज्य बैंङ्क ऐन, २०३१ बमोजिम स्थापना भएका वाणिज्य बैंङ्क,</span></div><div class="content-paragraph no-margin"><span class="indent-1">(ग) नेपाल औद्योगिक विकास निगम ऐन, २०४६ बमोजिम स्थापना भएको नेपाल औद्योगिक विकास निगम,</span></div><div class="content-paragraph no-margin"><span class="indent-1">(घ) नेपाल राष्ट्र बैङ्कले समय समयमा तोकेका अन्य वित्तीय संस्थाहरु ।</span></div><div class="content-paragraph no-margin" style="margin-top: 10px;"> तर पाँच लाख रुपैयाँभन्दा कम साँवा रकम भएको ऋण असुल गर्दा यो ऐनको व्यवस्था लागू हुने छैन । </div><div class="header-section"><div class="document-subtitle">परिच्छेद-२</div><div class="document-subtitle">न्यायाधिकरण तथा पुरावेदन न्यायाधिकरणको स्थापना र गठन</div></div><div class="content-paragraph no-margin"><span class="bold">४. न्यायाधिकरणको स्थापना र गठनः</span> (१) बैंङ्क तथा वित्तीय संस्थाको ऋण असुली सम्वन्धी मुद्दाको शुरु कारबाही तथा किनारा गर्नका लागि नेपाल सरकारले नेपाल राजपत्रमा सूचना प्रकाशन गरी आवश्यकता अनुसार ऋण असुली न्यायाधिकरणको स्थापना गर्न सक्नेछ । </div><div class="content-paragraph no-margin"><span class="indent-1">(२) उपदफा (१) बमोजिम स्थापना हुने न्यायाधिकरणको मुकाम तथा प्रादेशिक क्षेत्राधिकार त्यस्तो सूचनामा तोकिएबमोजिम हुनेछ ।</span></div><div class="text-center" style="margin-top: 20px;">३</div><div style="page-break-before: always;"></div><div class="content-paragraph no-margin"><span class="indent-1">(३) न्यायाधिकरणमा देहाय बमोजिमका सदस्य रहनेछन्ः-</span></div><div class="content-paragraph no-margin"><span class="indent-2">(क) कानून सदस्य,</span></div><div class="content-paragraph no-margin"><span class="indent-2">(ख) बैंकिङ्ग सदस्य, र</span></div><div class="content-paragraph no-margin"><span class="indent-2">(ग) लेखा सदस्य ।</span></div><div class="content-paragraph no-margin"><span class="indent-1">▶(३क) न्यायाधिकरणमा कार्यबोझ बढेमा नेपाल सरकारले सदस्य संख्या थप गर्न सक्नेछ ।</span></div><div class="content-paragraph no-margin"><span class="indent-1">▶(३ख) उपदफा (३क) बमोजिम सदस्य थपिएकोमा न्यायाधिकरणमा आवश्यकता अनुसार इजलास रहनेछन् र प्रत्येक इजलासमा कानून, बैङ्किङ्ग र लेखा सदस्य रहनेछन् ।</span></div><div class="content-paragraph no-margin"><span class="indent-1">(३ग) न्यायाधिकरणमा एक भन्दा बढी इजलास भएकोमा इजलास गठन गरी मुद्दा तोक्ने कार्य अध्यक्षले गर्नेछ ।</span></div><div class="content-paragraph no-margin"><span class="indent-1">*(४) न्यायाधिकरणको अध्यक्ष कानून सदस्य हुनेछ र एक भन्दा बढी सङ्ख्यामा कानून सदस्य भएको अवस्थामा न्यायाधिकरणमा पहिले नियुक्ति भएको कानून सदस्य, त्यस्तो कानून सदस्य अनुपस्थित भएमा अर्को कानून सदस्य र त्यस्तो कानून सदस्य नभएमा वा भएपति अनुपस्थित भएमा पहिले नियुक्ति भएको बैङ्किङ्ग सदस्य र निज पनि अनुपस्थित भएमा उपस्थित भएको बैङ्किङ्ग सदस्य न्यायाधिकरणको अध्यक्ष हुनेछ ।</span></div><div class="content-paragraph no-margin"><span class="indent-1">(५) यस दफामा अन्यत्र जुनसुकै कुरा लेखिएको</span></div><div class="content-paragraph no-margin"> भए तापनि नेपाल सरकारले नेपाल राजपत्रमा सूचना प्रकाशन गरी न्यायाधिकरणको प्रादेशिक क्षेत्राधिकारमा थप गरी ऋण असुली सम्वन्धी मुद्दाको शुरु कारबाही तथा किनारा गर्न अधिकार प्रदान गर्न सक्नेछ । </div><div class="footnote"><p><sup>►</sup> दोस्रो संशोधनद्वारा थप</p><p><sup>↑</sup> दोस्रो संशोधनद्वारा संशोधित ।</p></div><div class="text-center" style="margin-top: 20px;">४</div><div style="page-break-before: always;"></div><div class="content-paragraph no-margin"><span class="bold">५. सदस्यको नियुक्तिः</span> नेपाल सरकारले नेपाल राजपत्रमा सूचना प्रकाशन गरी दफा ६ बमोजिम योग्यता पुगेका व्यक्तिहरुमध्येबाट सदस्य नियुक्ती गर्नेछ । </div><div class="content-paragraph no-margin"> तर बैंकिङ्ग तथा लेखा सदस्यको नियुक्ति गर्दा नेपाल सरकारले नेपाल राष्ट्र बैंङ्कको परामर्श लिनेछ । </div><div class="content-paragraph no-margin"><span class="bold">६. सदस्यको योग्यताः</span> सदस्य हुनका लागि देहायबमोजिमको योग्यता पुगेको हुनुपर्नेछः– </div><div class="content-paragraph no-margin"><span class="indent-1">(क) कानून सदस्यको लागि जिल्ला अदालतको न्यायाधीश भैरहेको वा भैसकेको वा हुन योग्यता पुगेको व्यक्ति,</span></div><div class="content-paragraph no-margin"><span class="indent-1">(ख) बैंकिङ्ग सदस्यको लागि अर्थशास्त्र वा वाणिज्यशास्त्रमा कम्तीमा स्नातकोत्तर उपाधि प्राप्त गरी प्रचलित कानूनबमोजिम स्थापना भएको बैंङ्क वा वित्तीय संस्थको कम्तीमा द्वितीय श्रेणीको अधिकृत स्तरको पदमा दश वर्षको अनुभव प्राप्त व्यक्ति,</span></div><div class="content-paragraph no-margin"><span class="indent-1">(ग) लेखा सदस्यको लागि वाणिज्यशास्त्रमा स्नातकोत्तर उपाधि प्राप्त गरी वा चार्टर्ड एकाउण्टेन्सी वा सो सरहको परीक्षा उत्तीर्ण गरी कम्तीमा “ख” श्रेणीको लेखापरीक्षकको प्रमाणपत्र प्राप्त गरी बैंकिङ्ग वा वित्तीय क्षेत्रको लेखापरीक्षण सम्वन्धी काममा कम्तीमा दश वर्षको अनुभव प्राप्त व्यक्ति ।</span></div><div class="content-paragraph no-margin"><span class="bold">७. सदस्यको पदावधिः</span> सदस्य आफ्नो पदमा नियुक्त भएको मितिले पाँच वर्षको अवधिसम्म बहाल रहनेछ र निजको पुनः नियुक्ति हुन सक्नेछ । </div><div class="content-paragraph no-margin"><span class="bold">८. पुनरावेदन न्यायाधिकरणको स्थापनाः</span> (१) यस ऐन बमोजिम न्यायाधिकरणले गरेको निर्णय उपर पुनरावेदन सुन्ने प्रयोजनको लागि नेपाल सरकारले नेपाल राजपत्रमा सूचना प्रकाशन गरी आवश्यकता अनुसार ऋण असुली पुनरावेदन न्यायाधिकरणको स्थापना गर्न सक्नेछ । </div><div class="content-paragraph no-margin"><span class="indent-1">(२) उपदफा (१) बमोजिम पुनरावेदन न्यायाधिकरणको स्थापना गर्दा त्यस्ता पुनरावेदन न्यायाधिकरणको मुकाम तथा प्रादेशिक क्षेत्राधिकार समेत तोकिदिनु पर्नेछ ।</span></div><div class="text-center" style="margin-top: 20px;">५</div><div style="page-break-before: always;"></div><div class="content-paragraph no-margin"><span class="indent-1">(३) नेपाल सरकारले नेपाल राजपत्रमा सूचना प्रकाशन गरी कुनै पुनरावेदन न्यायाधिकरणलाई आफ्नो प्रादेशिक क्षेत्राधिकारभन्दा बाहिरको न्यायाधिकरणले गरेको आदेश वा निर्णय उपर पुनरावेदन सुन्ने गरी तोक्न सक्नेछ ।</span></div><div class="content-paragraph no-margin"><span class="bold">९. पुनरावेदन सुन्ने अधिकारीको नियुक्तिः</span> नेपाल सरकारले <span style="font-size: 0.8em; vertical-align: super; line-height: 0;">•</span>उच्च अदालतको न्यायाधीश भैरहेको वा भैसकेको वा हुन योग्यता पुगेको कुनै व्यक्तिलाई नेपाल राजपत्रमा सूचना प्रकाशन गरी पुनरावेदन न्यायाधिकरणको पुनरावेदन सुन्ने अधिकारीको पदमा नियुक्त गर्न सक्नेछ । </div><div class="content-paragraph no-margin"><span class="bold">१०. पुनरावेदन सुन्ने अधिकारीको पदावधिः</span> पुनरावदेन सुन्ने अधिकारी आफ्नो पदमा नियुक्ती भएको मितिले पाँच वर्षको अवधिसम्म बहाल रहनेछ र निजको पुनः नियुक्ती हुन सक्नेछ । </div><div class="content-paragraph no-margin"><span class="bold">११. पारिश्रमिक तथा सुविधाः</span> सदस्य र पुनरावेदन सुन्ने अधिकारीको पारिश्रमिक तथा सुविधा र सेवाका अन्य शर्तहरु तोकिएबमोजिम हुनेछ । </div><div class="content-paragraph no-margin"><span class="bold">१२. पदमा नरहने अवस्थाः</span> (१) देहायका अवस्थामा सदस्य वा पुनरावेदन सुन्ने अधिकारी आफ्नो पदमा बहाल रहने छैनः– </div><div class="content-paragraph no-margin"><span class="indent-1">(क) यस ऐन बमोजिम पदावधि समाप्त भएमा,</span></div><div class="content-paragraph no-margin"><span class="indent-1">(ख) आफ्नो पदबाट दिएको राजिनामा नेपाल सरकारबाट स्वीकृत भएमा,</span></div><div class="content-paragraph no-margin"><span class="indent-1">(ग) खराब आचरण भएको वा कार्यक्षमताको अभाव भएको भन्ने आधारमा नेपाल सरकारले हटाएमा ।</span></div><div class="content-paragraph no-margin"><span class="indent-1">(२) उपदफा (१) को खण्ड (ग) बमोजिम नेपाल सरकारले पदबाट हटाउने आदेश दिनुभन्दा अघि निजलाई सफाईको उचित मौका दिनु पर्नेछ ।</span></div><div class="footnote"><p><sup>•</sup> केही नेपाल ऐन संशोधन गर्ने ऐन, २०७२ द्वारा संशोधित ।</p></div><div class="text-center" style="margin-top: 20px;">६</div><div style="page-break-before: always;"></div><div class="content-paragraph no-margin"><span class="bold">१३. रिक्त पदको पूर्तिः</span> दफा १२ बमोजिम वा अन्य कुनै कारणबाट सदस्य वा पुनरावेदन सुन्ने अधिकारीको पद रिक्त हुन आएमा त्यसरी रिक्त भएको पदमा निजको बाँकी अवधिको लागि दफा ५ वा दफा ९ बमोजिमको प्रक्रियाबाट पूर्ति गरिनेछ । </div><div class="header-section"><div class="document-subtitle">परिच्छेद ३</div><div class="document-subtitle">न्यायाधिरकरण तथा पुनरावेदन न्यायाधिकरणको क्षेत्राधिकार तथा कार्यविधि</div></div><div class="content-paragraph no-margin"><span class="bold">१४. काम, कर्तव्य र क्षेत्राधिकारः</span> (१) यस ऐन बमोजिम न्यायाधिकरण स्थापना भएपछि आफ्नो क्षेत्राधिकार भित्रको बैंङ्क तथा वित्तीय संस्थाको ऋण असुली सम्वन्धी मुद्दाको शुरु कारबाही तथा किनारा गर्ने अधिकार न्यायाधिकरणको हुनेछ । </div><div class="content-paragraph no-margin"><span class="indent-1">(२) न्यायाधिकरणको अधिकारक्षेत्रको प्रयोग तीनैजना सदस्यले सामूहिक रुपमा गर्नेछन् । बहुमतको राय न्यायाधिकरणको निर्णय मानिनेछ ।</span></div><div class="content-paragraph no-margin"><span class="indent-1">(३) उपदफा (२) मा जुनसुकै कुरा लेखिएको भए तापनि कानून सदस्य सहित दुई जना सदस्यको उपस्थिति भएमा मुद्दाको कारबाही र किनारा गर्न सकिनेछ । कानून सदस्य बाहेक अरु दुई जना सदस्यको उपस्थितिमा मुद्दाको निर्णय गर्न वा अन्तिम आदेश दिन बाहेक अरु कारबाही गर्न सकिनेछ ।</span></div><div class="content-paragraph no-margin"><span class="indent-1">(४) उपदफा (३) बमोजिम दुई जना सदस्यको उपस्थितिमा मुद्दाको कारबाही र किनारा गर्दा मतैक्य हुन नसकेमा अनुपस्थित रहेको सदस्य समेतको उपस्थितिमा पेश गर्नु पर्नेछ ।</span></div><div class="content-paragraph no-margin"><span class="indent-1">(५) उपदफा (४) बमोजिम पेश गर्दा पनि बहुमत कायम हुन नसकेमा त्यस्तो मुद्दाको हकमा पुनरावेदन न्यायाधिकरण समक्ष निकासको लागि लेखी पठाउनु पर्नेछ ।</span></div><div class="content-paragraph no-margin"><span class="indent-1">(६) पुनरावेदन न्यायाधिकरण स्थापना भएपछि आफ्नो क्षेत्राधिकारभित्रको न्यायाधिकरणले दिएको आदेश उपर पुनरावेदन सुन्ने अन्तिम अधिकार पुनरावेदन न्यायाधिकरणको हुनेछ ।</span></div><div class="text-center" style="margin-top: 20px;">७</div><div style="page-break-before: always;"></div><div class="content-paragraph no-margin"><span class="indent-1">(७) यस ऐनमा अन्यत्र जुनसुकै कुरा लेखिएको भए तापनि बैंङ्क तथा वित्तीय संस्थाले आफूले असुल गर्नु पर्ने ऋण सम्बन्धमा देहायबमोजिमको अवस्था पूरा भएको ऋण असुली सम्बन्धमा मात्र निवेदन दिन सक्नेछः–</span></div><div class="content-paragraph no-margin"><span class="indent-2">(क) ऋणीसँग ऋण फछ्यौट गर्न, गराउन यथेष्ट छलफल तथा क्रियाकलाप गरेको हुनु पर्ने,</span></div><div class="content-paragraph no-margin"><span class="indent-2">(ख) ऋण असुली सम्वन्धी बैंङ्क तथा वित्तीय संस्थाबाट पर्याप्त कारबाही भई ऋण असुल हुन नसकेको हुनु पर्ने ।</span></div><div class="content-paragraph no-margin"><span class="bold">१५. न्यायाधिकरणमा निवेदन दिनु पर्नेः</span> (१) बैंङ्क तथा वित्तीय संस्थाले ऋणीबाट असुलउपर गर्नु पर्ने रकम असुलउपर गर्न नसकेमा देहायको म्यादभित्र न्यायाधिकरण समक्ष त्यस्तो रकम असुलउपर गराई पाउन तोकिएको दस्तुर संलग्न राखी तोकिएको ढाँचामा उजुरी निवेदन दिनु पर्नेछः </div><div class="content-paragraph no-margin"><span class="indent-1">(क) यो ऐन प्रारम्भ हुँदाका बखत भाखा नाघी सकेका कर्जाहरुको हकमा यो ऐन प्रारम्भ भएको मितिले पाँच वर्ष भित्र ।</span></div><div class="content-paragraph no-margin"><span class="indent-1">(ख) यो ऐन प्रारम्भ भएपछि भाखा नाघेका कर्जाको हकमा त्यसरी भाखा नाघेको मितिले चार वर्ष भित्र ।</span></div><div class="content-paragraph no-margin"><span class="indent-1">(२) उपदफा (१) बमोजिम निवेदन दिँदा सम्बन्धित बैंङ्क तथा वित्तीय संस्थाले दाबी गरेको रकमको ०.२५ प्रतिशतले हुन आउने रकम समेत ऋण असुली शुल्क वापत अग्रिम रुपमा न्यायाधिकरण समक्ष बुझाउनु पर्नेछ ।</span></div><div class="content-paragraph no-margin"><span class="indent-1">(३) उपदफा (१) बमोजिमको उजुरी निवेदन प्राप्त भएको मितिले पन्ध्र दिनभित्र न्यायाधिकरणले प्रतिवादीलाई आफ्नो सफाईको निमित्त सबुद प्रमाण सहित प्रतिउत्तर पेश गर्न पन्ध्र दिनको म्याद जारी गर्नु पर्नेछ र प्रतिवादीले सो अवधिभित्र प्रतिउत्तरपत्र दाखिल गर्नु पर्नेछ ।</span></div><div class="footnote"><p><sup>M</sup> पहिलो संशोधनद्वारा संशोधित ।</p></div><div class="text-center" style="margin-top: 20px;">८</div><div style="page-break-before: always;"></div><div class="content-paragraph no-margin"> तर काबू बाहिरको परिस्थिति परी सो म्यादभित्र प्रतिवादीले प्रतिउत्तरपत्र पेश गर्न नसकी सोको कारण खोली त्यसपछिको पन्ध्र दिनभित्र निवदेन दिएमा र त्यस्तो निवेदनको व्यहोरा मनासिब देखिएमा न्यायाधिकरणले पन्ध्र दिनसम्मको म्याद थप गर्न सक्नेछ । </div><div class="content-paragraph no-margin"><span class="bold">१६. अन्तरिम आदेश जारी गर्न सक्नेः</span> (१) न्यायाधिकरणमा विचाराधीन रहेको कुनै मुद्दाका सम्बन्धमा ऋण लिनको लागि राखिएको धितो वा ऋणीको जमानत दिने व्यक्तिको स्वामित्व वा कब्जामा रहेको वा हक भएको चल वा अचल सम्पत्ति हस्तान्तरण, नामसारी वा बिक्री गर्न नपाउने गरी रोक्का राख्न आवश्यक छ भन्ने कुरा पक्षको निवदेनको आधारमा न्यायाधिकरणलाई लागेमा अर्को आदेश नदिएसम्म त्यस्तो सम्पत्ति रोक्का राख्न सम्बन्धित कार्यालयको नाममा न्यायाधिकरणले अन्तरिम आदेश जारी गर्न सक्नेछ । </div><div class="content-paragraph no-margin"><span class="indent-1">(२) उपदफा (१) बमोजिमको आदेशको पालना गर्नु सम्बन्धित कार्यालयको कर्तव्य हुनेछ ।</span></div><div class="content-paragraph no-margin"><span class="bold">१७. मुद्दाको कारबाही र किनार गर्नुपर्ने अवधिः</span> न्यायाधिकरणले प्रतिउत्तरपत्र दखिला भएकोमा सो दाखिला भएको मितिले र प्रतिउत्तरपत्र दाखिल नभएकोमा सो दाखिल गर्नु पर्ने म्याद भुक्तान भएको मितिले एक सय पचास दिनभित्र यस ऐन बमोजिम परेको मुद्दामा अन्तिम कारबाही र किनारा गरिसक्नु पर्नेछ । </div><div class="content-paragraph no-margin"> तर दफा १५ को उपदफा (३) बमोजिम गुज्रेको म्याद थमाउन पाउने म्याद भुक्तान नभई मुद्दाको अन्तिम कारबाही र किनारा गर्न हुँदैन । </div><div class="content-paragraph no-margin"><span class="bold">१८. निर्णय सुनाउनेः</span> (१) न्यायाधिकरणले गरेको निर्णय उपस्थित पक्ष वा निजहरुको वारेसलाई सुनाई निजहरुबाट निर्णय सुनी पाएको भरपाई गराउनु पर्नेछ । </div><div class="content-paragraph no-margin"><span class="indent-1">(२) निर्णय गर्दाका बखत सम्बन्धित पक्ष वा निजको वारेस अनुपस्थित रहेको भए निर्णय भएको सात दिनभित्र निजहरुलाई निर्णयको जानकारी पठाई दिनु पर्नेछ ।</span></div><div class="text-center" style="margin-top: 20px;">९</div><div style="page-break-before: always;"></div><div class="content-paragraph no-margin"><span class="bold">१९. पुनरावेदन दिन सक्नेः</span> (१) न्यायाधिकरणले गरेको निर्णय उपर चित्त नबुझ्ने पक्षले सो निर्णयको प्रतिलिपि प्राप्त गरेको मितिले पन्ध्र दिनभित्र तोकिएको पुनरावेदन दस्तुर तिरी तोकिएबमोजिमको ढाँचामा सम्बन्धित पुनरावेदन न्यायाधिकरण समक्ष पुनरावेदन दिन सक्नेछ । </div><div class="content-paragraph no-margin"><span class="indent-1">(२) उपदफा (१) बमोजिमको पुनरावेदन दर्ता भएको मितिले सात दिनभित्र पुनरावेदन न्यायाधिकरणले प्रतिवादीलाई आफ्नो सफाईको निमित्त सबुद प्रमाण सहित प्रतिउत्तर पेश गर्न तीस दिनको म्याद दिनु पर्नेछ र प्रतिवादीले सो अवधिभित्र प्रतिउत्तरपत्र दाखिल गर्नुपर्नेछ ।</span></div><div class="content-paragraph no-margin"> तर काबू बाहिरको परिस्थिति परी सो म्यादभित्र प्रतिवादीले प्रतिउत्तरपत्र पेश गर्न नसकी सोको कारण खोली निवेदन दिएमा पुनरावेदन न्यायाधिकरणले पन्ध्र दिनको म्याद थप गर्न सक्नेछ । </div><div class="content-paragraph no-margin"><span class="bold">२०. मिलापत्र हुन सक्नेः</span> (१) यस ऐनमा अन्यत्र जुनसुकै कुरा लेखिएको भए तापनि यस ऐन बमोजिम कारबाही तथा किनारा गर्न बाँकी रहेका कुनै मुद्दामा मिलापत्र गर्ने उद्देश्यले उजुरवाला र प्रतिवादी दुवैले आफूहरु मिल्ने व्यहोराको निवेदन न्यायाधिकरण वा पुनरावेदन न्यायाधिकरण समक्ष दिएमा सो निवेदनको व्यहोरा वादी प्रतिवादी दुवैलाई पढी बाची सुनाई त्यसको मतलब र परिणाम समेत राम्रोसित सम्झाई बुझाई त्यसरी सम्झाउँदा दुवै पक्षले मञ्जुर गरेमा मुद्दाको कारबाही जुनसकै अवस्थामा पुगेको भए तापनि न्यायाधिकरण वा पुनरावेदन न्यायाधिकरणले मिलापत्र गराईदिन सक्नेछ । </div><div class="content-paragraph no-margin"><span class="indent-1">(२) उपदफा (१) बमोजिम मिलापत्र गर्दा दाबी रकमको ०.५० प्रतिशतले हुन आउने रकम मिलापत्र दस्तुर वापत आधा आधा गरी उजुरवाला र प्रतिवादी दुवैले न्यायाधिकरणमा बुझाउनु पर्नेछ । यसरी उजुरवालाले बुझाउनु पर्ने मिलापत्र बापत लाग्ने दस्तुर निजले दफा १५ को उपदफा (२) बमोजिम अग्रिम रुपमा बुझाएको ऋण असुली शुल्कबाट कट्टी गरी लिइनेछ ।</span></div><div class="content-paragraph no-margin"><span class="indent-1">(३) उपदफा (१) बमोजिम भएको मिलापत्रको कार्यान्वयन गर्न त्यसरी मिलापत्र गराउने न्यायाधिकरणले ऋण असुली अधिकृतलाई आदेश दिनु पर्नेछ ।</span></div><div class="text-center" style="margin-top: 20px;">१०</div><div style="page-break-before: always;"></div><div class="content-paragraph no-margin"><span class="bold">२१. निर्णयको कार्यान्वयनः</span> (१) न्यायाधिकरणले दफा १८ बमोजिम निर्णय सुनाई सकेपछि सो निर्णय उपर पुनरावेदन परेकोमा पुनरावेदन न्यायाधिकरणको निर्णय प्राप्त भएपछि र पुनरावेदन नपरेकोमा पुनरावेदन दिने म्याद गुज्रेपछि निर्णय कार्यान्वयन गर्न ऋण असुली अधिकृतको नाममा आदेश जारी गर्नु पर्नेछ । </div><div class="content-paragraph no-margin"><span class="indent-1">(२) न्यायाधिकरणले उपदफा (१) बमोजिम आदेश जारी गर्दा निर्णयको कार्यान्वयन गर्ने अवधि समेत तोकिदिन सक्नेछ ।</span></div><div class="content-paragraph no-margin"><span class="bold">२२. पुनरावेदनको लागि धरौटी जम्मा गर्नुपर्नेः</span> दफा १९ बमोजिम ऋणीले पुनरावेदन गर्दा न्यायाधिकरणले गरेको निर्णयबमोजिम असुलउपर गर्नु पर्ने ठहर भएको रकमको तीस प्रतिशत रकम धरौटी वापत नगद जम्मा गर्नु पर्नेछ । </div><div class="content-paragraph no-margin"><span class="bold">२३. पुनरावेदन किनारा लगाउनु पर्ने अवधिः</span> पुनरावेदन न्यायाधिकरणले पुनरावेदनको प्रतिउत्तर दाखिला भएकोमा सो दाखिला भएको मितिले र त्यस्तो प्रतिउत्तरपत्र दाखिला नभएकोमा सो दाखिला गर्नुपर्ने म्याद भुक्तान भएको मितिले नब्बे दिनभित्र यस ऐन बमोजिम परेको पुनरावेदनको अन्तिम कारबाही किनारा लगाई सोको जानकारी अन्तिम कारबाही किनारा भएको मितिले पन्ध्र दिनभित्र सम्बन्धित न्यायाधिकरणमा पठाउनु पर्नेछ । </div><div class="content-paragraph no-margin"><span class="bold">२४. न्यायाधिकरण र पुनरावेदन न्यायाधिकरणको अधिकार तथा कार्यविधिः</span> (१) यस ऐन बमोजिम परेको मुद्दाको कारबाही तथा किनारा गर्दा न्यायाधिकरण र पुनरावेदन न्यायाधिकरणले यो ऐन वा यस ऐन अन्तर्गत बनेको नियम अन्तर्गत रही आफ्नो कार्यविधि आफैंले निर्धारण गर्न सक्नेछ । </div><div class="content-paragraph no-margin"><span class="indent-1">(२) यस ऐन बमोजिम परेको मुद्दाको कारबाही तथा किनारा गर्दा न्यायाधिकरण वा पुनरावेदन न्यायाधिकरणलाई म्याद जारी गर्ने, वादी, प्रतिवादी, साक्षी झिकाउने, शपथ गराउने, बयान लिने, सबुत प्रमाण तथा आवश्यक कागजात वा विवरण बुझ्ने, कागजपत्र दाखिल गराउने, धरौटी जम्मा गर्न लगाउने र सजाय गर्ने समेत प्रचलित कानूनबमोजिम अदालतलाई भए सरहको अधिकार हुनेछ ।</span></div><div class="text-center" style="margin-top: 20px;">११</div><div style="page-break-before: always;"></div><div class="header-section"><div class="document-subtitle">परिच्छेद ४</div><div class="document-subtitle">ऋण असुली बिधि</div></div><div class="content-paragraph no-margin"><span class="bold">२५. ऋण असुली विधिः</span> (१) ऋण असुली अधिकृतले न्यायाधिकरणको आदेश प्राप्त भएपछि सो आदेशमा तोकिएको म्यादभित्र ऋणीबाट ऋण रकम असुलउपर गरी सम्बन्धित बैंङ्क तथा बित्तीय संस्थालाई दिलाई दिनु पर्नेछ । </div><div class="content-paragraph no-margin"><span class="indent-1">(२) ऋण असुली अधिकृतले ऋणको साँवा तथा ब्याज रकम असुलउपर गर्दा प्रचलित कानूनको अधिनमा रही देहायका विधि अपनाउन सक्नेछः–</span></div><div class="content-paragraph no-margin"><span class="indent-2">(क) ऋणीको धितो राखिएको वा नराखिएको अन्य चल वा अचल सम्पत्ति कब्जा वा लिलामबिक्री गर्ने,</span></div><div class="content-paragraph no-margin"><span class="indent-2">(ख) जमानत दिने व्यक्तिको चल वा अचल सम्पत्ति कब्जा वा लिलामबिक्री गर्ने,</span></div><div class="content-paragraph no-margin"><span class="indent-2">(ग) कुनै व्यक्ति विशेष ऋणी वा जमानत दिने व्यक्ति भएकोमा त्यस्तो व्यक्तिलाई पक्राउ गरी प्रचलित कानूनबमोजिम थुनामा राख्ने ।</span></div><div class="content-paragraph no-margin"><span class="bold">२६. जमानत दिने व्यक्तिको दायित्वः</span> (१) ऋणीको निमित्त जमानत दिने व्यक्तिको दायित्व जमानत दिएको रकमको हदसम्म मात्र सीमित रहनेछ । </div><div class="content-paragraph no-margin"><span class="indent-1">(२) प्रचलित कानूनमा जुनसुकै कुरा लेखिएको भए तापनि उपदफा (१) बमोजिम दायित्व जमानत दिने व्यक्तिबाट सोझै असुलउपर गर्न सकिनेछ ।</span></div><div class="content-paragraph no-margin"><span class="bold">२७. ऋण असुली अधिकृतको आदेश न्यायाधिकरणको आदेश सरह हुनेः</span> (१) यस ऐन बमोजिम ऋण असुलउपर गर्ने सन्दर्भमा ऋण असुली अधिकृतले दिएको आदेश न्यायाधिकरणले दिएको आदेश सरह हुनेछ र यस्तो आदेशको पालना गर्नु सम्बन्धित सबैको कर्तव्य हुनेछ । </div><div class="content-paragraph no-margin"><span class="indent-1">(२) ऋण असुली अधिकृतले यस ऐन बमोजम दिएको आदेशको कसैले अवहेलना गरेमा न्यायाधिकरणले निजलाई दफा ३० बमोजिम न्यायाधिकरणको अवहेलनामा कारबाही चलाउन सक्नेछ ।</span></div><div class="text-center" style="margin-top: 20px;">१२</div><div style="page-break-before: always;"></div><div class="header-section"><div class="document-subtitle">परिच्छेद ५</div><div class="document-subtitle">विविध</div></div><div class="content-paragraph no-margin"><span class="bold">२८. ऋण असुली अधिकृत तोक्नेः</span> (१) नेपाल सरकारले कम्तीमा राजपत्रांकित द्वितीय श्रेणीको अधिकृतलाई ऋण असुली अधिकृत तोक्न सक्नेछ । </div><div class="content-paragraph no-margin"><span class="indent-1">(२) ऋण असुली अधिकृतको काम, कर्तव्य र अधिकार तोकिएबमोजिम हुनेछ ।</span></div><div class="content-paragraph no-margin"><span class="bold">२९. अन्य कर्मचारी सम्वन्धी व्यवस्थाः</span> ऋण असुली अधिकृतको अतिरिक्त न्यायाधिकरण तथा पुनरावेदन न्यायाधिकरणको कार्यसञ्चालन गर्नका लागि नेपाल सरकारले आवश्यक कर्मचारी उपलब्ध गराउनेछ । </div><div class="content-paragraph no-margin"><span class="bold">३०. अवहेलनामा कारबाही चलाउन सक्नेः</span> (१) न्यायाधिकरण वा पुनरावेदन न्यायाधिकरणले आफ्नो अवहेलनामा कारबाही चलाउन सक्नेछ । </div><div class="content-paragraph no-margin"><span class="indent-1">(२) न्यायाधिकरणले आफ्नो अवहेलना गरेको ठहऱ्याएमा अभियुक्तलाई एक हजार रुपैयाँसम्म जरिबाना वा एक महिनासम्म कैद वा दुवै सजाय गर्न सक्नेछ ।</span></div><div class="content-paragraph no-margin"><span class="indent-1">(३) पुनरावेदन न्यायाधिकरणले आफ्नो अवहेलना गरेको ठहऱ्याएमा अभियुक्तलाई पाँच हजार रुपैयासम्म जरिवाना वा तीन महिनासम्म कैद वा दुवै सजाय गर्न सक्नेछ ।</span></div><div class="content-paragraph no-margin"><span class="indent-1">(४) उपदफा (१) वा (३) मा जुनसकै कुरा लेखिएको भए तापनि सम्बन्धित न्यायाधिकरण वा पुनरावेदन न्यायाधिकरणलाई सन्तोष हुने गरी अभियुक्तले क्षमायाचना गरेमा निजलाई कुनै सजाय नगरी क्षमा दिन वा सजाय तोकिसकेको भए सो सजाय घटाउन वा माफ गर्न वा सजाय मुल्तवी राखी तोकेको शर्त पालन भएमा सजाय कार्यान्वयन नगर्ने आदेश दिन सक्नेछ ।</span></div><div class="content-paragraph no-margin"><span class="bold">३१. बैंङ्क तथा वित्तीय संस्थाले रकम तिर्नुपर्नेः</span> (१) यस ऐन बमोजिम ऋण असुली भई सकेपछि असुली भएको ऋण रकमको १ प्रतिशत रकम ऋण असुली शुल्क बापत सम्बन्धित बैंङ्क वा वित्तीय संस्थाले न्यायाधिकरणलाई तिर्नु पर्नेछ । यसरी बैंङ्क तथा वित्तीय संस्थाले ऋण असुली </div><div class="text-center" style="margin-top: 20px;">१३</div><div style="page-break-before: always;"></div><div class="content-paragraph no-margin"> शुल्क तिर्दा निजले दफा १५ को उपदफा (२) बमोजिम बुझाएको रकम कटाई बाँकी रकम मात्र तिर्नु पर्नेछ । </div><div class="content-paragraph no-margin"><span class="indent-1">(२) उपदफा (१) बमोजिम दाखिला हुन आएको रकम न्यायाधिकरणले नेपाल सरकारले तोकेबमोजिम सञ्चित खातामा दाखिला गर्नु पर्नेछ ।</span></div><div class="content-paragraph no-margin"><span class="bold">३२. मुद्दा सर्नेः</span> यो ऐन प्रारम्भ भएका बखत जिल्ला अदालत र उच्च अदालतमा छिन्न बाँकी रहेका यस ऐनको अधिकार क्षेत्रभित्र पर्ने ऋण सम्वन्धी मुद्दा सम्बन्धित न्यायाधिकरण वा पुनरावेदन न्यायाधिकरणमा सर्नेछन् । </div><div class="content-paragraph no-margin"><span class="bold">३३. नियम बनाउन सक्नेः</span> यस ऐनको उद्देश्य कार्यान्वयन गर्नको लागि नेपाल सरकारले आवश्यक नियमहरु बनाउन सक्नेछ । </div><div class="text-center" style="margin-top: 20px;">१४</div><div style="page-break-before: always;"></div><div class="content-paragraph no-margin"><span class="bold">द्रष्टव्यः</span> (१) केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः– </div><div class="content-paragraph no-margin"><span class="indent-1">“श्री ५ को सरकार” को सट्टा “नेपाल सरकार” ।</span></div><div class="content-paragraph no-margin"> (२) न्याय प्रशासन सम्बन्धी ऐन, २०७३ द्वारा रुपान्तर गरिएका शब्दहरुः– </div><div class="content-paragraph no-margin"><span class="indent-1">(क) “पुनरावेदन अदालतको न्यायाधीश” को सट्टा “उच्च अदालतको न्यायाधीश” ।</span></div><div class="text-center" style="margin-top: 20px;">१५</div></body></html>