<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>प्रेस काउन्सिल ऐन, २०४८.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; /* A4 width */ margin: 0 auto; padding: 2.5cm; /* Standard A4 margin */ min-height: 29.7cm; /* A4 height */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } /* Specific indentation for lists */ .list-item { margin-bottom: 10px; position: relative; padding-left: 25px; /* Indent for the number */ text-indent: -25px; /* Outdent the number */ line-height: 1.7; } .list-item-sub { margin-left: 40px; /* Further indent for sub-items */ margin-bottom: 5px; line-height: 1.7; text-indent: -25px; /* Outdent the letter */ padding-left: 25px; } .list-item-sub-sub { /* For cases like page 3, under (क) */ margin-left: 80px; margin-bottom: 5px; line-height: 1.7; text-indent: 0; /* No outdent for this level */ padding-left: 0; } .no-indent { /* For numbered items where the number is part of the text, not a hanging indent */ text-indent: 0 !important; padding-left: 0 !important; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">प्रेस काउन्सिल ऐन, २०४८</div></div><div style="text-align: right; margin-top: -30px; margin-bottom: 20px;"><div>लालमोहर र प्रकाशन मिति</div><div>२०४८।७।२८</div></div><div class="content-paragraph bold text-left" style="margin-bottom: 20px;">संशोधन गर्ने ऐन</div><div style="display: flex; justify-content: space-between; align-items: flex-start; margin-bottom: 10px;"><div style="width: 70%;"><div class="list-item">१. सञ्चार सम्बन्धी केही नेपाल ऐन संशोधन गर्ने ऐन, २०५७</div></div><div style="width: 30%; text-align: right;"> २०५७।१०।१८ </div></div><div style="text-align: right; margin-top: -10px; margin-bottom: 20px;"><div>प्रमाणीकरण र प्रकाशन मिति</div></div><div style="display: flex; justify-content: space-between; align-items: flex-start; margin-bottom: 10px;"><div style="width: 70%;"><div class="list-item">२. केही नेपाल ऐनको व्यवस्था जगाउने ऐन, २०६३</div></div><div style="width: 30%; text-align: right;"> २०६३।४।२३ </div></div><div style="display: flex; justify-content: space-between; align-items: flex-start; margin-bottom: 10px;"><div style="width: 70%;"><div class="list-item">३. गणतन्त्र सुदृढीकरण तथा केही नेपाल कानून संशोधन गर्ने ऐन, २०६६<span style="font-size: 0.8em; vertical-align: super; margin-left: 2px;">०</span></div></div><div style="width: 30%; text-align: right;"> २०६६।१०।७ </div></div><div style="display: flex; justify-content: space-between; align-items: flex-start; margin-bottom: 10px;"><div style="width: 70%;"><div class="list-item">४. नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५</div></div><div style="width: 30%; text-align: right;"> २०७५।११।१९ </div></div><div class="text-center" style="margin-top: 40px; margin-bottom: 20px;">X</div><div class="text-center bold" style="margin-bottom: 20px;">२०७५ सालको ऐन नं. २५</div><div class="text-center bold" style="margin-bottom: 20px;">प्रेस काउन्सिलको स्थापना र व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> पत्रकारिताको पेशागत उच्चतम आचरण कायम राखी स्वस्थ, स्वतन्त्र र उत्तरदायी पत्रकारिताको विकास तथा सम्बर्द्धनको लागि प्रेस काउन्सिलको स्थापना र व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासन कालको बीसौं वर्षमा संसदले यो ऐन बनाएको छ । </div><div class="content-paragraph" style="margin-top: 30px; font-size: 13px; line-height: 1.5;"><span style="display: block;">* यो ऐन संवत् २०६५ साल जेठ १५ गतेदेखि लागू भएको ।</span><span style="display: block;">* गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</span></div><div style="page-break-before: always; padding-top: 1px;"></div><!-- New Page --><div class="list-item no-indent" style="margin-bottom: 0;"><span class="bold">१. संक्षिप्त नाम र प्रारम्भः</span> (१) यस ऐनको नाम “प्रेस काउन्सिल ऐन, २०४८” रहेको छ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) यो ऐन तुरुन्त प्रारम्भ हुनेछ । </div><div class="list-item no-indent" style="margin-top: 15px; margin-bottom: 0;"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,– </div><div class="list-item-sub"> (क) “काउन्सिल” भन्नाले दफा ३ बमोजिम स्थापना भएको प्रेस काउन्सिल सम्झनु पर्छ । </div><div class="list-item-sub"> (ख) “सदस्य” भन्नाले काउन्सिलको सदस्य सम्झनु पर्छ र सो शब्दले काउन्सिलको अध्यक्ष समेतलाई जनाउँछ । </div><div class="list-item-sub"> (ग) “समिति” भन्नाले दफा १० बमोजिम गठित पत्रपत्रिका वितरण संपरीक्षण समिति सम्झनु पर्छ । </div><div class="list-item-sub"> (घ) “तोकिएको” वा “तोकिएबमोजिम” भन्नाले यो ऐन अन्तर्गत बनेको नियम वा विनियममा तोकिएको वा तोकिएबमोजिम सम्झनु पर्छ । </div><div class="list-item no-indent" style="margin-top: 15px;"><span class="bold">३. प्रेस काउन्सिलको स्थापना :</span> स्वस्थ पत्रकारिताको विकासको लागि प्रेस काउन्सिलको स्थापना हुनेछ । </div><div class="list-item no-indent" style="margin-top: 15px; margin-bottom: 0;"><span class="bold">४. काउन्सिल स्वशासित संस्था हुने :</span> (१) काउन्सिल अविच्छिन्न उत्तराधिकारवाला एक स्वशासित र संगठित संस्था हुनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) काउन्सिलको सबै काम कारबाहीको निमित्त आफ्नो छुट्टै छाप हुनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (३) काउन्सिलले व्यक्ति सरह चल अचल सम्पत्ति प्राप्त गर्न, उपभोग गर्न, बेचबिखन गर्न वा आवश्यकतानुसार अन्य किसिमले व्यवस्था गर्न सक्नेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (४) काउन्सिलले आफ्नो नामबाट नालिस उजूर गर्न र सो उपर पनि सोही नामबाट नालिस उजूर लाग्न सक्नेछ । </div><div class="list-item no-indent" style="margin-top: 15px; margin-bottom: 0;"><span class="bold">५. काउन्सिलको उद्देश्यः</span> काउन्सिलको उद्देश्य देहाय वमोजिम हुनेछ :- </div><div class="list-item-sub"> (क) स्वस्थ पत्रकारिताको विकासको लागि उपयुक्त वातावरण सृजना गर्ने, </div><div style="page-break-before: always; padding-top: 1px;"></div><!-- New Page --><div class="list-item-sub"> (ख) प्रेस स्वतन्त्रताको दुरूपयोग हुन नदिन पत्रकारिता सम्बन्धी आचार संहिता तोक्ने, </div><div class="list-item-sub"> (ग) प्रेस र नेपाल सरकार बीच सौहार्दपूर्ण सम्बन्ध कायम राख्ने, </div><div class="list-item-sub"> (घ) सावर्जनिक नैतिकता र नागरिकहरूको मर्यादा कायम राख्न लगाउने, र </div><div class="list-item-sub"> (ङ) प्रेसको स्वतन्त्रता र पत्रकारिताको मर्यादा माथि हस्तक्षेप हुन नदिन प्रयत्नशील रहने । </div><div class="list-item no-indent" style="margin-top: 15px; margin-bottom: 0;"><span class="bold">६. काउन्सिलको गठन :</span> (१) नेपाल सरकारले काउन्सिलको गठन गर्नेछ र काउन्सिलमा देहायका व्यक्तिहरू रहनेछन् :- </div><div class="list-item-sub"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">λ</span>(क) सर्वोच्च अदालतको <span class="form-field small"></span> वा वरिष्ठ अधिवक्ता वा पत्रपत्रिकाको क्षेत्रमा </div><div class="list-item-sub-sub"> विशिष्ट योगदान पुऱ्याएका व्यक्तिहरूमध्येबाट </div><div class="list-item-sub-sub"> नेपाल सरकारबाट मनोनीत व्यक्ति <span style="display: inline-block; width: 100px;"></span>-अध्यक्ष </div><div class="list-item-sub"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">&</span>(ख) <span class="form-field small"></span><span class="form-field small"></span><span class="form-field small"></span><span class="form-field small"></span><span class="form-field small"></span><span class="form-field small"></span><span class="form-field small"></span><span class="form-field small"></span><span class="form-field small"></span></div><div class="list-item-sub"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">↔</span>(ग<span style="vertical-align: super; font-size: 0.8em;">१</span>) सभापति, नेपाल पत्रकार महासंघ <span style="display: inline-block; width: 100px;"></span>-सदस्य </div><div class="list-item-sub"> (घ) पत्रकारहरू, सम्पादकहरू र प्रकाशकहरू मध्येबाट </div><div class="list-item-sub-sub"> पत्रकार संघहरूको परामर्श लिई प्रत्येक क्षेत्रबाट </div><div class="list-item-sub-sub"> दुई जनाको हिसाबले नेपाल सरकारले मनोनीत </div><div class="content-paragraph" style="margin-top: 30px; font-size: 13px; line-height: 1.5;"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">λ</span> सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा संशोधित । </div><div class="content-paragraph" style="font-size: 13px; line-height: 1.5;"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">&</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="content-paragraph" style="font-size: 13px; line-height: 1.5;"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">↔</span> सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा थप । </div><div style="page-break-before: always; padding-top: 1px;"></div><!-- New Page --><div class="list-item-sub-sub"> गरेको ६ जना व्यक्ति <span style="display: inline-block; width: 100px;"></span>- सदस्य </div><div class="list-item-sub" style="margin-top: 15px; margin-bottom: 0;"> (ङ) श्रमजीवि पत्रकारहरू मध्येबाट नेपाल सरकारले </div><div class="list-item-sub-sub"> मनोनीत गरेको एकजना व्यक्ति <span style="display: inline-block; width: 100px;"></span>-सदस्य </div><div class="list-item-sub" style="margin-top: 15px; margin-bottom: 0;"> (च) पत्रकारिता लगायत विभिन्न क्षेत्रमा विशिष्ट </div><div class="list-item-sub-sub"> योगदान गरेका व्यक्ति मध्येबाट नेपाल सरकारले </div><div class="list-item-sub-sub"> मनोनीत गरेको एकजना व्यक्ति <span style="display: inline-block; width: 100px;"></span>- सदस्य </div><div class="list-item-sub" style="margin-top: 15px; margin-bottom: 0;"> (छ) साहित्यिक पत्रकारितासंग सम्बन्धित संस्थाहरूले </div><div class="list-item-sub-sub"> सिफारिश गरेको पत्रकारहरू मध्येबाट नेपाल </div><div class="list-item-sub-sub"> सरकारले मनोनीत गरेको एकजना व्यक्ति <span style="display: inline-block; width: 100px;"></span>-सदस्य </div><div class="list-item-sub" style="margin-top: 15px;"> (ज) महा-निर्देशक, प्रेस सूचना विभाग <span style="display: inline-block; width: 100px;"></span>– सदस्य–सचिव </div><div class="list-item no-indent" style="padding-left: 55px; text-indent: -30px; margin-top: 15px;"> (२) काउन्सिलको अध्यक्ष तथा सदस्यहरूको पदावधि ४ वर्षको हुनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (३) अध्यक्ष वा कुनै सदस्यले पदावधि समाप्त नहुँदै पद त्याग गर्न चाहेमा अध्यक्षले नेपाल सरकार समक्ष र सदस्यले अध्यक्ष समक्ष लिखित राजीनामा पेश गर्न सक्नेछ । </div><div class="list-item no-indent" style="margin-top: 15px; margin-bottom: 0;"><span class="bold">७. काउन्सिलको काम, कर्तव्य र अधिकारः</span> काउन्सिलको काम, कर्तव्य र अधिकार देहाय बमोजिम हुनेछ :- </div><div class="list-item-sub"> (क) पत्रकारिता सम्बन्धी नीतिलाई समय समयमा अवलोकन गरी सम्बन्धित क्षेत्रको राय सल्लाह लिई नेपाल सरकारलाई सुझाव दिने, </div><div class="list-item-sub"> (ख) स्वस्थ पत्रकारिताको विकास गर्न पत्रकारिता सम्बन्धी आचार संहिता तयार गरी लागू गर्ने, </div><div class="list-item-sub"> (ग) पत्रकारिताको विकासको लागि नेपाल सरकारलाई सुझाव दिने, </div><div class="content-paragraph" style="margin-top: 30px; font-size: 13px; line-height: 1.5;"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">λ</span> सञ्चार सम्बन्धी केही नेपाल ऐन संशोधन गर्ने ऐन, २०५७ द्वारा संशोधित । </div><div style="page-break-before: always; padding-top: 1px;"></div><!-- New Page --><div class="list-item-sub"> (घ) पत्रकारिताको वितरण स्थितिको अद्यावधिक अभिलेख राख्ने, </div><div class="list-item-sub"> (ङ) पत्रपत्रिकामा प्रकाशित समाचारसँग सम्बन्धित विषयलाई लिएर कसैले काउन्सिलमा उजूरी दिएमा सो सम्बन्धमा आवश्यक कारबाही गर्ने, </div><div class="list-item-sub"> (च) पत्रपत्रिकाको गतिविधि एवं वस्तुस्थिति बारे अध्ययन र मूल्याङ्कन सहितको वार्षिक प्रतिवेदन नेपाल सरकार समक्ष पेश गर्ने, र </div><div class="list-item-sub"> (छ) पत्रपत्रिकामा प्रकाशित असामाजिक र आपत्तिजनक कुराहरूको सम्बन्धमा छानबीन गर्ने । </div><div class="list-item no-indent" style="margin-top: 15px; margin-bottom: 0;"><span class="bold">८. काउन्सिलको बैठक र निर्णय :</span> (१) अध्यक्षको निर्देशनमा सदस्य–सचिवले काउन्सिलको बैठक बोलाउनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) काउन्सिलको कूल सदस्य सङ्ख्याको पचास प्रतिशत सदस्यहरू उपस्थित भएमा बैठकको लागि गणपूरक सङ्ख्या पुगेको मानिनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (३) काउन्सिलको बैठकको अध्यक्षता अध्यक्षले गर्नेछ र निजको अनुपस्थितिमा बैठकमा उपस्थित काउन्सिलको सदस्यहरूले आफू मध्येबाट छानेको सदस्यले बैठकको अध्यक्षता गर्नेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (४) काउन्सिलको बैठकमा विचाराधीन प्रत्येक विषयमा उपस्थित सदस्यहरूको बहुमतको राय मान्य हुनेछ र मत बराबर भएमा अध्यक्षले निर्णायक मत दिनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (५) काउन्सिलको निर्णय सदस्य–सचिवद्वारा प्रमाणित गरिनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (६) काउन्सिलको बैठक सम्बन्धी अन्य कार्यविधि काउन्सिल आफैले निर्धारण गरे बमोजिम हुनेछ । </div><div class="list-item no-indent" style="margin-top: 15px; margin-bottom: 0;"><span class="bold">९. उपसमिति :</span> (१) काउन्सिलले आफ्नो कार्य सूचारु रूपले सञ्चालन गर्नको लागि उपसमिति गठन गर्न सक्नेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) उपदफा (१) बमोजिम गठन भएको उपसमितिको काम, कर्तव्य, अधिकार तथा कार्यविधि काउन्सिलले तोके बमोजिम हुनेछ । </div><div style="page-break-before: always; padding-top: 1px;"></div><!-- New Page --><div class="list-item no-indent" style="margin-bottom: 0;"><span class="bold">१०. पत्रपत्रिका वितरण संपरीक्षण समिति :</span> (१) नेपाल सरकारले काउन्सिलको परामर्श लिई एक पत्रपत्रिका वितरण संपरीक्षण समिति गठन गर्नेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) उपदफा (१) बमोजिम गठन भएको समितिमा देहाय बमोजिम सदस्यहरू रहनेछन्ः- </div><div class="list-item-sub" style="margin-top: 0px;"> (क) प्रेस रजिष्ट्रार <span style="display: inline-block; width: 100px;"></span>- अध्यक्ष </div><div class="list-item-sub"> (ख) प्रतिनिधि, सञ्चार तथा सूचना प्रविधि मन्त्रालय <span style="display: inline-block; width: 100px;"></span>-सदस्य </div><div class="list-item-sub"> (ग) प्रतिनिधि, प्रेस काउन्सिल <span style="display: inline-block; width: 100px;"></span>-सदस्य </div><div class="list-item-sub" style="margin-bottom: 0;"> (घ) लेखापरीक्षण संघ, विज्ञापन संघ वा एजेन्सी </div><div class="list-item-sub-sub" style="margin-bottom: 0;"> तथा व्यापारिक वा औद्योगिक संस्थाबाट एक </div><div class="list-item-sub-sub"> एक जनाका दरले नेपाल सरकारले मनोनीत </div><div class="list-item-sub-sub"> गरेको तीन जना व्यक्ति <span style="display: inline-block; width: 100px;"></span>-सदस्य </div><div class="list-item no-indent" style="padding-left: 55px; text-indent: -30px; margin-top: 15px;"> (३) काउन्सिलले तोकेको अधिकृत समितिको सचिव हुनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (४) उपदफा (२) को खण्ड (घ) बमोजिम मनोनित सदस्यहरूको पदावधि दुई वर्षको हुनेछ । </div><div class="list-item no-indent" style="margin-top: 15px; margin-bottom: 0;"><span class="bold">११. समितिको काम, कर्तव्य र अधिकारः</span> (१) समितिको काम, कर्तव्य र अधिकार देहाय बमोजिम हुनेछ :- </div><div class="list-item-sub"> (क) पत्रपत्रिकाको वितरण स्थितिको आधारमा प्रकाशन संख्या निर्धारण गर्ने र त्यसको अद्यावधिक अभिलेख राख्ने, र </div><div class="list-item-sub"> (ख) पत्रपत्रिकाको प्रकाशन संख्या समेतको आधारमा पत्रपत्रिकाको वर्गीकरण गर्ने । </div><div class="content-paragraph" style="margin-top: 30px; font-size: 13px; line-height: 1.5;"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">√</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन,२०७५ द्धारा संशोधित । </div><div style="page-break-before: always; padding-top: 1px;"></div><!-- New Page --><div class="list-item no-indent" style="padding-left: 55px; text-indent: -30px; margin-top: 0;"> (२) उपदफा (१) मा लेखिएदेखि बाहेक समितिको अन्य काम, कर्तव्य र अधिकार तोकिएबमोजिम हुनेछ । </div><div class="list-item no-indent" style="margin-top: 15px; margin-bottom: 0;"><span class="bold">१२. उजूरी सम्बन्धमा :</span> (१) कुनै पत्रकारले आफ्नो व्यावसायिक आचार संहिता उल्लङ्घन गरेमा कुनै पनि व्यक्तिले काउन्सिलमा उजूरी दिन सक्नेछ । </div><div class="list-item no-indent" style="padding-left: 55px; text-indent: -30px; margin-top: -5px; margin-bottom: 0;"> (२) उपदफा (१) बमोजिम कुनै उजूरी परेमा काउन्सिलले आवश्यक जाँचबुझ गरी देहाय बमोजिम गर्न गराउन सक्नेछः- </div><div class="list-item-sub"> (क) मर्का पर्ने पक्षको भनाई सम्बन्धित पत्रपत्रिकामा प्रकाशित गर्न लगाउने, </div><div class="list-item-sub"> (ख) मर्का पर्ने पक्षसँग क्षमा याचना गर्न लगाई निजको कुरा सम्बन्धित पत्रपत्रिकामा प्रकाशित गर्न लगाउने, </div><div class="list-item-sub"> (ग) मर्का पर्ने पक्षको कुनै टिप्पणी, लेख वा प्रकाशन सामग्री सम्बन्धित पत्रपत्रिकामा प्रकाशित गर्न लगाउने, र </div><div class="list-item-sub"> (घ) पटक पटक व्यावसायिक आचार संहिता उल्लङ्घन गर्ने पत्रकारलाई निजले नेपाल सरकारबाट पाउने सहुलियत वा सुविधा तोकिएको अवधि भरको लागि आंशिक वा पुरै रोक लगाउन नेपाल सरकारमा सिफारिस गर्ने । </div><div class="list-item no-indent" style="padding-left: 55px; text-indent: -30px; margin-top: 15px;"> (३) उपदफा (२) बमोजिमको काउन्सिलको निर्णय पालन नगर्ने पत्रकार उपर काउन्सिलले खेद प्रकट गरी सो कुरा सार्वजनिक रूपमा प्रकाशित गर्न लगाउन सक्नेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (४) उपदफा (२) वा (३) बमोजिम निर्णय गर्नु अघि काउन्सिलले सम्बन्धित पत्रकारलाई आफ्नो स्पष्टीकरण पेश गर्न मौका दिनेछ । </div><div class="list-item no-indent" style="margin-top: 15px; margin-bottom: 0;"><span class="bold">१३. काउन्सिलको कोष :</span> (१) काउन्सिलको एउटा छुट्टै कोष हुनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) उपदफा (१) बमोजिमको कोषमा देहायका रकमहरू रहने छन् र काउन्सिलको सबै खर्च सोही कोषबाट व्यहोरिनेछः- </div><div style="page-break-before: always; padding-top: 1px;"></div><!-- New Page --><div class="list-item-sub"> (क) नेपाल सरकारबाट प्राप्त रकम, </div><div class="list-item-sub"> (ख) विदेशी सरकार वा संघ संस्थाबाट प्राप्त आर्थिक अनुदान वा सहायता रकम, </div><div class="list-item-sub"> (ग) काउन्सिलले अन्य कुनै स्रोतबाट प्राप्त गरेको रकम । </div><div class="list-item no-indent" style="padding-left: 55px; text-indent: -30px; margin-top: 15px;"> (३) उपदफा (२) को खण्ड (ख) बमोजिम आर्थिक अनुदान वा सहायता प्राप्त गर्नु अघि काउन्सिलले नेपाल सरकारको अनुमति लिनु पर्नेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (४) काउन्सिलको कोषको सञ्चालन तोकिएबमोजिम हुनेछ । </div><div class="list-item no-indent" style="margin-top: 15px; margin-bottom: 0;"><span class="bold">१४. लेखा र लेखापरीक्षणः</span> (१) काउन्सिलको आय व्ययको लेखा प्रचलित कानूनबमोजिम राखिनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (२) काउन्सिलको लेखापरीक्षण प्रचलित कानूनबमोजिम हुनेछ । </div><div class="list-item no-indent" style="padding-left: 55px; text-indent: -30px; margin-top: -5px;"> (३) नेपाल सरकारले चाहेमा जुनसुकै बखत पनि काउन्सिलको हिसाब किताब जाँच्न वा जँचाउन सक्नेछ । </div><div class="list-item no-indent" style="margin-top: 15px;"><span class="bold">१५. अधिकार प्रत्यायोजनः</span> यस ऐनबमोजिम आफूलाई प्राप्त भएको अधिकार काउन्सिलले समिति, उपसमिति, सदस्य वा काउन्सिलको कुनै पदाधिकारीलाई प्रत्यायोजन गर्न सक्नेछ । </div><div class="list-item no-indent" style="margin-top: 15px;"><span class="bold">१६. नेपाल सरकारसँग सम्पर्क :</span> काउन्सिलले नेपाल सरकारसँग सम्पर्क राख्दा <span class="underline">सञ्चार तथा सूचना प्रविधि मन्त्रालय मार्फत राख्नु पर्नेछ ।</span></div><div class="list-item no-indent" style="margin-top: 15px;"><span class="bold">१७. नियम बनाउने अधिकारः</span> यस ऐनको उद्देश्य पूर्तिको लागि नेपाल सरकारले आवश्यक नियम बनाउन सक्नेछ । </div><div class="list-item no-indent" style="margin-top: 15px;"><span class="bold">१८. विनियम बनाउने अधिकारः</span> काउन्सिलले आफ्नो कार्य सञ्चालनको लागि यो ऐनको अधीनमा रही नेपाल सरकारको स्वीकृति लिई आवश्यक विनियमहरू बनाउन सक्नेछ । </div><div class="content-paragraph" style="margin-top: 30px; font-size: 13px; line-height: 1.5;"><span style="font-family: 'Noto Sans Devanagari', 'Preeti', 'Mukti', Arial, sans-serif; font-size: 10px; margin-right: 5px;">√</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन,२०७५ द्धारा संशोधित । </div><div class="content-paragraph" style="font-size: 13px; line-height: 1.5;"><span class="bold">द्रष्टव्यः</span> केही नेपाल कानूनसंशोधन गर्ने ऐन, २०६३ द्वारा रूपान्तर भएका शब्दहरूः- </div><div class="content-paragraph" style="font-size: 13px; line-height: 1.5; margin-left: 20px;"> “श्री ५ को सरकार” को सट्टा “नेपाल सरकार” । </div></body></html>