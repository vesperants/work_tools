<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>राष्ट्रिय खेलकुद विकास ऐन, २०७७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; text-align: left; /* Default text alignment */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; font-weight: 600; /* Subtitles are often bold */ margin: 10px 0; text-align: center; } .content-paragraph { margin: 15px 0; line-height: 1.7; text-align: justify; text-indent: 0; /* No first-line indent by default */ } .content-paragraph.no-justify { text-align: left; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific document formatting */ .header-meta { margin: -5px 0; /* Adjust spacing around meta info */ } .section-heading { font-size: 15px; font-weight: 600; margin: 25px 0 10px 0; text-align: center; } .sub-section-heading { font-size: 14px; font-weight: 600; margin: 15px 0 5px 0; text-align: center; } .indented-list-item { margin-left: 20px; /* Indent for (1), (2) etc. under a numbered section */ text-align: justify; line-height: 1.7; } .indented-sub-list-item { margin-left: 40px; /* Further indent for (क), (ख) etc. */ text-align: justify; line-height: 1.7; } .list-aligned-item { display: flex; justify-content: space-between; align-items: baseline; /* Align text baselines */ margin-left: 40px; /* Indent similar to (क), (ख) */ margin-bottom: 5px; line-height: 1.7; text-align: left; /* Ensure left alignment for flex items */ } .list-aligned-item-left { flex-grow: 1; text-align: left; padding-right: 10px; /* Small gap before right part starts */ } .list-aligned-item-right { flex-shrink: 0; text-align: right; white-space: nowrap; /* Prevent breaking the right part */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">राष्ट्रिय खेलकुद विकास ऐन, २०७७</div><div class="header-meta text-right">प्रमाणीकरण मिति</div><div class="header-meta text-right">२०७७/०३/११</div><div class="document-subtitle">संवत् २०७७ सालको ऐन नं. ३</div><div class="document-subtitle">खेलकुद विकास सम्बन्धी कानूनलाई संशोधन र एकीकरण गर्न बनेको ऐन</div><div class="content-paragraph"><span class="bold">प्रस्तावनाः</span> खेलकुदको माध्यमबाट स्वस्थ, सक्षम, मर्यादित, अनुशासित खेलाडी र सिर्जनशील नागरिक तयार गर्न, राष्ट्रको एकताको प्रवर्द्धन तथा राष्ट्रको प्रतिष्ठा अभिवृद्धि गर्न, खेलकुदको क्षेत्रमा अध्ययन र अनुसन्धान गर्न तथा खेलकुदको विकास, विस्तार र प्रवर्द्धन गरी खेलकुदको सञ्चालन तथा व्यवस्थापन गर्ने सम्बन्धमा खेलकुद सम्बन्धी प्रचलित कानूनलाई संशोधन र एकीकरण गर्न वाञ्छनीय भएकाले,</div><div class="content-paragraph text-center">सङ्घीय संसदले यो ऐन बनाएको छ ।</div><div class="section-heading">परिच्छेद-१</div><div class="sub-section-heading">प्रारम्भिक</div><div class="content-paragraph no-justify"><span class="bold">१. संक्षिप्त नाम र प्रारम्भः</span></div><div class="content-paragraph indented-list-item">(१) यस ऐनको नाम “राष्ट्रिय खेलकुद विकास ऐन, २०७७” रहेको छ ।</div><div class="content-paragraph indented-list-item">(२) यो ऐन प्रमाणीकरण भएको मितिले सातौं दिनदेखि प्रारम्भ हुनेछ ।</div><div class="content-paragraph no-justify"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस ऐनमा,-</div><div class="content-paragraph indented-list-item">(क) “अध्यक्ष” भन्नाले परिषद्को अध्यक्ष सम्झनु पर्छ ।</div><div class="content-paragraph indented-list-item">(ख) "अन्तर्राष्ट्रिय स्तरका खेलाडी" भन्नाले ओलम्पिक, एशियन र दक्षिण एशियाली औपचारिक खेलकुद वा अन्तर्राष्ट्रिय खेल संघ वा महासंघबाट आयोजित खेलकुद र त्यस्ता खेलकुदका विश्वस्तरीय च्याम्पियनसिपमा नेपालको तर्फबाट भाग लिएका नेपाली खेलाडी सम्झनु पर्छ ।</div><div class="content-paragraph indented-list-item">(ग) “उपाध्यक्ष” भन्नाले परिषद्को उपाध्यक्ष सम्झनु पर्छ ।</div><div class="content-paragraph indented-list-item">(घ) “खेलकुद" भन्नाले शारीरिक तथा मानसिक प्रयास र सीपको माध्यमबाट व्यक्तिगत वा समूहमा प्रतिस्पर्धात्मक क्रियाकलापमा संलग्न रही नतिजामुखी उपलब्धि हासिल गर्ने क्रियाकलापमा सक्रीय रहने कार्यलाई सम्झनु पर्छ र सो शब्दले प्रचलित व्यावसायिक, पर्यटकीय, साहसिक तथा परम्परागत खेलहरुलाई समेत जनाउँछ ।</div><div class="content-paragraph indented-list-item">(ङ) “खेलाडी” भन्नाले खेलकुदमा संलग्न व्यक्ति सम्झनु पर्छ।</div><div class="content-paragraph indented-list-item">(च) “खेल संस्था" भन्नाले प्रचलित कानून बमोजिम दर्ता भएको खेलकुद सम्बन्धी संस्था सम्झनु पर्छ ।</div><div class="content-paragraph indented-list-item">(छ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ ।</div><div class="content-paragraph indented-list-item">(ज) “परिषद्” भन्नाले दफा ३ बमोजिमको राष्ट्रिय खेलकुद परिषद् सम्झनु पर्छ ।</div><div class="content-paragraph indented-list-item">(झ) “मन्त्रालय” भन्नाले नेपाल सरकारको युवा तथा खेलकुद मन्त्रालय सम्झनु पर्छ ।</div><div class="content-paragraph indented-list-item">(ञ) “राष्ट्रियस्तरका खेलाडी" भन्नाले परिषद्ले आयोजना गरेको राष्ट्रिय खेलकुद प्रतियोगितामा भाग लिएका नेपाली खेलाडी सम्झनु पर्छ।</div><div class="content-paragraph indented-list-item">(ट) “सदस्य” भन्नाले परिषद्को सदस्य सम्झनु पर्छ र सो शब्दले परिषद्को अध्यक्ष, उपाध्यक्ष र सदस्य सचिवलाई समेत जनाउँछ ।</div><div class="content-paragraph indented-list-item">(ठ) “सदस्य-सचिव” भन्नाले दफा १७ बमोजिमको परिषद्को सदस्य-सचिव सम्झनु पर्छ ।</div><div class="content-paragraph indented-list-item">(ड) “समिति” भन्नाले दफा १४ बमोजिमको कार्यकारी समिति सम्झनु पर्छ ।</div><div class="content-paragraph indented-list-item">(ढ) "संघ" भन्नाले दफा २२ बमोजिम स्थापना भएका खेल संघ सम्झनु पर्छ र सो शब्दले दफा २३ बमोजिमका राष्ट्रिय खेल संघ वा महासंघ समेतलाई जनाउँछ ।</div><div class="section-heading">परिच्छेद-२</div><div class="sub-section-heading">परिषद्को स्थापना तथा काम, कर्तव्य र अधिकार</div><div class="content-paragraph no-justify"><span class="bold">३. परिषद्को स्थापना :</span></div><div class="content-paragraph indented-list-item">(१) खेलकुदको विकास, विस्तार, प्रवर्द्धन तथा अध्ययन, अनुसन्धान गरी खेलकुदको सञ्चालन तथा व्यवस्थापन गर्नको लागि राष्ट्रिय खेलकुद परिषद्को स्थापना गरिएको छ ।</div><div class="content-paragraph indented-list-item">(२) उपदफा (१) बमोजिमको परिषद्मा देहाय बमोजिमका अध्यक्ष, उपाध्यक्ष र सदस्यहरु रहनेछन् :-</div><div class="list-aligned-item"><span class="list-aligned-item-left">(क) नेपाल सरकारको युवा तथा खेलकुद मन्त्री वा राज्यमन्त्री</span><span class="list-aligned-item-right">- अध्यक्ष</span></div><div class="list-aligned-item"><span class="list-aligned-item-left">(ख) खेलकुदको क्षेत्रमा विशिष्ट योगदान पुऱ्याएका व्यक्तिहरुमध्येबाट नेपाल सरकारले मनोनयन गरेको एकजना</span><span class="list-aligned-item-right">- उपाध्यक्ष</span></div><div class="list-aligned-item"><span class="list-aligned-item-left">(ग) मन्त्रालयको सचिव</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(घ) नेपाल सरकारको शिक्षा, विज्ञान तथा प्रविधि मन्त्रालयको सचिव वा निजले तोकेको सोही मन्त्रालयको सहसचिव</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(ङ) नेपाली सेनाको खेलकुद क्षेत्र हेर्ने प्रमुख</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(च) नेपाल प्रहरीको खेलकुद क्षेत्र हेर्ने प्रमुख</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(छ) सशस्त्र प्रहरी बल, नेपालको खेलकुद क्षेत्र हेर्ने प्रमुख</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(ज) विश्वविद्यालयहरुका खेलकुद विभाग प्रमुखमध्ये अध्यक्षले मनोनयन गरेको एकजना</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(झ) मन्त्रालयको खेलकुद महाशाखा प्रमुख</span><span class="list-aligned-item-right">-सदस्य</span></div><div class="list-aligned-item"><span class="list-aligned-item-left">(ञ) प्रत्येक प्रदेशको खेलकुद विकाससँग सम्बन्धित प्रदेशस्तरका संस्थागत संरचनाका कार्यकारी प्रमुख</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(ट) खेलकुदको विकासमा महत्वपूर्ण योगदान गरेका प्रतिष्ठित व्यक्ति, राष्ट्रिय तथा अन्तर्राष्ट्रिय पूर्व खेलाडीहरुमध्ये सबै प्रदेशबाट प्रतिनिधित्व हुने गरी महिला, दलित, आदिवासी जनजाति, खसआर्य, मधेसी, थारु, मुस्लिम, पिछडिएको क्षेत्रको समेतबाट प्रतिनिधित्व हुने गरी नेपाल सरकारले मनोनयन गरेको कम्तीमा तीनजना महिला सहित नौजना</span><span class="list-aligned-item-right">- सदस्य</span></div><div class="content-paragraph indented-sub-list-item no-justify">तर यस खण्ड बमोजिम मनोनयन गर्दा कम्तीमा पचास प्रतिशत सदस्य राष्ट्रिय तथा अन्तर्राष्ट्रिय पूर्व खेलाडीहरुमध्येबाट गर्नु पर्नेछ।</div><div class="list-aligned-item"><span class="list-aligned-item-left">(ठ) खेलकुद विज्ञ, खेलकुद प्रशिक्षक, खेलकुद प्राविधिक वा एन्टिडोपीङ विज्ञमध्येबाट अध्यक्षले मनोनयन गरेको कम्तीमा एकजना महिला सहित दुईजना</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(ड) नेपाल ओलम्पिक, पारा ओलम्पिक लगायतका अन्तर्राष्ट्रिय ओलम्पिक कमिटिबाट मान्यता प्राप्त ओलम्पिक कमिटी मध्येबाट प्रतिनिधित्व हुने गरी सम्बन्धित कमिटीको सिफारिसमा अध्यक्षले मनोनयन गरेको दुईजना</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(ढ) सम्बन्धित राष्ट्रिय खेल संघको विधान बमोजिम निर्वाचित संघका पदाधिकारी वा सदस्यहरुमध्येबाट सम्बन्धित संघको सिफारिसमा अध्यक्षले मनोनयन गरेको कम्तीमा दुईजना महिला सहित पाँचजना</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(ण) उद्योग वाणिज्य महासंघको सिफारिसमा अध्यक्षले मनोनयन गरेको एकजना</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(त) परम्परागत, साहसिक तथा पर्यटकीय खेल क्षेत्रको प्रतिनिधित्व हुने गरी अध्यक्षले मनोनयन गरेको एकजना</span><span class="list-aligned-item-right">- सदस्य</span></div><div class="list-aligned-item"><span class="list-aligned-item-left">(थ) परिषद्को सदस्य-सचिव</span><span class="list-aligned-item-right">- सदस्य-सचिव</span></div><div class="content-paragraph indented-list-item">(३) उपदफा (२) बमोजिमका सदस्यको मनोनयन गर्दा भौगोलिक क्षेत्र र महिला, दलित, आदिवासी जनजाति, खसआर्य, मधेसी, थारु, मुस्लिम, पिछडिएको क्षेत्र समेतको प्रतिनिधित्व हुने गरी गर्नु पर्नेछ ।</div><div class="content-paragraph no-justify"><span class="bold">४. परिषद् स्वशासित र संगठित संस्था हुनेः</span></div><div class="content-paragraph indented-list-item">(१) परिषद् अविच्छिन्न उत्तराधिकारवाला एक स्वशासित र संगठित संस्था हुनेछ ।</div><div class="content-paragraph indented-list-item">(२) परिषद्को काम कारबाहीको निमित्त आफ्नो छुट्टै छाप हुनेछ ।</div><div class="content-paragraph indented-list-item">(३) परिषद्ले व्यक्ति सरह चल अचल सम्पत्ति प्राप्त गर्न, उपयोग गर्न, बेचबिखन गर्न वा अन्य कुनै किसिमले व्यवस्थापन गर्न सक्नेछ ।</div><div class="content-paragraph indented-sub-list-item no-justify">तर परिषद्ले अचल सम्पत्ति बिक्री वा अन्य कुनै तरिकाले हक हस्तान्तरण गर्नु अघि नेपाल सरकारको स्वीकृति लिनु पर्नेछ ।</div><div class="content-paragraph indented-list-item">(४) परिषद्ले व्यक्ति सरह आफ्नो नामबाट नालिस उजुर गर्न सक्नेछ र परिषद् उपर पनि सोही नामबाट नालिस उजुर लाग्न सक्नेछ ।</div><div class="content-paragraph indented-list-item">(५) परिषद्ले व्यक्ति सरह करार गर्न र करार बमोजिमको अधिकार प्रयोग गर्न तथा दायित्व निर्वाह गर्न सक्नेछ ।</div><div class="content-paragraph no-justify"><span class="bold">५. संरक्षकः</span></div><div class="content-paragraph indented-list-item">(१) प्रधानमन्त्री परिषद्को संरक्षक हुनेछ ।</div><div class="content-paragraph indented-list-item">(२) संरक्षकले परिषद्लाई आवश्यक निर्देशन दिन सक्नेछ र त्यस्तो निर्देशनको पालना गर्नु परिषद्को कर्तव्य हुनेछ ।</div><div class="content-paragraph no-justify"><span class="bold">६. परिषद्को कार्यालयः</span> परिषद्‌को कार्यालय काठमाडौं उपत्यकामा रहनेछ।</div><div class="content-paragraph no-justify"><span class="bold">७. सदस्यको पदावधिः</span></div><div class="content-paragraph indented-list-item">(१) परिषद्‌को मनोनीत सदस्यहरुको पदावधि चार वर्षको हुनेछ ।</div><div class="content-paragraph indented-list-item">(२) उपदफा (१) मा जुनसुकै कुरा लेखिएको भए तापनि परिषद्का मनोनीत सदस्यले आफ्नो पदीय जिम्मेवारी पूरा नगरेमा, परिषद्‌को हित विपरीत कुनै काम गरेमा वा पद अनुरुपको आचरण नगरेमा त्यस्तो सदस्यलाई मनोनयन गर्ने निकाय वा अधिकारीले जुनसुकै बखत पदबाट हटाउन सक्नेछ ।</div><div class="content-paragraph indented-list-item">(३) उपदफा (२) बमोजिम निजलाई पदबाट हटाउनु अघि सम्बन्धित सदस्यलाई सफाई पेश गर्ने मनासिब मौका दिनु पर्नेछ ।</div><div class="content-paragraph no-justify"><span class="bold">८. पद रिक्त हुने अवस्थाः</span></div><div class="content-paragraph indented-list-item">(१) देहायका अवस्थामा परिषद्को मनोनीत सदस्यको पद रिक्त भएको मानिनेछः-</div><div class="content-paragraph indented-sub-list-item">(क) निजले अध्यक्ष समक्ष लिखित राजिनामा दिएमा,</div><div class="content-paragraph indented-sub-list-item">(ख) गैर नेपाली नागरिक भएमा वा कुनै विदेशी मुलुकको स्थायी बसोवासको अनुमति लिएमा,</div><div class="content-paragraph indented-sub-list-item">(ग) निजको उमेर सत्तरी वर्ष पूरा भएमा,</div><div class="content-paragraph indented-sub-list-item no-justify">तर दफा ३ को उपदफा (२) को खण्ड (ढ) बमोजिमको सदस्यको हकमा यस खण्ड बमोजिमको उमेर हद लागू हुने छैन ।</div><div class="content-paragraph indented-sub-list-item">(घ) कुनै सार्वजनिक जवाफदेहीको पदमा उम्मेदवार भएमा,</div><div class="content-paragraph indented-sub-list-item">(ङ) भ्रष्टाचार, जबरजस्ती करणी, यौन दुर्व्यवहार, मानव बेच बिखन तथा ओसारपसार, लागू औषध बिक्री वितरण तथा निकासी वा पैठारी, सम्पत्ति शुद्धीकरण, राहदानी दुरूपयोग, अपहरण सम्बन्धी कसूर, सङ्गठित अपराध वा नैतिक पतन देखिने फौजदारी कसूरमा सजाय पाएमा वा अन्य कुनै फौजदारी कसूरमा एक वर्ष वा सोभन्दा बढी कैदको सजाय पाई त्यस्तो फैसला अन्तिम भएकोमा,</div><div class="content-paragraph indented-sub-list-item">(च) दफा ७ को उपदफा (२) बमोजिम पदबाट हटाइएमा,</div><div class="content-paragraph indented-sub-list-item">(छ) विनासूचना परिषद्को तीनवटा बैठकमा लगातार अनुपस्थित भएमा,</div><div class="content-paragraph indented-sub-list-item">(ज) राष्ट्रको प्रतिनिधित्व गरी विदेश गएकोमा भागेको र पछि फर्केर आएको प्रमाणित भएमा,</div><div class="content-paragraph indented-sub-list-item">(झ) निजको मृत्यु भएमा ।</div><div class="content-paragraph indented-list-item">(२) दफा ३ को उपदफा (२) बमोजिम परिषद्द्मा मनोनीत सदस्यहरुको पदावधि पूरा नहुँदै कुनै कारणले पद रिक्त हुन आएमा बाँकी अवधिका लागि जुन प्रक्रियाद्वारा उक्त सदस्य मनोनयन भएको हो सोही प्रक्रियाबाट मनोनयन गरिनेछ ।</div><div class="content-paragraph no-justify"><span class="bold">९. परिषद्‌को काम, कर्तव्य र अधिकारः</span> परिषद्‌को काम, कर्तव्य र अधिकार देहाय बमोजिम हुनेछः-</div><div class="content-paragraph indented-sub-list-item">(क) खेलकुदको विकासको लागि अवलम्बन गर्नु पर्ने नीति, रणनीति, खेलकुदको सञ्चालन तथा विकास र खेलकुद पूर्वाधारको सम्बन्धमा नेपाल सरकारलाई सुझाव दिने,</div><div class="content-paragraph indented-sub-list-item">(ख) नेपाल सरकारबाट स्वीकृत नीति तथा रणनीतिको अधीनमा रही खेलकुद सम्बन्धी योजना तथा कार्यक्रम बनाई लागू गर्ने,</div><div class="content-paragraph indented-sub-list-item">(ग) परिषद्को वार्षिक योजना, कार्यक्रम तथा बजेट स्वीकृत गर्ने,</div><div class="content-paragraph indented-sub-list-item">(घ) परिषद्को मानवस्रोत विकास एवं व्यवस्थापन योजना तथा संगठन संरचना तयार गरी मन्त्रालयमा पेश गर्ने,</div><div class="content-paragraph indented-sub-list-item">(ङ) खेलकुद विकासको लागि आवश्यक पर्ने खेल सामग्रीको व्यवस्थापन गर्ने, साधन स्रोत जुटाउने, परिचालन गर्ने तथा सोको लागि निजी क्षेत्रलाई प्रोत्साहन गर्ने,</div><div class="content-paragraph indented-sub-list-item">(च) राष्ट्रिय तथा अन्तर्राष्ट्रियस्तरका खेलकुद प्रतियोगिताको आयोजना गर्ने, गराउने,</div><div class="content-paragraph indented-sub-list-item">(छ) खेल सम्बन्धी संस्था तथा खेलाडीलाई उपलब्ध गराइने आर्थिक तथा अन्य सहयोग र छात्रवृत्ति सम्बन्धी मापदण्ड निर्धारणका लागि मन्त्रालयमा सिफारिस गर्ने,</div><div class="content-paragraph indented-sub-list-item">(ज) परिषद्, समिति, राष्ट्रिय खेल संघ वा महासंघका पदाधिकारी, सदस्य तथा कर्मचारी, खेलाडी, प्रशिक्षक, खेल व्यवस्थापक, रेफ्री तथा खेल आयोजक र दर्शकले पालना गर्नु पर्ने विषयका सम्बन्धमा आचारसंहिता बनाई लागू गर्ने, गराउने,</div><div class="content-paragraph indented-sub-list-item">(झ) खेलकुद पूर्वाधारको निर्माण, व्यवस्थापन तथा मर्मत सम्भार गर्ने, गराउने,</div><div class="content-paragraph indented-sub-list-item">(ञ) खेलकुद पूर्वाधार विकास गर्दा कायम गर्नु पर्ने न्यूनतम मापदण्ड निर्धारण गर्ने र सोको अनुगमन गर्ने, गराउने,</div><div class="content-paragraph indented-sub-list-item">(ट) अन्तरप्रदेश, प्रदेश तथा स्थानीय तहमा खेलकुदको सञ्चालन, विकास तथा पूर्वाधार विकासको लागि प्रदेश सरकार तथा स्थानीय तहसँग आवश्यक समन्वय, सहयोग तथा सहकार्य गर्ने,</div><div class="content-paragraph indented-sub-list-item">(ठ) परिषद्‌को कर्मचारी तथा आर्थिक प्रशासन सम्बन्धी विनियम बनाउने,</div><div class="content-paragraph indented-sub-list-item">(ड) यस ऐनको प्रतिकूल नहुने गरी खेलकुद सञ्चालन सम्बन्धी कार्यविधि तथा निर्देशिका बनाई लागू गर्ने, गराउने,</div><div class="content-paragraph indented-sub-list-item">(ढ) खेलकुद सम्बन्धी तालिम केन्द्र तथा प्रतिष्ठान स्थापना गर्न पहल गर्ने,</div><div class="content-paragraph indented-sub-list-item">(ण) निजीक्षेत्रबाट सञ्चालन हुने फुटसल, पौडीपोखरी, जीम जस्ता खेलकुद तथा मनोरञ्जन केन्द्रको पूर्वाधार निर्माण एवं सञ्चालन गर्न मापदण्ड निर्धारणका लागि मन्त्रालयमा सिफारिस गर्ने,</div><div class="content-paragraph indented-sub-list-item">(त) खेल तथा खेलाडीहरुको वर्गीकरण गर्ने र खेलाडीहरुको सामाजिक सुरक्षाको लागि आवश्यक पहल गर्ने,</div><div class="content-paragraph indented-sub-list-item">(थ) खेलाडीहरुको वर्गीकरण अनुसार परिचयपत्रको व्यवस्था गर्ने,</div><div class="content-paragraph indented-sub-list-item">(द) ओलम्पिक कमिटीसँग आवश्यक समन्वय गर्ने,</div><div class="content-paragraph indented-sub-list-item">(ध) खेलकुद विकासको लागि आवश्यक अध्ययन अनुसन्धान गर्ने, गराउने ।</div><div class="content-paragraph indented-sub-list-item">(ट) राष्ट्रिय तथा अन्तर्राष्ट्रियस्तरका खेलकुद प्रतियोगितामा पदक प्राप्त गर्ने खेलाडीहरुलाई पुरस्कृत गर्ने तथा खेलाडीहरुको वृत्ति विकासको आवश्यक व्यवस्था मिलाउने,</div><div class="content-paragraph indented-sub-list-item">(ठ) मनोरञ्जनात्मक, परम्परागत तथा साहसिक खेलकुदलाई खेलकुद पर्यटनको रुपमा विकास गर्न आवश्यक व्यवस्था गर्ने,</div><div class="content-paragraph indented-sub-list-item">(ड) खेलकुदमा निजी क्षेत्रको सहभागिता र लगानीका अवसरहरुमा वृद्धि गर्न प्रोत्साहन गर्ने,</div><div class="content-paragraph indented-sub-list-item">(ढ) खेलकुद सम्बन्धी प्रशिक्षण कार्यक्रम सञ्चालन गर्ने तथा खेलकुदको उपयोगिताका सम्बन्धमा प्रचारप्रसार गर्ने, गराउने,</div><div class="content-paragraph indented-sub-list-item">(ण) खेलकुदमा अपाङ्गता भएका व्यक्तिहरुको सहभागितालाई प्रोत्साहन गर्न आवश्यक प्रशिक्षण दिने तथा त्यस्ता व्यक्तिबीच प्रतिस्पर्धा हुने गरी विभिन्न खेलकुद प्रतियोगिता आयोजना गर्ने,</div><div class="content-paragraph indented-sub-list-item">(त) पूर्वाधार निर्माण, प्रशिक्षण, प्रतियोगिता आयोजना सम्बन्धमा संघ, प्रदेश तथा स्थानीय तहबीच समन्वय गर्ने,</div><div class="content-paragraph indented-sub-list-item">(थ) खेलकुदको विकास तथा विस्तारमा प्रदेश सरकार र स्थानीय तहको खेलकुदसँग सम्बन्धित निकाय वा संस्थासँग समन्वय तथा सहकार्य गर्ने,</div><div class="content-paragraph indented-sub-list-item">(द) राष्ट्रिय खेल संघ वा महासंघको अधिवेशनमा प्रतिनिधि पठाउने,</div><div class="content-paragraph indented-sub-list-item">(ध) तोकिए बमोजिमका अन्य कार्य गर्ने, गराउने ।</div><div class="content-paragraph no-justify"><span class="bold">१०. परिषद्‌को बैठकः</span></div><div class="content-paragraph indented-list-item">(१) परिषद्‌को बैठक वर्षको कम्तीमा दुई पटक बस्नेछ ।</div><div class="content-paragraph indented-list-item">(२) परिषद्को बैठक अध्यक्षले तोकेको मिति, समय र स्थानमा बस्नेछ ।</div><div class="content-paragraph indented-list-item">(३) सदस्य-सचिवले अध्यक्षसँगको परामर्शमा परिषद्को बैठक बस्ने मिति, समय, स्थान र बैठकमा छलफल हुने विषयको सूची सहितको सूचना बैठक हुनुभन्दा कम्तीमा सात दिन अगावै सबै सदस्यलाई पठाउनु पर्नेछ ।</div><div class="content-paragraph indented-list-item">(४) उपदफा (२) र (३) मा जुनसुकै कुरा लेखिएको भए तापनि परिषद्‌को कूल सदस्य संख्याको कम्तीमा एक तिहाइ सदस्यले बैठक बोलाउन अध्यक्ष समक्ष लिखित अनुरोध गरेमा अध्यक्षले त्यसरी अनुरोध गरेको मितिले सात दिनभित्र परिषद्को बैठक बोलाउनु पर्नेछ ।</div><div class="content-paragraph indented-list-item">(५) परिषद्को कूल सदस्य सङ्ख्याको कम्तीमा एकाउन्न प्रतिशत सदस्यहरु उपस्थित भएमा परिषद्‌को बैठकको गणपूरक सङ्ख्या पुगेको मानिनेछ ।</div><div class="content-paragraph indented-sub-list-item no-justify">तर कुनै कारणवश यस उपदफा बमोजिम गणपूरक सङ्ख्या नपुगेको कारणले बैठक बस्न नसकेकोमा त्यसपछि लगत्तै बस्ने बैठकमा तत्काल कायम रहेको सदस्य सङ्ख्याको कम्तीमा तेत्तीस प्रतिशत सदस्यहरु उपस्थित भएमा परिषद्को बैठकको गणपूरक सङ्ख्या पुगेको मानिनेछ ।</div><div class="content-paragraph indented-list-item">(६) परिषद्‌को बैठकको अध्यक्षता अध्यक्षले गर्नेछ र अध्यक्षको अनुपस्थितिमा बैठकको अध्यक्षता उपाध्यक्षले र निजहरु अनुपस्थित भएमा मन्त्रालयको सचिवले अध्यक्षता गर्नेछ ।</div><div class="content-paragraph indented-list-item">(७) परिषद्‌को बैठकमा बहुमतको निर्णय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ ।</div><div class="content-paragraph indented-list-item">(८) परिषद्ले कुनै विशेषज्ञ वा पदाधिकारीलाई परिषद्को बैठकमा भाग लिन आमन्त्रण गर्न सक्नेछ ।</div><div class="content-paragraph indented-list-item">(९) परिषद्‌को बैठकको निर्णय बैठकको अध्यक्षता गर्ने व्यक्तिद्वारा प्रमाणित गराई सदस्य-सचिवले सोको अभिलेख सुरक्षित राख्नु पर्नेछ ।</div><div class="content-paragraph indented-list-item">(१०) परिषद्‌को बैठकमा उपस्थित भए बापत अध्यक्ष, उपाध्यक्ष र सदस्यहरुले नेपाल सरकार, अर्थ मन्त्रालयबाट स्वीकृत मापदण्ड बमोजिमको बैठक भत्ता पाउनेछन् ।</div><div class="content-paragraph indented-list-item">(११) परिषद्‌को बैठक सम्बन्धी अन्य कार्यविधि परिषद् आफैंले निर्धारण गरे बमोजिम हुनेछ ।</div><div class="content-paragraph no-justify"><span class="bold">११. अध्यक्षको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त अध्यक्षको काम, कर्तव्य र अधिकार देहाय बमोजिम हुनेछः-</div><div class="content-paragraph indented-sub-list-item">(क) परिषद्‌को बैठकको अध्यक्षता गर्ने,</div><div class="content-paragraph indented-sub-list-item">(ख) खेलकुदको समग्र विकास, विस्तार र प्रवर्द्धनका लागि नेतृत्व गर्ने,</div><div class="content-paragraph indented-sub-list-item">(ग) परिषद्को बैठकको निर्णय प्रमाणित गर्ने,</div><div class="content-paragraph indented-sub-list-item">(घ) परिषद्‌को काम कारबाहीको अनुगमन तथा सुपरिवेक्षण गर्ने, गराउने,</div><div class="content-paragraph indented-sub-list-item">(ङ) परिषद्ले तोकेका अन्य काम कारबाही गर्ने ।</div><div class="content-paragraph no-justify"><span class="bold">१२. उपाध्यक्षको काम, कर्तव्य र अधिकारः</span> उपाध्यक्षको काम, कर्तव्य र अधिकार देहाय बमोजिम हुनेछः-</div><div class="content-paragraph indented-sub-list-item">(क) अध्यक्षको अनुपस्थितिमा परिषद्‌को बैठकको अध्यक्षता गर्ने,</div><div class="content-paragraph indented-sub-list-item">(ख) अध्यक्षले प्रत्यायोजन गरे बमोजिमका काम कारबाही गर्ने,</div><div class="content-paragraph indented-sub-list-item">(ग) परिषद्ले तोके बमोजिमका अन्य कार्य गर्ने।</div><div class="content-paragraph no-justify"><span class="bold">१३. सदस्यको काम, कर्तव्य र अधिकारः</span> सदस्यको काम, कर्तव्य र अधिकार देहाय बमोजिम हुनेछः-</div><div class="content-paragraph indented-sub-list-item">(क) परिषद्‌को बैठकमा भाग लिने,</div><div class="content-paragraph indented-sub-list-item">(ख) अध्यक्षले र परिषद्ले तोकेको काम कारबाही गर्ने ।</div><div class="section-heading">परिच्छेद-३</div><div class="sub-section-heading">समितिको गठन तथा काम, कर्तव्य र अधिकार</div><div class="content-paragraph no-justify"><span class="bold">१४. समितिको गठनः</span></div><div class="content-paragraph indented-list-item">(१) परिषद्‌को काम कारबाहीमा सहयोग गर्न देहाय बमोजिमको एक कार्यकारी समिति रहनेछः-</div><div class="list-aligned-item"><span class="list-aligned-item-left">(क) सदस्य-सचिव</span><span class="list-aligned-item-right">संयोजक</span></div><div class="list-aligned-item"><span class="list-aligned-item-left">(ख) मन्त्रालयको खेलकुद महाशाखा प्रमुख</span><span class="list-aligned-item-right">सदस्य</span></div><div class="list-aligned-item"><span class="list-aligned-item-left">(ग) परिषद्का सदस्यमध्येबाट अध्यक्षले मनोनीत गरेको कम्तीमा एकजना महिला सहित दुईजना</span><span class="list-aligned-item-right">सदस्य</span></div><div class="list-aligned-item"><span class="list-aligned-item-left">(घ) परिषद्का सदस्यमध्येबाट परिषद्ले मनोनीत गरेका कम्तीमा एकजना महिला सहित दुईजना</span><span class="list-aligned-item-right">सदस्य</span></div><div class="list-aligned-item"><span class="list-aligned-item-left">(ङ) परिषद्को प्रशासन महाशाखा प्रमुख</span><span class="list-aligned-item-right">सचिव ।</span></div><div class="content-paragraph indented-list-item">(२) उपदफा (१) बमोजिमको समिति परिषद्धति उत्तरदायी हुनेछ ।</div><div class="content-paragraph indented-list-item">(३) उपदफा (१) को खण्ड (ग) र (घ) बमोजिमका सदस्यको पदावधि परिषद्‌को सदस्य कायम रहेसम्मको लागि हुनेछ ।</div><div class="content-paragraph indented-list-item">(४) उपदफा (३) मा जुनसुकै कुरा लेखिएको भए तापनि उपदफा (१) को खण्ड (ग) र (घ) बमोजिमका सदस्य विना सूचना समितिको तीनवटा बैठकमा लगातार अनुपस्थित रहेमा वा समितिको काममा समय दिन वा प्रभावकारी भूमिका निर्वाह गर्न नसकेमा मनोनयन गर्ने निकाय वा अधिकारीले जुनसुकै बखत निजलाई समितिको सदस्यबाट हटाई परिषद्‌का अन्य सदस्यमध्येबाट उपदफा (१) बमोजिम समितिको सदस्यमा मनोनयन गर्न सक्नेछ ।</div><div class="content-paragraph indented-list-item">(५) उपदफा (४) बमोजिम निजलाई हटाउनु अघि सफाई पेश गर्ने मनासिब मौका दिनु पर्नेछ ।</div><div class="content-paragraph no-justify"><span class="bold">१५. समितिको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त समितिको काम, कर्तव्य र अधिकार देहाय बमोजिम हुनेछः-</div><div class="content-paragraph indented-sub-list-item">(क) परिषद्‌को वार्षिक योजना, कार्यक्रम तथा बजेट तर्जुमा र खेलकुद तालिका तयार गरी स्वीकृतिको लागि परिषद्मा पेश गर्ने,</div><div class="content-paragraph indented-sub-list-item">(ख) परिषद्का निर्णयको कार्यान्वयन गर्ने, गराउने,</div><div class="content-paragraph indented-sub-list-item">(ग) राष्ट्रिय तथा अन्तर्राष्ट्रियस्तरका खेलकुद प्रतियोगिताको आयोजना तथा सहभागिताका लागि आवश्यक काम गर्ने,</div><div class="content-paragraph indented-sub-list-item">(घ) नेपाल सरकारको स्रोतबाट अन्तर्राष्ट्रियस्तरका खेलकुद प्रतियोगितामा भाग लिन खेलाडी, प्रशिक्षक, व्यवस्थापक लगायतका प्रतिनिधि पठाउने,</div><div class="content-paragraph indented-sub-list-item">(ङ) परिषद्को कोष, खेलाडी कल्याणकारी कोष, चल, अचल सम्पत्तिको संरक्षण, परिचालन र रेखदेख गर्ने,</div><div class="content-paragraph indented-sub-list-item">(च) खेलकुदको विकास, विस्तार र सञ्चालनमा विभिन्न निकायहरुबीच समन्वय गर्ने,</div><div class="content-paragraph indented-sub-list-item">(छ) परिषद्बाट सञ्चालित खेलकुद गतिविधिको आवधिक रुपमा समीक्षा गर्ने,</div><div class="content-paragraph indented-sub-list-item">(ज) परिषद्को स्वीकृत मापदण्डको अधीनमा रही खेलकुद सम्बन्धी संस्था वा खेलाडीलाई छात्रवृत्ति, आर्थिक वा अन्य सहयोग प्रदान गर्ने,</div><div class="content-paragraph indented-sub-list-item">(झ) खेलकुद सम्बन्धी अध्ययन तथा अनुसन्धान गर्ने, गराउने,</div><div class="content-paragraph indented-sub-list-item">(ञ) खेलाडीहरुको स्तरवृद्धि गर्न आवश्यकता अनुसार स्वदेशी तथा विदेशी प्रशिक्षकबाट तालिम दिलाउने तथा उपयुक्त खेलाडीको छनौट गरी आवश्यकता अनुसार विदेशमा तालिम लिन पठाउने,</div><div class="content-paragraph indented-sub-list-item no-justify">तर विदेशी प्रशिक्षक झिकाउँदा मन्त्रालयको पूर्वस्वीकृति लिनु पर्नेछ ।</div><div class="content-paragraph no-justify"><span class="bold">१६. समितिको बैठक र निर्णय :</span></div><div class="content-paragraph indented-list-item">(१) समितिको बैठक आवश्यकता अनुसार बस्नेछ ।</div><div class="content-paragraph indented-list-item">(२) समितिको बैठक संयोजकले तोकेको मिति, समय र स्थानमा बस्नेछ ।</div><div class="content-paragraph indented-list-item">(३) समितिको सचिवले संयोजकको परामर्शमा समितिको बैठक बस्ने मिति, समय र स्थान उल्लेख गरी बैठकमा छलफल हुने विषयको कार्यसूची सहितको सूचना समितिको बैठक हुनुभन्दा कम्तीमा चौबीस घण्टा अगावै सबैले पाउने गरी पठाउनु पर्नेछ ।</div><div class="content-paragraph indented-list-item">(४) समितिको कूल सदस्य सङ्ख्याको कम्तीमा एकाउन्न प्रतिशत सदस्य उपस्थित भएमा समितिको बैठकको लागि गणपूरक सङ्ख्या पुगेको मानिनेछ ।</div><div class="content-paragraph indented-list-item">(५) समितिको बैठकको अध्यक्षता समितिको संयोजकले गर्नेछ ।</div><div class="content-paragraph indented-list-item">(६) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ ।</div><div class="content-paragraph indented-list-item">(७) समितिको बैठकको निर्णय बैठकको अध्यक्षता गर्ने व्यक्तिले प्रमाणित गरी राख्नेछ ।</div><div class="content-paragraph indented-list-item">(८) समितिले कुनै विशेषज्ञ वा पदाधिकारीलाई समितिको बैठकमा भाग लिन आमन्त्रण गर्न सक्नेछ ।</div><div class="content-paragraph indented-list-item">(९) समितिको बैठक सम्बन्धी अन्य कार्यविधि समिति आफैंले निर्धारण गरे बमोजिम हुनेछ ।</div><div class="section-heading">परिच्छेद-४</div><div class="sub-section-heading">सदस्य-सचिव तथा कर्मचारी सम्बन्धी</div><div class="content-paragraph no-justify"><span class="bold">१७. सदस्य-सचिव सम्बन्धी :</span></div><div class="content-paragraph indented-list-item">(१) परिषद्को कार्यकारी प्रमुखको रुपमा काम काम गर्न परिषद्द्मा एकजना सदस्य-सचिव रहनेछ ।</div><div class="content-paragraph indented-list-item">(२) सदस्य-सचिवको पदमा नियुक्ति हुन देहाय बमोजिमको योग्यता भएको हुनु पर्नेछ :-</div><div class="content-paragraph indented-sub-list-item">(क) नेपाली नागरिक,</div><div class="content-paragraph indented-sub-list-item">(ख) नेपाल सरकारबाट मान्यताप्राप्त विश्वविद्यालयबाट कम्तीमा स्नातक तह उत्तीर्ण भएको,</div><div class="content-paragraph indented-sub-list-item">(ग) खेलकुदको क्षेत्रमा कम्तीमा पाँच वर्ष काम गरेको,</div><div class="content-paragraph indented-sub-list-item">(घ) प्रचलित कानूनले अयोग्य नभएको,</div><div class="content-paragraph indented-sub-list-item">(ङ) तीस वर्ष उमेर पूरा भएको</div><div class="content-paragraph indented-list-item">(३) मन्त्रालयले उपदफा (२) बमोजिम योग्यता पूरा भएका व्यक्तिमध्येबाट सदस्य-सचिवको पदमा नियुक्तिको लागि सिफारिस गर्न मन्त्रालयको सचिवको संयोजकत्वमा मन्त्रालयले तोकेको सम्बन्धित क्षेत्रका एकजना महिला सहित दुईजना विज्ञ रहेको तीन सदस्यीय सिफारिस समिति गठन गर्नेछ ।</div><div class="content-paragraph indented-list-item">(४) उपदफा (३) बमोजिमको सिफारिस समितिले उपदफा (२) बमोजिमको योग्यता पूरा भएका व्यक्तिहरुमध्येबाट सदस्य-सचिवको नियुक्तिको लागि एकजना महिला सहित तीनजना उपयुक्त व्यक्तिको नाम मन्त्रालयमा सिफारिस गर्नेछ ।</div><div class="content-paragraph indented-list-item">(५) उपदफा (४) बमोजिम सिफारिस गर्दा अवलम्बन गर्ने प्रक्रिया तथा आफ्नो बैठक सम्बन्धी अन्य कार्यविधि सिफारिस समिति आफैंले निर्धारण गरे बमोजिम हुनेछ ।</div><div class="content-paragraph indented-list-item">(६) मन्त्रालयले उपदफा (४) बमोजिम सिफारिस भएका व्यक्तिमध्येबाट सदस्य-सचिव नियुक्ति गर्न नेपाल सरकार, मन्त्रिपरिषद् समक्ष पेश गर्नेछ ।</div><div class="content-paragraph indented-list-item">(७) उपदफा (५) बमोजिम मन्त्रालयबाट पेश भए बमोजिमका व्यक्तिहरुमध्ये नेपाल सरकार, मन्त्रिपरिषद्ले उपयुक्त ठानेको व्यक्तिलाई सदस्य-सचिवको पदमा नियुक्ति गर्नेछ ।</div><div class="content-paragraph indented-list-item">(८) उपदफा (७) बमोजिम नियुक्त सदस्य-सचिवको पदावधि चार वर्षको हुनेछ र निज अर्को एक पटकको लागि पुनः नियुक्त हुन सक्नेछ ।</div><div class="content-paragraph indented-list-item">(९) उपदफा (८) मा जुनसुकै कुरा लेखिएको भए तापनि देहायको कुनै अवस्थामा सदस्य-सचिवलाई नेपाल सरकार, मन्त्रिपरिषद्ले जुनसुकै बखत पदबाट हटाउन सक्नेछः-</div><div class="content-paragraph indented-sub-list-item">(क) परिषद्लाई हानि नोक्सानी हुने कुनै काम गरेमा,</div><div class="content-paragraph indented-sub-list-item">(ख) पदीय जिम्मेवारी पूरा नगरेमा,</div><div class="content-paragraph indented-sub-list-item">(ग) यस ऐन विपरीत कुनै कार्य गरेमा, वा</div><div class="content-paragraph indented-sub-list-item">(घ) निजले इमान्दारीपूर्वक जिम्मेवारी वहन नगरेमा, निजको कार्यसम्पादन सन्तोषजनक नरहेमा, निजमा कार्यक्षमताको अभाव भएमा वा पद अनुरुपको आचरण नगरेमा वा परिषद्‌को निर्देशन पालना नगरेमा ।</div><div class="content-paragraph indented-list-item">(१०) उपदफा (९) बमोजिम सदस्य-सचिवलाई पदबाट हटाउनु अघि निजलाई सफाई पेश गर्ने मनासिब मौका दिनु पर्नेछ ।</div><div class="content-paragraph indented-list-item">(११) देहायका अवस्थामा सदस्य-सचिवको पद रिक्त भएको मानिनेछः-</div><div class="content-paragraph indented-sub-list-item">(क) निजले अध्यक्ष समक्ष लिखित राजिनामा दिएमा,</div><div class="content-paragraph indented-sub-list-item">(ख) गैर नेपाली नागरिक भएमा वा कुनै विदेशी मुलुकको स्थायी बसोवासको अनुमति लिएमा वा सोको लागि निवेदन दिएमा,</div><div class="content-paragraph indented-sub-list-item">(ग) निजको उमेर साठी वर्ष पूरा भएमा,</div><div class="content-paragraph indented-sub-list-item">(घ) निर्वाचनद्वारा नियुक्त हुने कुनै सार्वजनिक जवाफदेहीको पदमा उम्मेदवार भएमा,</div><div class="content-paragraph indented-sub-list-item">(ङ) भ्रष्टाचार, जबरजस्ती करणी, मानव बेचबिखन तथा ओसारपसार, लागू औषध बिक्री वितरण तथा निकासी वा पैठारी, सम्पत्ति शुद्धीकरण, राहदानी दुरूपयोग, अपहरण सम्बन्धी कसूर, सङ्गठित अपराध वा नैतिक पतन देखिने फौजदारी कसूरमा सजाय पाएको वा अन्य कुनै फौजदारी कसूरमा एक वर्ष वा सोभन्दा बढी कैदको सजाय पाई त्यस्तो फैसला अन्तिम भएकोमा,</div><div class="content-paragraph indented-sub-list-item">(च) उपदफा (९) बमोजिम पदबाट हटाइएमा,</div><div class="content-paragraph indented-sub-list-item">(छ) राष्ट्रको प्रतिनिधित्व गरी विदेश गएकोमा भागेको र पछि फर्केर आएको प्रमाणित भएमा,</div><div class="content-paragraph indented-sub-list-item">(ज) निजको मृत्यु भएमा ।</div><div class="content-paragraph indented-list-item">(१२) यस दफामा अन्यत्र जुनसुकै कुरा लेखिएको भए तापनि कुनै कारणले सदस्य-सचिवको पद रिक्त भएमा वा कुनै कारणले निलम्बन भएमा अर्को सदस्य-सचिव नियुक्ति वा निजको निलम्बन फुकुवा नभएसम्मको लागि मन्त्रालयले संघीय निजामती सेवाको राजपत्रांकित प्रथम श्रेणीको कर्मचारी वा परिषद्‌को वरिष्ठतम् कर्मचारीलाई सदस्य-सचिवको रुपमा कामकाज गर्ने गरी तोक्न सक्नेछ ।</div><div class="content-paragraph indented-list-item">(१३) सदस्य-सचिवको पारिश्रमिक, सुविधा तथा सेवाको अन्य शर्त तोकिए बमोजिम हुनेछ । यसरी सदस्य-सचिवको पारिश्रमिक तथा सुविधा नतोकिएसम्म निजले नेपाल सरकारले तोके बमोजिमको पारिश्रमिक तथा सुविधा पाउनेछ ।</div><div class="content-paragraph no-justify"><span class="bold">१८. सदस्य-सचिवको काम, कर्तव्य र अधिकारः</span> यस ऐनमा अन्यत्र उल्लिखित काम, कर्तव्य र अधिकारको अतिरिक्त सदस्य-सचिवको काम, कर्तव्य र अधिकार देहाय बमोजिम हुनेछः-</div><div class="content-paragraph indented-sub-list-item">(क) परिषद्को वार्षिक कार्यक्रम, योजना तथा बजेट तयार गरी समितिबाट पारित गराई परिषद्‌को बैठकमा पेश गर्ने,</div><div class="content-paragraph indented-sub-list-item">(ख) परिषद् तथा समितिको निर्णय कार्यान्वयन गर्ने, गराउने,</div><div class="content-paragraph indented-sub-list-item">(ग) परिषद्बाट सञ्चालित योजना तथा कार्यक्रमको अनुगमन गर्ने, गराउने,</div><div class="content-paragraph indented-sub-list-item">(घ) परिषद्को कर्मचारी व्यवस्थापन तथा समग्र व्यवस्थापकीय र प्रशासकीय कार्य गर्ने, गराउने,</div><div class="content-paragraph indented-sub-list-item">(ङ) नेपाल सरकारको स्रोत बाहेक अन्य स्रोतबाट अन्तर्राष्ट्रियस्तरका खेलकूद प्रतियोगितामा भाग लिन खेलाडी, प्रशिक्षक, व्यवस्थापक लगायतका प्रतिनिधि पठाउने र सोको जानकारी मन्त्रालयलाई दिने,</div><div class="content-paragraph indented-sub-list-item">(च) मन्त्रालय, राष्ट्रिय खेलसंघ वा महासंघसँग आवश्यक समन्वय गर्ने,</div><div class="content-paragraph indented-sub-list-item">(छ) परिषद्को सार्वजनिक खरिद सम्बन्धी काम गर्ने,</div><div class="content-paragraph indented-sub-list-item">(ज) परिषद्को चल अचल सम्पत्तिको संरक्षण गर्ने, गराउने,</div><div class="content-paragraph indented-sub-list-item">(झ) लेखा उत्तरदायी अधिकृत भई कामकाज गर्ने, गराउने,</div><div class="content-paragraph indented-sub-list-item">(ञ) तोकिए बमोजिमका अन्य काम गर्ने ।</div><div class="content-paragraph no-justify"><span class="bold">१९. कर्मचारी सम्बन्धीः</span></div><div class="content-paragraph indented-list-item">(१) परिषद्लाई आवश्यक पर्ने कर्मचारी सम्बन्धी सङ्गठन संरचना तथा व्यवस्थापन सर्वेक्षणको प्रतिवेदन नेपाल सरकार, मन्त्रिपरिषद्बाट स्वीकृत भए बमोजिम हुनेछ ।</div><div class="content-paragraph indented-list-item">(२) परिषद्मा रहने कर्मचारीको दरबन्दी, योग्यता, पारिश्रमिक, सेवाका शर्त तथा सुविधा तथा कर्मचारी संघ सम्बन्धी व्यवस्था परिषद्को कर्मचारी प्रशासन सम्बन्धी विनियममा उल्लेख भए बमोजिम हुनेछ ।</div><div class="content-paragraph indented-list-item">(३) परिषद्मा आवश्यक पर्ने कर्मचारी तत्काल नियुक्त नभएमा वा कुनै कारणले कुनै पद रिक्त भई तत्काल पदपूर्ति हुन नसकेमा पदपूर्ति नभएसम्मको लागि मन्त्रालयले संघीय निजामती सेवाको कुनै कर्मचारीलाई परिष‌द्मा काम गर्ने गरी खटाउन सक्नेछ ।</div><div class="content-paragraph indented-list-item">(४) परिषद्बाट सम्पादन गर्नु पर्ने कुनै काम परिषद्‌को जनशक्तिबाट सम्पादन हुन नसक्ने अवस्था भएमा त्यसको कारण खुलाई प्रचलित संघीय कानून बमोजिम विज्ञ वा प्राविधिकको सेवा परामर्श लिन सकिनेछ ।</div><div class="content-paragraph indented-list-item">(५) परिषद्मा नियुक्त कर्मचारीहरुका लागि योगदानमा आधारित निवृत्तिभरण योजना लागू गर्न सकिनेछ ।</div><div class="content-paragraph indented-list-item">(६) परिषद्मा कार्यरत स्थायी कर्मचारीलाई यो ऐन प्रारम्भ भएको मितिले एक वर्षभित्र नेपाल सरकारले एक पटकको लागि संघ, प्रदेश र स्थानीय तहका खेलकुद सम्बन्धी संरचनामा समायोजन गर्न सक्नेछ ।</div><div class="content-paragraph indented-list-item">(७) उपदफा (६) बमोजिमको समायोजन सम्बन्धी अन्य व्यवस्था तोकिए बमोजिम हुनेछ ।</div><div class="section-heading">परिच्छेद-५</div><div class="sub-section-heading">परिषद्‌को कोष</div><div class="content-paragraph no-justify"><span class="bold">२०. परिषद्‌को कोषः</span></div><div class="content-paragraph indented-list-item">(१) परिषद्को आफ्नो एउटा छुट्टै कोष हुनेछ ।</div><div class="content-paragraph indented-list-item">(२) उपदफा (१) बमोजिमको कोषमा देहायका रकमहरु रहनेछन् :-</div><div class="content-paragraph indented-sub-list-item">(क) नेपाल सरकारबाट प्राप्त रकम,</div><div class="content-paragraph indented-sub-list-item">(ख) परिषद्ले प्रदान गर्ने खेलकुद सम्बन्धी प्रशिक्षणको शुल्क बापतको रकम,</div><div class="content-paragraph indented-sub-list-item">(ग) कुनै व्यक्ति वा संघ, संस्थाबाट प्राप्त सहयोग रकम,</div><div class="content-paragraph indented-sub-list-item">(घ) विदेशी सरकार, अन्तर्राष्ट्रिय संघ, संस्था वा व्यक्तिबाट प्राप्त सहयोग रकम,</div><div class="content-paragraph indented-sub-list-item">(ङ) राष्ट्रिय खेल संघ र ओलम्पिक कमिटीको दर्ता तथा नवीकरण बापत प्राप्त रकम ।</div><div class="content-paragraph indented-list-item">(३) उपदफा (२) को खण्ड (घ) बमोजिमको रकम प्राप्त गर्नु अघि परिषद्ले नेपाल सरकार, अर्थ मन्त्रालयको स्वीकृति लिनु पर्नेछ ।</div><div class="content-paragraph indented-list-item">(४) परिषद्‌को नामबाट गरिने सबै खर्चहरु उपदफा (१) बमोजिमको कोषबाट व्यहोरिनेछ ।</div><div class="content-paragraph indented-list-item">(५) परिषद्को कोषमा रहने सम्पूर्ण रकम नेपाल सरकारको पूर्ण वा आंशिक स्वामित्व रहेको बैंकमा खाता खोली जम्मा गरिनेछ ।</div><div class="content-paragraph indented-list-item">(६) परिषद्‌को कोषको खाता सदस्य-सचिव वा निजले तोकेको कर्मचारी र परिषद्को लेखा हेर्ने प्रमुख कर्मचारीको संयुक्त दस्तखतमा सञ्चालन हुनेछ ।</div><div class="content-paragraph no-justify"><span class="bold">२१. लेखा र लेखापरीक्षणः</span></div><div class="content-paragraph indented-list-item">(१) परिषद्ले आफ्नो आय व्ययको लेखा नेपाल सरकारले अपनाएको लेखा प्रणाली बमोजिम राख्नु पर्नेछ ।</div><div class="content-paragraph indented-list-item">(२) परिषद्को आन्तरिक लेखापरीक्षण प्रचलित कानून बमोजिम कोष तथा लेखा नियन्त्रकको कार्यालयबाट र अन्तिम लेखापरीक्षण महालेखा परीक्षकबाट हुनेछ ।</div><div class="content-paragraph indented-list-item">(३) मन्त्रालयले परिषद्‌को आय व्ययको लेखा सम्बन्धी कागजात र अन्य नगदी जिन्सी जुनसुकै बखत जाँच्न वा जाँच्न लगाउन सक्नेछ ।</div><div class="section-heading">परिच्छेद-६</div><div class="sub-section-heading">संघको गठन र दर्ता सम्बन्धी</div><div class="content-paragraph no-justify"><span class="bold">२२. खेल संघ स्थापना गर्न सकिनेः</span></div><div class="content-paragraph indented-list-item">(१) यो ऐन प्रारम्भ भए पछि राष्ट्रिय, प्रदेश तथा स्थानीय स्तरका खेल संस्थाहरुले प्रचलित कानून बमोजिम संघ, प्रदेश र स्थानीय तहका खेल संघ स्थापना गर्न सक्नेछन् ।</div><div class="content-paragraph indented-list-item">(२) उपदफा (१) बमोजिम खेल संघ स्थापना गर्दा देहायको मापदण्ड पूरा गरेको हुनु पर्नेछः-</div><div class="content-paragraph indented-sub-list-item">(क) एक खेलको लागि एउटा मात्र खेल संघ गठन भएको हुनु पर्ने,</div><div class="content-paragraph indented-sub-list-item">(ख) खेल संघको विधानमा एउटै व्यक्ति एकै पटक एकभन्दा बढी खेल संघको पदाधिकारी हुन नसक्ने व्यवस्था हुनु पर्ने,</div><div class="content-paragraph indented-sub-list-item">(ग) खेल संघको विधानमा प्रत्येक चार वर्षमा लोकतान्त्रिक पद्धति अनुसार खेल संघका पदाधिकारी तथा सदस्यको निर्वाचन हुने र प्रत्येक वर्ष संघको आय-व्ययको प्रचलित कानून बमोजिम लेखापरीक्षण गर्नु पर्ने व्यवस्था हुनु पर्ने,</div><div class="content-paragraph indented-sub-list-item">(घ) खेल संघको पदाधिकारी तथा खेलाडीको लागि आचारसंहिता लागू हुने व्यवस्था हुनु पर्ने,</div><div class="content-paragraph indented-sub-list-item">(ङ) तोकिए बमोजिमका अन्य मापदण्डहरु पूरा भएको।</div><div class="content-paragraph indented-list-item">(३) उपदफा (१) बमोजिम गठन भएका खेल संघ वा संस्था स्वायत्त हुनेछन् ।</div><div class="content-paragraph indented-list-item">(४) उपदफा (१) बमोजिम गठन भएका खेल संघका पदाधिकारी तथा सदस्यको पदावधि चार वर्षको हुनेछ र खेल संघका पदाधिकारी सोही पदमा सामान्यतया पुनः एक पटकको लागि निर्वाचित हुन सक्नेछन् ।</div><div class="content-paragraph indented-sub-list-item no-justify"><span class="bold">स्पष्टीकरणः</span> यस दफाको प्रयोजनको लागि “खेल संघका पदाधिकारी" भन्नाले संघको अध्यक्ष, उपाध्यक्ष, महासचिव, सचिव र कोषाध्यक्ष सम्झनु पर्छ ।</div><div class="content-paragraph indented-list-item">(५) देहायका व्यक्ति खेल संघमा निर्वाचित वा मनोनीत हुन सक्ने छैनः-</div><div class="content-paragraph indented-sub-list-item">(क) गैर नेपाली नागरिक,</div><div class="content-paragraph indented-sub-list-item">(ख) राजस्व, सार्वजनिक वा सरकारी सम्पत्ति हिनामिना गरेको प्रमाणित भएको,</div><div class="content-paragraph indented-sub-list-item">(ग) परिषद्बाट लिएको रकमको बेरुजु फछ्यौट गर्न बाँकी रहेको,</div><div class="content-paragraph indented-sub-list-item">(घ) परिषद्को कर्मचारी वा प्रशिक्षक रहेको,</div><div class="content-paragraph indented-sub-list-item">(ङ) भ्रष्टाचार, जबरजस्ती करणी, मानव बेचबिखन तथा ओसारपसार, लागू औषध बिक्री वितरण तथा निकासी वा पैठारी, सम्पत्ति शुद्धीकरण, राहदानी दुरूपयोग, अपहरण सम्बन्धी कसूर, सङ्गठित अपराध वा नैतिक पतन देखिने फौजदारी कसूरमा सजाय पाएको वा अन्य कुनै फौजदारी कसूरमा एक वर्ष वा सोभन्दा बढी कैदको सजाय पाई त्यस्तो फैसला अन्तिम भएकोमा,</div><div class="content-paragraph indented-sub-list-item">(च) राष्ट्रको प्रतिनिधित्व गरी विदेश गएकोमा भागेको र पछि फर्केर आएको प्रमाणित भएमा,</div><div class="content-paragraph indented-sub-list-item">(छ) खेलाडीलाई यौन दुर्व्यवहार गरेको प्रमाणित भएमा ।</div><div class="content-paragraph no-justify"><span class="bold">२३. राष्ट्रिय खेल संघ वा महासंघ गठनः</span></div><div class="content-paragraph indented-list-item">(१) कम्तीमा चार प्रदेशका खेल संघ आपसमा मिलेर राष्ट्रिय खेल संघ वा महासंघ गठन गर्न सक्नेछन्।</div><div class="content-paragraph indented-list-item">(२) उपदफा (१) मा जुनसुकै कुरा लेखिएको भए तापनि यो ऐन प्रारम्भ हुनु अघि प्रचलित कानून बमोजिम गठन भएका राष्ट्रिय खेल संघ वा महासंघ यसै ऐन बमोजिम गठन भएको मानिनेछ र त्यस्ता राष्ट्रिय खेल संघ वा महासंघले यो ऐन प्रारम्भ भएको मितिले दुई वर्षभित्र कम्तीमा चार प्रदेशमा प्रदेश खेल संघ गठन गर्नु पर्नेछ ।</div><div class="content-paragraph indented-sub-list-item no-justify">तर भौगोलिक कारणबाट यस उपदफा बमोजिमको प्रदेश खेल संघ गठन गर्न सम्भव नभएमा तोकिए बमोजिम प्रदेश खेल संघको गठन गर्न सकिनेछ।</div><div class="content-paragraph no-justify"><span class="bold">२४. प्रदेश तथा स्थानीयस्तरमा खेल संघ गठन तथा खेल संरचना निर्माणः</span></div><div class="content-paragraph indented-list-item">(१) कम्तीमा पाँच वा सो भन्दा बढी जिल्ला खेल संघ आपसमा मिली प्रदेश कानून बमोजिम प्रदेश खेल संघ गठन गर्न सकिनेछ ।</div><div class="content-paragraph indented-list-item">(२) प्रदेश सरकारले प्रदेश स्तरमा खेलकुदको विकास, विस्तार र प्रर्वद्धन गरी खेलकुदको सञ्चालन तथा व्यवस्थापन गर्नका लागि प्रदेश कानूनमा व्यवस्था भए बमोजिमको खेलकुद सम्बन्धी संरचना निर्माण गर्न सक्नेछ ।</div><div class="content-paragraph indented-list-item">(३) प्रदेश सरकारले स्थानीय तहको खेलकुदलाई व्यवस्थित तथा समन्वय गरी जिल्लास्तरमा खेलकुदको सञ्चालन तथा विकास गर्न प्रत्येक जिल्लामा जिल्ला खेलकुद विकास समिति गठन गर्न सक्नेछ ।</div><div class="content-paragraph indented-list-item">(४) स्थानीय कानून बमोजिम स्थानीय तहले आफ्नो क्षेत्रभित्र खेलकुद गतिविधि सञ्चालन तथा खेल संस्था दर्ता गर्न सक्नेछ ।</div><div class="content-paragraph indented-list-item">(५) स्थानीय तहले स्थानीय तहमा हुने खेलकुदको सञ्चालन, प्रवर्द्धन तथा विकास सम्बन्धी कार्य गर्न स्थानीय कानूनमा व्यवस्था भए बमोजिमको संरचना निर्माण गर्न सक्नेछ ।</div><div class="content-paragraph indented-list-item">(६) यस दफा बमोजिम प्रदेश वा स्थानीय तहमा खेल संघ गठन वा दर्ता गर्दा सम्बन्धित खेलको राष्ट्रिय खेल संघ वा महासंघ भएमा सो संघ वा महासंघको अनुमति लिनु पर्नेछ ।</div><div class="content-paragraph no-justify"><span class="bold">२५. संघमा संलग्नताः</span></div><div class="content-paragraph indented-list-item">(१) परिषद्‌का बहालवाला सदस्य-सचिव, कर्मचारी तथा प्रशिक्षक खेल संघको कुनै पदमा रहनु हुँदैन ।</div><div class="content-paragraph indented-list-item">(२) उपदफा (१) विपरीत परिषद्‌का बहालवाला सदस्य-सचिव, कर्मचारी तथा प्रशिक्षक खेल संघको कुनै पदमा रहेको प्रमाणित भएमा त्यस्तो संघले वैधता प्राप्त गर्न सक्ने छैन र त्यस्ता सदस्य-सचिव, कर्मचारी तथा प्रशिक्षकलाई प्रचलित कानून बमोजिम कारबाही हुनेछ ।</div><div class="content-paragraph no-justify"><span class="bold">२६. परिषद्मा दर्ता गर्नु पर्नेः</span></div><div class="content-paragraph indented-list-item">(१) दफा २३ बमोजिमको राष्ट्रिय खेल संघ वा महासंघले राष्ट्रिय मान्यता पाउनको लागि परिषद्मा दर्ता गराउनु पर्नेछ ।</div><div class="content-paragraph indented-list-item">(२) उपदफा (१) बमोजिम परिषद्द्मा दर्ता गराउनको लागि देहाय बमोजिमका कागजातहरु संलग्न गरी तोकिए बमोजिमको दस्तुर सहित परिषद्मा निवेदन दिनु पर्नेछः-</div><div class="content-paragraph indented-sub-list-item">(क) प्रदेश खेल संघ दर्ता प्रमाणपत्रको प्रतिलिपि,</div><div class="content-paragraph indented-sub-list-item">(ख) संघको विधानको प्रतिलिपि,</div><div class="content-paragraph indented-sub-list-item">(ग) संघका पदाधिकारी र सदस्यहरुको नाम, थर र ठेगाना सहितको विवरण, र</div><div class="content-paragraph indented-sub-list-item">(घ) तोकिए बमोजिमका अन्य कागजातहरु ।</div><div class="content-paragraph indented-list-item">(३) उपदफा (२) बमोजिम परिषद्मा दर्ता हुन निवेदन दिने नेपालका मौलिक खेल बाहेकका अन्य खेल संघ वा महासंघले सोही खेलसँग सम्बद्ध अन्तर्राष्ट्रिय खेल संघ वा महासंघ रहेछन् भने त्यस्तो संघ वा महासंघको एक वर्षभित्र आबद्धता लिनु पर्नेछ र सो समयावधिभित्र आबद्धता नलिएमा त्यस्ता खेल संघ वा महासंघको हैसियत स्थानीय खेल संस्था वा क्लब सरह मानिनेछ।</div><div class="content-paragraph indented-list-item">(४) उपदफा (२) बमोजिम प्राप्त निवेदन जाँचबुझ गर्दा त्यस्तो संघ यस ऐन बमोजिम परिषद्मा दर्ता गर्न उपयुक्त देखिएमा परिषद्ले तीस दिनभित्र दर्ता गरी तोकिए बमोजिमको ढाँचामा दर्ताको प्रमाणपत्र दिनु पर्नेछ ।</div><div class="content-paragraph indented-list-item">(५) उपदफा (४) बमोजिम परिषद्बाट दर्ता गर्दा एक खेलको लागि एकभन्दा बढी तथा एकै उद्देश्यका वा समान नाम भएका एकभन्दा बढी संघ वा महासंघलाई दर्ता गरिने छैन ।</div><div class="content-paragraph indented-list-item">(६) उपदफा (५) मा जुनसुकै कुरा लेखिएको भए तापनि यो ऐन प्रारम्भ हुँदाका बखत एउटै खेलको लागि एकभन्दा बढी खेल संघ वा महासंघ गठन भएका रहेछन् भने यो ऐन लागू भएको मितिले तीन महिनाभित्र एउटै खेल संघ वा महासंघ गठन गरी दर्ताको लागि परिषद्ले सूचना जारी गर्नेछ ।</div><div class="content-paragraph indented-list-item">(७) उपदफा (६) बमोजिम जारी सूचनामा तोकिएको म्यादभित्र एउटै संघ वा महासंघ गठन नगरेमा सो अवधि समाप्त भएपछि त्यस्ता खेल संघ वा महासंघको दर्ता स्वतः समाप्त हुनेछ ।</div><div class="content-paragraph indented-list-item">(८) उपदफा (२) बमोजिम प्राप्त निवेदन जाँचबुझ गर्दा कुनै संघलाई परिषद्मा दर्ता गर्न उपयुक्त नदेखिएमा परिषद्ले दर्ता गर्न नमिल्ने निर्णय गरी सोको जानकारी सम्बन्धित संघलाई दिनु पर्नेछ ।</div><div class="content-paragraph indented-list-item">(९) उपदफा (४) बमोजिमको दर्ताको मान्य अवधि चार वर्षको हुनेछ ।</div><div class="content-paragraph indented-list-item">(१०) उपदफा (९) मा तोकिएको अवधि समाप्त हुनु अघि सम्बन्धित खेल संघ वा महासंघले नवीकरणको लागि तोकिए बमोजिमका कागजातहरु संलग्न गरी परिषद्द्मा निवेदन दिनु पर्नेछ।यसरी परिषद्द्मा दर्ता तथा नवीकरण नभएका खेल संघ वा महासंघको हैसियत स्थानीय खेल संघ वा क्लब सरह मानिनेछ।</div><div class="content-paragraph indented-list-item">(११) यस दफामा जुनसुकै कुरा लेखिएको भए तापनि यो ऐन प्रारम्भ हुनु अघि प्रचलित कानून बमोजिम परिषद्मा दर्ता भएका खेल संघ वा महासंघ यसै ऐन बमोजिम दर्ता भएको मानिनेछ र त्यस्ता संघ वा महासंघले परिषद्मा पुनः दर्ता गर्नु पर्ने छैन ।</div><div class="content-paragraph indented-list-item">(१२) राष्ट्रिय खेल संघ, प्रदेश खेल संघ र स्थानीय खेल संघले खेल सञ्चालन गर्दा यस ऐन तथा अन्तर्राष्ट्रिय स्तरमा प्रचलित खेलकुदको सर्वमान्य सिद्धान्त अनुरुप समन्वय र सञ्चालन गर्नु पर्नेछ।</div><div class="content-paragraph indented-list-item">(१३) परिषद्मा दर्ता तथा नवीकरण गराउने सम्बन्धी अन्य व्यवस्था तोकिए बमोजिम हुनेछ ।</div><div class="content-paragraph no-justify"><span class="bold">२७. विवरण परिवर्तन गर्न स्वीकृति लिनु पर्नेः</span></div><div class="content-paragraph indented-list-item">(१) दफा २६ बमोजिम लिइएको दर्ताको प्रमाणपत्रमा उल्लिखित कुनै विवरण परिवर्तन गर्नु पर्ने भएमा संघले सो व्यहोरा उल्लेख गरी परिषद्मा निवेदन दिन सक्नेछ।</div><div class="content-paragraph indented-list-item">(२) उपदफा (१) बमोजिम प्राप्त निवेदन जाँचबुझ गर्दा दर्ताको प्रमाणपत्रमा उल्लिखित व्यहोरा संशोधन गर्न मनासिब देखिएमा परिषद्ले संशोधन गरी निवेदकलाई त्यसको जानकारी गराउनु पर्नेछ ।</div><div class="content-paragraph no-justify"><span class="bold">२८. संघले पालना गर्नुपर्ने शर्तः</span> संघले देहाय बमोजिमका शर्तहरु पालना गर्नु पर्नेछः-</div><div class="content-paragraph indented-sub-list-item">(क) परिषद्को स्वीकृति लिई नेपालमा राष्ट्रिय तथा अन्तर्राष्ट्रिय खेलकुद प्रतियोगिता वा खेलकुद सम्बन्धी अन्तर्राष्ट्रिय सभा वा सम्मेलन आयोजना गर्ने,</div><div class="content-paragraph indented-sub-list-item">(ख) संघको विधानको अधीनमा रही खेलकुद सम्बन्धी कार्यक्रम सञ्चालन गर्ने, गराउने,</div><div class="content-paragraph indented-sub-list-item">(ग) आफ्नो आम्दानी र खर्चको हिसाबकिताब प्रचलित कानून बमोजिमको ढाँचामा राख्ने,</div><div class="content-paragraph indented-sub-list-item">(घ) संघको वार्षिक आय व्ययको नियमित रुपमा लेखापरीक्षण गराउने र लेखापरीक्षण प्रतिवेदन सार्वजनिक गर्ने तथा सोको प्रतिलिपि सहित परिषद्लाई जानकारी गराउने,</div><div class="content-paragraph indented-sub-list-item">(ङ) संघ आफैंले वर्षमा कम्तीमा एउटा राष्ट्रियस्तरको प्रतियोगिता आयोजना गराउनु पर्ने,</div><div class="content-paragraph indented-sub-list-item">(च) मन्त्रालय तथा परिषद्बाट लेखा तथा श्रेस्ताको जाँचबुझ गर्दा सो सम्बन्धी अभिलेख उपलब्ध गराउने,</div><div class="content-paragraph indented-sub-list-item">(छ) संघको विधान बमोजिम संघका पदाधिकारीको आवधिक निर्वाचन गर्ने,</div><div class="content-paragraph indented-sub-list-item">(ज) अन्तर्राष्ट्रिय संघ, संस्था वा व्यक्तिबाट सहयोग प्राप्त गर्दा परिषद्को सिफारिसमा मन्त्रालय मार्फत् नेपाल सरकारको अर्थ मन्त्रालयको सहमति लिने,</div><div class="content-paragraph indented-sub-list-item">(झ) परिषद्को स्वीकृति लिई अन्तर्राष्ट्रियस्तरमा हुने खेलकुद प्रतियोगितामा भाग लिन सदस्य वा खेलाडीलाई पठाउने,</div><div class="content-paragraph indented-sub-list-item">(ञ) परिषद्लाई जानकारी दिई अन्तर्राष्ट्रियस्तरमा हुने खेलकुद सम्बन्धी तालिम, सभा, गोष्ठी, सेमिनार वा सम्मेलनमा भाग लिन सदस्य वा खेलाडीलाई पठाउने ।</div><div class="content-paragraph indented-sub-list-item no-justify">तर नेपाल सरकारलाई थप आर्थिक व्ययभार पर्ने भएमा मन्त्रालयको स्वीकृति लिनु पर्नेछ ।</div><div class="content-paragraph indented-sub-list-item">(ट) कुनै विदेशी संघ संस्थाहरुसँग खेलकुद सम्बन्धी विषयमा समझदारी गर्दा मन्त्रालयको सहमति लिनु पर्ने,</div><div class="content-paragraph indented-sub-list-item">(ठ) खेलसँग सम्बन्धित संघ, महासंघ वा ओलम्पिक कमिटीबाट प्राप्त सहयोग परिषद्लाई जानकारी गराउने,</div><div class="content-paragraph indented-sub-list-item">(ड) मन्त्रालय, परिषद् तथा समितिले समय समयमा दिएको निर्देशन वा निर्धारण गरेका शर्तको पालना गर्ने ।</div><div class="content-paragraph no-justify"><span class="bold">२९. निलम्बन गर्न सक्नेः</span></div><div class="content-paragraph indented-list-item">(१) कुनै राष्ट्रिय खेल संघ वा महासंघले दफा २८ बमोजिमका कुनै शर्त उल्लंघन गरेमा परिषद्ले सम्बन्धित संघलाई निश्चित अवधि तोकी त्यस्तो शर्तको पालना गर्न निर्देशन दिन सक्नेछ ।</div><div class="content-paragraph indented-list-item">(२) उपदफा (१) बमोजिमको अवधिभित्र कुनै संघले परिषद्ले दिएको निर्देशन पालना नगरेमा त्यस्तो संघलाई परिषद्ले तीन महिनासम्मका लागि निलम्बन गर्न सक्नेछ ।</div><div class="content-paragraph indented-list-item">(३) उपदफा (१) बमोजिम दिइएको निर्देशनको पालना गरी निलम्बन फुकुवा गर्न निवेदन दिएमा परिषद्ले सो सम्बन्धमा आवश्यक जाँचबुझ गरी त्यस्तो संघको निलम्बन फुकुवा गर्नेछ ।</div><div class="content-paragraph indented-list-item">(४) कुनै संघको उपदफा (२) बमोजिमको अवधिभिम निलम्बन फुकुवा नभएमा परिषद्ले त्यस्तो संघमा कायम रहेको कार्य समिति भंग गरी तीन महिनाभित्र अर्को कार्यसमिति निर्वाचन वा गठन गर्नु पर्ने शर्त तोकी त्यस्तो संघको तदर्थ कार्यसमिति गठन गर्न सक्नेछ।</div><div class="content-paragraph indented-list-item">(५) उपदफा (४) बमोजिम तीन महिनाभित्र तदर्थ समितिले अर्को कार्यसमिति निर्वाचन वा गठन नगरेमा परिषद्द्मा दर्ता भएको संघलाई कारबाही गरी परिषद्ले दर्ता खारेज गर्न सक्नेछ ।</div><div class="content-paragraph indented-list-item">(६) उपदफा (४) र (५) बमोजिमको जानकारी परिषद्ले मन्त्रालय, नेपाल ओलम्पिक कमिटी र सम्बन्धित खेलको अन्तर्राष्ट्रिय खेल संघ वा महासंघलाई दिनु पर्नेछ ।</div><div class="content-paragraph indented-list-item">(७) कुनै राष्ट्रिय खेल संघ वा महासंघलाई निलम्बन वा खारेज गर्ने निर्णय गर्नु अघि परिषद्ले त्यस्तो संघ वा महासंघलाई आफ्नो सफाइ पेश गर्ने मौका दिनु पर्नेछ ।</div><div class="section-heading">परिच्छेद-७</div><div class="sub-section-heading">कसुर तथा सजाय</div><div class="content-paragraph no-justify"><span class="bold">३०. प्रतिबन्धित औषधि सेवन गर्न, गराउन नहुनेः</span></div><div class="content-paragraph indented-list-item">(१) नेपालभित्र तथा अन्तर्राष्ट्रिय क्षेत्रमा आयोजना हुने खेलमा सहभागी हुने कुनै पनि खेलाडीले प्रतिबन्धित औषधि सेवन गर्नु हुँदैन ।</div><div class="content-paragraph indented-list-item">(२) नेपालभित्र तथा अन्तर्राष्ट्रिय क्षेत्रमा आयोजना हुने खेलमा कुनै व्यक्तिले डर त्रास देखाई वा झुक्यानमा पारी खेलाडीलाई प्रतिबन्धित औषधि सेवन गर्न, गराउन लगाउनु हुँदैन ।</div><div class="content-paragraph indented-sub-list-item no-justify"><span class="bold">स्पष्टीकरणः</span> यस दफाको प्रयोजनको लागि “प्रतिबन्धित औषधि” भन्नाले अन्तर्राष्ट्रियरुपमा मान्यताप्राप्त संस्थाद्वारा खेलाडीले प्रयोग गर्न नपाउने गरी प्रतिबन्ध लगाएको औषधि वा विधि सम्झनु पर्छ।</div><div class="content-paragraph no-justify"><span class="bold">३१. खेलमा मिलोमतो तथा अनियमितता गर्न नहुनेः</span> नेपालभित्र वा नेपालको प्रतिनिधित्व गरी नेपालमा वा विदेशी मुलुकमा कुनै खेलाडीसँग प्रतिस्पर्धा गर्दा कुनै खेलसम्बद्ध खेलाडी वा पदाधिकारीले त्यस्तो खेलको प्रतिस्पर्धाबाट आउने स्वाभाविक परिणामलाई प्रतिकूल हुने गरी कुनै खेलाडी वा खेलाडीको समूहसँग मिलोमतो गर्न वा कसैको प्रलोभनमा पर्न वा कुनै बाजी जिताउने वा हराउने गरी त्यस्तो खेल खेल्न वा खेलाउने कार्य गर्न हुँदैन ।</div><div class="content-paragraph no-justify"><span class="bold">३२. कसूर मानिनेः</span> कसैले देहाय बमोजिमका कुनै कार्य कार्य गरेमा यो ऐन अन्तर्गतको कसूर गरेको मानिनेछः-</div><div class="content-paragraph indented-sub-list-item">(क) दफा ३० को उपदफा (१) बमोजिम प्रतिबन्धित औषधि सेवन गरेमा,</div><div class="content-paragraph indented-sub-list-item">(ख) दफा ३०को उपदफा (२) बमोजिम प्रतिबन्धित औषधि सेवन गर्न लगाएमा,</div><div class="content-paragraph indented-sub-list-item">(ग) दफा ३१ बमोजिम खेलमा मिलोमतो तथा अनियमितता गरेमा,</div><div class="content-paragraph indented-sub-list-item">(घ) दफा ५६ बमोजिमको आचारसंहिता उल्लङ्घन गरेमा,</div><div class="content-paragraph indented-sub-list-item">(ङ) धर्म, वर्ण, जात, जाति, लिङ्ग, भाषा, क्षेत्र वा वैचारिक आस्थाको आधारमा खेलाडीबीच विभेद वा शारीरिक वा मानसिक हिंसा गरेमा,</div><div class="content-paragraph indented-sub-list-item">(च) झुष्ठा विवरण दिई दफा २६ बमोजिम परिषद्मा दर्ता गरेमा ।</div><div class="content-paragraph no-justify"><span class="bold">३३. सजायः</span> कसैले देहायका कसूर गरेमा देहाय बमोजिम सजाय हुनेछः-</div><div class="content-paragraph indented-sub-list-item">(क) दफा ३२ को खण्ड (क) बमोजिमको कसूर गरेमा निजले सेवन गरेको प्रतिबन्धित औषधिको मात्रा र प्रकृति अनुसार त्यस्तो खेलाडीलाई तोकिए बमोजिमको अवधिको लागि कुनै पनि खेलकुद प्रतियोगितामा भाग लिन नपाउने गरी रोक लगाई पहिलो पटकको लागि दश हजार रुपैयाँसम्म जरिबाना र दोस्रो पटकदेखि प्रत्येक पटक दश हजारदेखि पचास हजार रुपैयाँसम्म जरिबाना,</div><div class="content-paragraph indented-sub-list-item">(ख) दफा ३२ को खण्ड (ख) बमोजिमको कसूर गरेमा दश हजार रुपैयाँदेखि पचास हजार रुपैयाँसम्म जरिबाना,</div><div class="content-paragraph indented-sub-list-item">(ग) दफा ३२ को खण्ड (ग) बमोजिमको कसूर गरेमा तीन वर्ष कैद र पचास हजार रुपैयाँसम्म जरिबाना गरी सो कसूर गर्दा कुनै रकम लेनदेन गरेको भएमा त्यस्तो लेनदेन गरेको रकम समेत जफत,</div><div class="content-paragraph indented-sub-list-item">(घ) दफा ३२ को खण्ड (ग) बमोजिमको कसूर गर्न आदेश वा निर्देशन दिने, त्यस्तो कसुर गर्न दुरुत्साहन दिने, उक्साउने वा मद्दत गर्ने व्यक्तिलाई मुख्य कसूरदार सरह सजाय हुनेछ र त्यस्तो कसूर सार्वजनिक पद धारण गरेको व्यक्ति वा नेपालको प्रतिनिधित्व गर्ने व्यक्तिले विदेशमा गरेको रहेछ भने निजलाई थप तीन वर्षसम्म कैद,</div><div class="content-paragraph indented-sub-list-item">(ङ) दफा ३२ को खण्ड (घ) बमोजिमको कसूर गर्ने पदाधिकारी, प्रशिक्षक, रेफ्री र खेलाडीलाई एक वर्षदेखि तीन वर्षसम्म निलम्बन गरी प्रचलित कानून बमोजिम कारबाही र सजाय,</div><div class="content-paragraph indented-sub-list-item">(च) दफा ३२ को खण्ड (ङ) बमोजिमको कसूर गरेमा प्रचलित कानून बमोजिमको सजाय र तीस हजार रुपैयाँदेखि एकलाख रुपैयाँसम्म जरिबाना,</div><div class="content-paragraph indented-sub-list-item">(छ) दफा ३२ को खण्ड (च) बमोजिमको कसूर गरेमा त्यस्तो संघको दर्ता खारेज गरी संघका पदाधिकारीहरुलाई प्रचलित कानून बमोजिम कारबाही ।</div><div class="content-paragraph no-justify"><span class="bold">३४. मुद्दा हेर्ने अधिकारीः</span> दफा ३३ को खण्ड (क), (ख), (ग) र (घ) बमोजिम सजाय हुने कसुर सम्बन्धी मुद्दाको शुरु कारबाही र किनारा गर्ने अधिकार जिल्ला अदालतलाई र खण्ड (ङ), (च) र (छ) बमोजिम सजाय हुने कसुर सम्बन्धी मुद्दाको शुरु कारबाही र किनारा गर्ने अधिकार परिषद्लाई हुनेछ ।</div><div class="content-paragraph no-justify"><span class="bold">३५. पुनरावेदनः</span> दफा ३४ बमोजिम परिषद्ले गरेको निर्णय उपर चित्त नबुझ्ने पक्षले सम्बन्धित जिल्ला अदालतमा र जिल्ला अदालतबाट भएको निर्णय उपर चित्त नबुझ्ने पक्षले सम्बन्धित उच्च अदालतमा सो निर्णयको जानकारी पाएको मितिले पैंतीस दिनभित्र पुनरावेदन गर्न सक्नेछ ।</div><div class="content-paragraph no-justify"><span class="bold">३६. नेपाल सरकार वादी हुनेः</span> दफा ३३ को खण्ड (क), (ख), (ग) र (घ) बमोजिमको कसूरमा सजाय हुने मुद्दा मुलुकी फौजदारी कार्यविधि संहिता, २०७४ को अनुसूची-१ मा समावेश भएको मानिनेछ ।</div><div class="section-heading">परिच्छेद-८</div><div class="sub-section-heading">विविध</div><div class="content-paragraph no-justify"><span class="bold">३७. ओलम्पिक कमिटीः</span></div><div class="content-paragraph indented-list-item">(१) अन्तर्राष्ट्रिय ओलम्पिक कमिटीको बडापत्र, उद्देश्य तथा प्रचलित कानून बमोजिम खेलकुद सम्बन्धी कार्य गर्न अन्तर्राष्ट्रिय ओलम्पिक कमिटीबाट मान्यताप्राप्त परिषद्द्मा दर्ता भएका एक ओलम्पिक कमिटी, एक पारा ओलम्पिक कमिटी र एक विशेष ओलम्पिक कमिटी रहनेछन् ।</div><div class="content-paragraph indented-list-item">(२) उपदफा (१) मा जुनसुकै कुरा लेखिएको भए तापनि उपदफा (१) मा उल्लिखित ओलम्पिक कमिटी बाहेक अन्य प्रकृतिका ओलम्पिक कमिटी गठन गर्न सकिनेछ ।</div><div class="content-paragraph indented-list-item">(३) उपदफा (१) र (२) बमोजिमका ओलम्पिक कमिटीहरु परिषद्मा दर्ता हुनु पर्नेछ ।</div><div class="content-paragraph indented-list-item">(४) परिषद्मा दर्ता भई अन्तर्राष्ट्रिय ओलम्पिक कमिटीबाट मान्यताप्राप्त अन्तर्राष्ट्रिय खेल संघ वा महासंघमा आबद्ध ओलम्पिक कमिटीको विधान अनुसारका राष्ट्रिय खेल संघ वा महासंघ नेपाल ओलम्पिक कमिटीको सदस्य खेल संघ हुनेछन्।</div><div class="content-paragraph indented-list-item">(५) उपदफा (३) बमोजिम परिषद्द्मा दर्ता हुनको लागि अन्तर्राष्ट्रिय ओलम्पिक कमिटीबाट मान्यता दिएको कागजात, विधान र तोकिए बमोजिमको दस्तुर सहित तोकिए बमोजिमको ढाँचामा परिषद्द्मा निवेदन दिनु पर्नेछ ।</div><div class="content-paragraph indented-list-item">(६) परिषद्मा दर्ता भएका ओलम्पिक कमिटीले अन्तर्राष्ट्रिय ओलम्पिक कमिटीको बडापत्रको अधीनमा रही देहाय बमोजिम गर्नु पर्नेछः-</div><div class="content-paragraph indented-sub-list-item">(क) विधान बमोजिम कमिटीका पदाधिकारीको आवधिक निर्वाचन गर्ने,</div><div class="content-paragraph indented-sub-list-item">(ख) वार्षिक साधारण सभा गर्ने र साधारण सभाबाट पारित लेखापरीक्षण प्रतिवेदन परिषद् समक्ष पेश गर्ने,</div><div class="content-paragraph indented-sub-list-item">(ग) परिषद्को समन्वयमा अन्तर्राष्ट्रियस्तरमा हुने खेलकुद प्रतियोगितामा भाग लिन सदस्य वा खेलाडीलाई पठाउने,</div><div class="content-paragraph indented-sub-list-item">(घ) अन्तर्राष्ट्रिय ओलम्पिक कमिटी बाहेक अन्य अन्तर्राष्ट्रिय संघ संस्थाहरुबाट सहयोग प्राप्त गर्नु अघि मन्त्रालय मार्फत् नेपाल सरकार, अर्थ मन्त्रालयको सहमति लिने,</div><div class="content-paragraph indented-sub-list-item">(ङ) परिषद्को समन्वयमा नेपालमा खेलकुद सम्बन्धी विभिन्न गतिविधिहरु सञ्चालन गर्न सक्ने ।</div><div class="content-paragraph indented-list-item">(७) ओलम्पिक कमिटी सम्बन्धी अन्य व्यवस्था तोकिए बमोजिम हुनेछ ।</div><div class="content-paragraph no-justify"><span class="bold">३८. राष्ट्रिय खेल तोक्नेः</span></div><div class="content-paragraph indented-list-item">(१) नेपाल सरकारले परिषद्को सिफारिसमा कुनै खेललाई नेपालको राष्ट्रिय खेल तोक्न सक्नेछ ।</div><div class="content-paragraph indented-list-item">(२) उपदफा (१) मा जुनसुकै कुरा लेखिएको भए तापनि यो ऐन प्रारम्भ हुनु अघि नेपाल सरकारले राष्ट्रिय खेलको रुपमा तोकेको भलिबल खेललाई यसै ऐन बमोजिमको राष्ट्रिय खेल मानिनेछ ।</div><div class="content-paragraph no-justify"><span class="bold">३९. मौलिक तथा परम्परागत खेल तोक्नेः</span> मन्त्रालयले परिषद्‌को सिफारिसमा नेपालमा मौलिक तथा परम्परागत रुपमा खेलिने खेलहरुलाई नेपालको मौलिक तथा परम्परागत खेल तोक्न सक्नेछ ।</div><div class="content-paragraph no-justify"><span class="bold">४०. प्रोत्साहन गर्न सक्नेः</span></div><div class="content-paragraph indented-list-item">(१) राष्ट्रियस्तरमा खेलकुद पूर्वाधार निर्माण, खेलकुदको प्रायोजन र प्रतियोगिता सञ्चालन गर्ने निजी क्षेत्र तथा अन्य संघ संस्थाहरुलाई नेपाल सरकारले प्रोत्साहन गर्न सक्नेछ ।</div><div class="content-paragraph indented-list-item">(२) कम्तीमा बीसजना खेलाडी वा पूर्वखेलाडीलाई रोजगारी दिने संघ संस्था, बाणिज्य वा औद्योगिक प्रतिष्ठानहरुलाई तोकिए बमोजिम प्रोत्साहन गर्न सकिनेछ ।</div><div class="content-paragraph indented-list-item">(३) प्रदेशस्तरमा खेलकुद पूर्वाधार निर्माण, खेलकुदको प्रायोजन र प्रतियोगिता सञ्चालन गर्ने निजी क्षेत्र तथा अन्य संघ संस्थाहरुलाई प्रदेश सरकारले प्रोत्साहन गर्न सक्नेछ ।</div><div class="content-paragraph indented-list-item">(४) स्थानीय तहले खेलकुद पूर्वाधार निर्माण र प्रतियोगिता सञ्चालनमा योगदान गर्ने निजी क्षेत्र तथा अन्य संघ संस्थालाई प्रोत्साहन गर्न सक्नेछ ।</div><div class="content-paragraph indented-list-item">(५) यस दफामा अन्यत्र जुनसुकै कुरा लेखिएको भए तापनि खेलकुद प्रतियोगिता सञ्चालन गर्दा मदिरा वा सुर्तिजन्य पदार्थको विज्ञापन तथा प्रायोजन गर्न पाइने छैन र त्यस्तो पदार्थसँग सम्बन्धित संस्थालाई प्रोत्साहन गर्न सकिने छैन।</div><div class="content-paragraph no-justify"><span class="bold">४१. निजी स्वार्थ भएको विषयमा भाग लिन नहुनेः</span> परिषद् र समितिका पदाधिकारी, सदस्य वा परिषद्का कर्मचारीहरुले परिषद्को ठेक्का पट्टा लिन वा आफ्नो निजी स्वार्थ भएको कुनै काम कारबाहीमा भाग लिनु हुँदैन।</div><div class="content-paragraph no-justify"><span class="bold">४२. उपसमिति वा कार्यदल गठन गर्न सक्नेः</span></div><div class="content-paragraph indented-list-item">(१) परिषद् वा समितिले यो ऐन वा यस ऐन अन्तर्गत बनेको नियम बमोजिम आफूले गर्नु पर्ने कुनै कार्य सम्पादन गर्नको निमित्त आवश्यकता अनुसार उपसमिति वा कार्यदल गठन गर्न सक्नेछ ।</div><div class="content-paragraph indented-list-item">(२) यस दफा बमोजिम गठित उपसमिति वा कार्यदलको काम, कर्तव्य र अधिकार तथा कार्यावधि सो उपसमिति वा कार्यदल गठन गर्दाका बखत परिषद् वा समितिले तोके बमोजिम हुनेछ ।</div><div class="content-paragraph no-justify"><span class="bold">४३. राष्ट्रिय एन्टीडोपिङ एजेन्सी रहनेः</span></div><div class="content-paragraph indented-list-item">(१) खेलकुदमा प्रतिबन्धित औषधि सेवन विरुद्ध कार्य गर्न एक राष्ट्रिय एन्टीडोपिङ एजेन्सी रहनेछ ।</div><div class="content-paragraph indented-list-item">(२) उपदफा (१) बमोजिमको राष्ट्रिय एण्टिडोपिङ एजेन्सीको गठन तथा काम, कर्तव्य र अधिकार सम्बन्धी व्यवस्था तोकिए बमोजिम हुनेछ ।</div><div class="content-paragraph no-justify"><span class="bold">४४. नेपाल सरकारको स्वीकृति लिनु पर्नेः</span></div><div class="content-paragraph indented-list-item">(१) परिषद्ले विदेशी सरकार, अन्तर्राष्ट्रिय संस्था वा विदेशी संस्था वा व्यक्तिसँग सम्झौता गर्दा मन्त्रालय मार्फत् नेपाल सरकारको सहमति लिनु पर्नेछ ।</div><div class="content-paragraph indented-list-item">(२) राष्ट्रिय खेल संघ वा प्रदेश र स्थानीयस्तरका खेल सम्बन्धी संस्था वा निकाय तथा संघले विदेशी सरकार, अन्तर्राष्ट्रिय संघ संस्था, विदेशी संस्था वा व्यक्तिसँग सम्झौता गर्दा परिषद् मार्फत् नेपाल सरकारको स्वीकृति लिनु पर्नेछ ।</div><div class="content-paragraph no-justify"><span class="bold">४५. स्वीकृति लिनु पर्नेः</span></div><div class="content-paragraph indented-list-item">(१) निजी क्षेत्र वा अन्य संघ संस्थाले राष्ट्रिय तथा अन्तर्राष्ट्रिय खेलकुद प्रतियोगिताको आयोजना वा सञ्चालन गर्नु अघि सम्बन्धित खेलसंघ वा महासंघको सिफारिस सहित परिषद्को स्वीकृति लिनु पर्नेछ ।</div><div class="content-paragraph indented-list-item">(२) उपदफा (१) बमोजिमको जानकारी परिषद्ले मन्त्रालयलाई दिनु पर्नेछ ।</div><div class="content-paragraph no-justify"><span class="bold">४६. वार्षिक प्रतिवेदनः</span></div><div class="content-paragraph indented-list-item">(१) राष्ट्रिय खेल संघ वा महासंघले प्रत्येक वर्ष आफूले सम्पादन गरेका काम, कारबाही तथा आय-व्ययको विवरण सहितको वार्षिक प्रतिवेदन तयार गरी त्यस्तो आर्थिक वर्ष समाप्त भएको मितिले दुई महिनाभित्र परिषद्‌मा पेश गर्नु पर्नेछ ।</div><div class="content-paragraph indented-list-item">(२) परिषद्ले प्रत्येक वर्षको वार्षिक प्रतिवेदन तयार गरी आर्थिक वर्ष समाप्त भएको मितिले तीन महिनाभित्र मन्त्रालयमा पेश गर्नु पर्नेछ ।</div><div class="content-paragraph indented-list-item">(३) उपदफा (२) बमोजिमको प्रतिवेदनमा अन्य कुराको अतिरिक्त परिषद्ले वर्ष भरिमा सम्पादन गरेका काम, उपलब्धि, त्यस्ता कामको लागि गरेको खर्च, परिषद्‌को कोष तथा स्रोत साधनको अवस्था, खेलकुदको क्षेत्रमा देखिएका समस्या र सोको समाधानका उपाय तथा प्रत्येक संघले गरेका मुख्य काम कारबाही, आय र व्ययको संक्षिप्त विवरण समेत उल्लेख गर्नु पर्नेछ ।</div><div class="content-paragraph indented-list-item">(४) उपदफा (२) बमोजिमको परिषद्‌को वार्षिक प्रतिवेदन अध्यक्षले संरक्षक समक्ष पेश गर्नेछ ।</div><div class="content-paragraph indented-list-item">(५) संघ तथा परिषद्ले उपदफा (१) वा (२) बमोजिम पेश गरेको प्रतिवेदन मन्त्रालयले सार्वजनिक गर्नु पर्नेछ ।</div><div class="content-paragraph no-justify"><span class="bold">४७. खेलकुद अनुशासित रुपमा सञ्चालन गर्नु पर्नेः</span> खेलकुद क्षेत्र निष्पक्ष, तटस्थ, राष्ट्रिय एकता एवं गौरवको क्षेत्र हुनेछ । यसको सञ्चालन तथा व्यवस्थापन गर्दा अन्तर्राष्ट्रिय मापदण्ड, मूल्य मान्यता र राष्ट्रिय संस्कृति एवं राष्ट्रिय हितलाई मध्यनजरमा राखी अनुशासित रुपमा सञ्चालन गर्नु, गराउनु पर्नेछ ।</div><div class="content-paragraph no-justify"><span class="bold">४८. खेलकुद पूर्वाधार निर्माणः</span></div><div class="content-paragraph indented-list-item">(१) तोकिए बमोजिमका ठूला तथा राष्ट्रिय स्तरका खेलकुद पूर्वाधारको निर्माण एवं मर्मत सम्भार मन्त्रालय आफैंले गर्न वा परिषद् मार्फत् गराउन सक्नेछ ।</div><div class="content-paragraph indented-list-item">(२) प्रदेश स्तरीय पूर्वाधारहरुको निर्माण प्रदेशबाट र स्थानीयस्तरका पूर्वाधारहरुको निर्माण स्थानीय तहबाट गरिनेछ ।</div><div class="content-paragraph indented-list-item">(३) खेलकुद पूर्वाधार निर्माण, विकास तथा प्रतियोगिता सञ्चालन गर्न आवश्यकता अनुसार निजी क्षेत्र, गैरसरकारी, सहकारी र सामुदायिक संघ, संस्थासँग साझेदारी गर्न सकिनेछ ।</div><div class="content-paragraph indented-list-item">(४) खेलकुद पूर्वाधार निर्माण विकास तथा प्रतियोगिता सञ्चालन गर्न प्रचलित कानून बमोजिम अन्तर्राष्ट्रिय लगानीलाई अनुमति एवं प्रोत्साहन दिन सकिनेछ ।</div><div class="content-paragraph indented-list-item">(५) निजी क्षेत्र, गैरसरकारी, सहकारी र सामुदायिक संघ, संस्थाले निर्माण तथा सञ्चालन गर्ने पूर्वाधारहरुको मापदण्ड परिषद्को सिफारिसमा मन्त्रालयले तोक्न सक्नेछ ।</div><div class="content-paragraph indented-list-item">(६) खेलकुद क्षेत्रमा सार्वजनिक निजी क्षेत्र, गैरसरकारी, सहकारी र सामुदायिक संघ, संस्थासँगको साझेदारी तथा लगानी सम्बन्धी अन्य व्यवस्था तोकिए बमोजिम हुनेछ ।</div><div class="content-paragraph no-justify"><span class="bold">४९. समन्वय र सहकार्यः</span></div><div class="content-paragraph indented-list-item">(१) खेलकुद पूर्वाधारहरुको विकास र व्यवस्थापन तथा प्रतियोगिता सञ्चालनमा संघ, प्रदेश र स्थानीय तहबीच आपसमा सहकार्य र समन्वय गर्नु पर्नेछ । अन्तर्राष्ट्रिय र राष्ट्रिय खेलकुद प्रतियोगिता सञ्चालन हुँदा सबै तहले प्राथमिकता दिनु पर्नेछ ।</div><div class="content-paragraph indented-list-item">(२) खेलकुद क्षेत्रमा संघ, प्रदेश र स्थानीय तहवीच समन्वय, सहकार्य लगायतका अन्य विषय तोकिए बमोजिम हुनेछ ।</div><div class="content-paragraph no-justify"><span class="bold">५०. खेलाडी कल्याणकारी कोषः</span></div><div class="content-paragraph indented-list-item">(१) खेलाडी तथा प्रशिक्षकहरुको सामाजिक सुरक्षा बिमा आकस्मिक उद्धार, उपचार एवं पुनः स्थापनाका लागि परिषद्मा खेलाडी कल्याणकारी कोषको व्यवस्था गरिनेछ ।</div><div class="content-paragraph indented-list-item">(२) उपदफा (१) बमोजिमको कोष अक्षय कोषको रुपमा रहनेछ ।</div><div class="content-paragraph indented-list-item">(३) उपदफा (१) बमोजिमको कोष सञ्चालन सम्बन्धी व्यवस्था तोकिए बमोजिम हुनेछ ।</div><div class="content-paragraph no-justify"><span class="bold">५१. निर्देशन दिन सक्नेः</span></div><div class="content-paragraph indented-list-item">(१) मन्त्रालयले खेलकुदको विकास र सुधारको विषयमा परिषद्लाई आवश्यक निर्देशन दिन सक्नेछ ।</div><div class="content-paragraph indented-list-item">(२) उपदफा (१) बमोजिमको निर्देशनको पालना गर्नु परिषद्को कर्तव्य हुनेछ ।</div><div class="content-paragraph no-justify"><span class="bold">५२. अधिकार प्रत्यायोजनः</span></div><div class="content-paragraph indented-list-item">(१) परिषद्ले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार अध्यक्ष, उपाध्यक्ष, सदस्य, सदस्य-सचिव वा समितिलाई प्रत्यायोजन गर्न सक्नेछ ।</div><div class="content-paragraph indented-list-item">(२) समितिले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारमध्ये आवश्यकता अनुसार केही अधिकार समितिको संयोजक, कुनै सदस्य वा परिषद्को कुनै अधिकृत कर्मचारीलाई प्रत्यायोजन गर्न सक्नेछ ।</div><div class="content-paragraph indented-list-item">(३) सदस्य-सचिवले यो ऐन वा यस ऐन अन्तर्गत बनेको नियम बमोजिम आफूलाई प्राप्त अधिकारहरुमध्ये आवश्यकता अनुसार केही अधिकार परिषद्को कुनै अधिकृत कर्मचारीलाई प्रत्यायोजन गर्न सक्नेछ ।</div><div class="content-paragraph no-justify"><span class="bold">५३. नेपाल सरकारसँग सम्पर्कः</span> परिषद्ले नेपाल सरकारसँग सम्पर्क राख्दा मन्त्रालय मार्फत् राख्नु पर्नेछ ।</div><div class="content-paragraph no-justify"><span class="bold">५४. नियम बनाउन सक्नेः</span> यो ऐनको कार्यान्वयनको लागि नेपाल सरकारले आवश्यक नियम बनाउन सक्नेछ ।</div><div class="content-paragraph no-justify"><span class="bold">५५. विनियम बनाउने अधिकारः</span></div><div class="content-paragraph indented-list-item">(१) यो ऐनको अधीनमा रही परिषद्ले परिषद्‌को कर्मचारी प्रशासन र आर्थिक प्रशासन सम्बन्धी विनियम बनाउन सक्नेछ ।</div><div class="content-paragraph indented-list-item">(२) उपदफा (१) बमोजिम विनियम बनाउँदा नेपाल सरकारलाई आर्थिक व्ययभार पर्ने विषयमा परिषद्ले मन्त्रालय मार्फत् नेपाल सरकार, अर्थ मन्त्रालयको स्वीकृति लिनु पर्नेछ ।</div><div class="content-paragraph indented-list-item">(३) उपदफा (१) बमोजिम परिषद्ले बनाएको विनियम मन्त्रालयबाट स्वीकृत भएपछि लागू हुनेछ ।</div><div class="content-paragraph no-justify"><span class="bold">५६. आचार संहिता बनाई लागू गर्नेः</span></div><div class="content-paragraph indented-list-item">(१) परिषद्ले परिषद्, समिति, संघ, संघका पदाधिकारी तथा परिषद्का कर्मचारी, खेलाडी, प्रशिक्षक, खेल व्यवस्थापक, रेफ्री तथा खेल आयोजकले पालना गर्नु पर्ने विषयका सम्बन्धमा आचार संहिता बनाई लागू गर्नु पर्नेछ ।</div><div class="content-paragraph indented-list-item">(२) उपदफा (१) बमोजिमको आचार संहिताको पालना गर्नु सम्बन्धित सबैको कर्तव्य हुनेछ ।</div><div class="content-paragraph no-justify"><span class="bold">५७. ऐन कार्यान्वयन मापन :</span> यो ऐन प्रारम्भ भएको मितिले पाँच वर्षपछि मन्त्रालयले ऐन कार्यान्वयनको प्रभाव सम्बन्धमा मापन गर्नेछ ।</div><div class="content-paragraph no-justify"><span class="bold">५८. खारेजी र बचाउः</span></div><div class="content-paragraph indented-list-item">(१) खेलकुद विकास ऐन, २०४८ खारेज गरिएको छ ।</div><div class="content-paragraph indented-list-item">(२) खेलकुद विकास ऐन, २०४८ बमोजिम भए गरेका काम कारबाही यसै ऐन बमोजिम भए गरेको मानिनेछ ।</div><div class="content-paragraph indented-list-item">(३) खेलकुद विकास ऐन, २०४८ बमोजिम स्थापित राष्ट्रिय खेलकुद परिषद्को चल-अचल सम्पत्ति तथा दायित्व परिषद्मा सर्नेछ र सो परिषद्मा कार्यरत कर्मचारीहरु यस ऐन बमोजिमको परिषद्‌को कर्मचारीको रुपमा रहने छन् ।</div></body></html>