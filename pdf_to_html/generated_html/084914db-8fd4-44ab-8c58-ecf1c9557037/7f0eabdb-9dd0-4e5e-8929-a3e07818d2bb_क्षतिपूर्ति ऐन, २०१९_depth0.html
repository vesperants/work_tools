<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>क्षतिपूर्ति ऐन, २०१९.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">क्षतिपूर्ति ऐन, २०१९</div><div style="display: flex; justify-content: space-between; align-items: flex-start; margin-bottom: 20px;"><div class="text-left" style="line-height: 1.8;"><div>संशोधन गर्ने ऐन</div><div>गणतन्त्र सुदृढीकरण तथा केही नेपाल कानून</div><div>संशोधन गर्ने ऐन,२०६६</div></div><div class="text-right" style="line-height: 1.8;"><div>लालमोहर र प्रकाशन मिति</div><div>२०१९।१२।३०</div><div>प्रमाणीकरण र प्रकाशन मिति</div><div>२०६६।१०।७</div></div></div><div class="text-center" style="margin-top: 15px;"><div style="font-size: 14px;">२०१९ सालको ऐन नं. ५६</div></div><div class="text-center" style="margin: 20px 0;"><span style="font-size: 14px;">X<span class="form-field medium"></span></span></div><div class="document-subtitle">क्षतिपूर्तिको व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> नेपाल कानून बमोजिम नेपाल सरकारले प्राप्त गरेको वा प्राप्त गरिने सम्पत्तिको क्षतिपूर्ति दिन वाञ्छनीय भएकोले, </div><div class="content-paragraph"> श्री ५ महाराजाधिराज महेन्द्र वीर विक्रम शाहदेवबाट नेपालको संविधानको धारा ९३ अनुसार यो ऐन बनाइबक्सेकोछ । </div><div class="content-paragraph"> १. <span class="bold underline">संक्षिप्त नाम र प्रारम्भ</span> : (१) यो ऐनको नाम “क्षतिपूर्ति ऐन, २०१९” रहेको छ । <div style="margin-top: 5px;">(२) यो ऐन तुरुन्त प्रारम्भ हुनेछ ।</div></div><div class="content-paragraph"> २. <span class="bold">परिभाषा</span>ः विषय वा प्रसङ्गले अर्को अर्थ नलागेमा यस ऐनमा,- <div style="margin-top: 5px;">(क) “सम्पत्ति” भन्नाले प्रचलित नेपाल कानून बमोजिम प्राप्त गरेको वा प्राप्त गरिने जुनसुकै सम्पत्तिलाई सम्झनु पर्छ।</div><div style="margin-top: 5px;">(ख) “धनी” भन्नाले स्टक पाएको वा सो स्टकमा हक भएको व्यक्तिलाई सम्झनु पर्छ ।</div><div style="margin-top: 5px;">(ग) “स्टक” भन्नाले यस ऐन अन्तर्गत निष्काशित गरिएको स्टकलाई सम्झनु पर्छ ।</div><div style="margin-top: 5px;">(घ) “बैङ्क” भन्नाले नेपाल राष्ट्र बैङ्कलाई सम्झनु पर्छ।</div><div style="margin-top: 5px;">(ङ) “तोकिएको” वा “तोकिए बमोजिमको” भन्नाले यो ऐन अन्तर्गत बनेको नियममा तोकिएको वा तोकिए बमोजिमको सम्झनु पर्छ।</div></div><div class="content-paragraph"> ३. <span class="bold">कुनै सम्पत्ति प्राप्त गर्न सकिने</span> : (१) सार्वजनिक हितको लागि कुनै सम्पत्ति प्राप्त गर्न आवश्यक सम्झेमा नेपाल सरकारले सो सम्पत्ति प्राप्त गर्न सक्नेछ। </div><div class="content-paragraph" style="margin-top: 25px; font-size: 13px;"><div style="margin-bottom: 5px;">• यो ऐन संवत् २०६५ साल जेठ १५ गते देखि लागू भएको ।</div><div>X गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div></div><div style="page-break-before: always;"></div><div class="content-paragraph" style="margin-top: 0;"> (२) उपदफा (१) बमोजिम प्राप्त गरिएको सम्पत्तिको क्षतिपूर्तिको अङ्क नेपाल सरकारबाट तोकिएको अधिकारीले निर्धारण गर्न सक्नेछ। </div><div class="content-paragraph"> (३) उपदफा (२) बमोजिम निर्धारण गरिएको क्षतिपूर्तिको अङ्कमा चित्त नबुझ्ने व्यक्तिले सो निर्धारणको सूचना पाएको मितिले ३५ दिन भित्र नेपाल सरकारमा उजूर गर्न सक्नेछ र नेपाल सरकारबाट भएको निर्णय अन्तिम हुनेछ । </div><div class="content-paragraph"> (४) माथि जे सुकै लेखिएको भएतापनि कुनै सम्पत्तिको क्षतिपूर्ति प्रचलित कानून बमोजिम तोकेको भए सोही बमोजिम निर्धारण भई यो ऐन अन्तर्गत क्षतिपूर्ति दिन सकिनेछ । </div><div class="content-paragraph"> ४. <span class="bold">क्षतिपूर्ति दिने</span> : कुनै नेपाल कानून बमोजिम उन्मूलन भएको, प्राप्त गरिएको वा प्राप्त गरिने सम्पत्तिको क्षतिपूर्ति यस ऐन अन्तर्गत स्टकको रुपमा दिन सकिनेछ । <div style="margin-top: 5px;">तर नेपाल सरकारले चाहेमा क्षतिपूर्ति पाउनेलाई नगदकै रुपमा पनि दिन सक्नेछ ।</div></div><div class="content-paragraph"> ५. <span class="bold">स्टक निष्काशित गर्ने अधिकार</span> : यस ऐन अन्तर्गत दिइने क्षतिपूर्तिको लागि तोकिए बमोजिमको ढाँचाको स्टक आवश्यकता अनुसार नेपाल सरकार वा बैङ्कले निष्काशित गर्न सक्नेछ । </div><div class="content-paragraph"> ६. <span class="bold">स्टकको साँवा र ब्याजको भुक्तानी</span> : प्रचलित नेपाल कानूनमा जेसुकै लेखिएको भए तापनि धनी वा निजले इच्छाएको व्यक्तिलाई नेपाल सरकारको तर्फबाट बैङ्कले स्टकमा उल्लेख भए बमोजिमको साँवा र ब्याजको भुक्तानी दफा ७ को अधीनमा रही दिनेछ । </div><div class="content-paragraph"> ७. <span class="bold">भुक्तानी अवधि र ब्याजको दर</span> : (१) स्टकको भुक्तानी अवधि र ब्याजको दर देहायमा तोकिएको माथिल्लो हदमा नबढाई नेपाल सरकारले नेपाल राजपत्रमा सूचना प्रकाशित गरी तोकिदिन सक्नेछ :- <div style="margin-top: 5px;">(क) भुक्तानी अवधि २० वर्ष,</div><div style="margin-top: 5px;">(ख) ब्याजको दर ५ प्रतिशत ।</div><div style="margin-top: 5px;">(२) उपदफा (१) मा जेसुकै लेखिएको भएतापनि नेपाल सरकारले चाहेमा कुनै सम्पत्ति उन्मूलन वा अधिग्रहण गरिएको मितिदेखि नै ब्याजको रकम दिन सकिनेछ ।</div></div><div class="content-paragraph"> ८. <span class="bold">स्टकको ट्रष्टी बैङ्क हुन सक्ने</span> : (१) यस ऐन बमोजिम दिइएको स्टकको ट्रष्टी बैङ्क हुन सक्नेछ । <div style="margin-top: 5px;">(२) बैङ्कले धनीको नाम आफनो खातामा दर्ता गरी निजलाई तोकिए बमोजिमको निस्सा दिनुपर्छ ।</div></div><div style="page-break-before: always;"></div><div class="content-paragraph" style="margin-top: 0;"> (३) धनीले चाहेमा बैङ्कले निजको स्टकलाई आफनो जिम्मामा लिई वर्षमा दुई पटकमा नबढाई तोकिए बमोजिमको ब्याजको भुक्तानी दिन सक्नेछ । </div><div class="content-paragraph"> ९. <span class="bold">स्टकको व्ययभार</span> : यस ऐन अन्तर्गत दिइएको स्टकको भुक्तानीको रकम सञ्चित कोष प्रति व्ययभार हुनेछ । </div><div class="content-paragraph"> १०. <span class="bold">ऋण मोचन कोष खडा गर्न सक्ने</span> : नेपाल सरकारले यो ऐनको प्रयोजनको लागि ऋण मोचन कोष खडा गर्न सक्नेछ । </div><div class="content-paragraph"> ११. <span class="bold">स्टक सम्बन्धी कारवाही</span> : यस ऐन बमोजिम निष्काशित स्टक सम्बन्धी कारवाही बैङ्कले मात्र गर्न सक्नेछ र सो कारवाही गर्दा नेपाल सरकारबाट स्वीकृत ढाँचामा स्टकको आर्थिक स्थिति बारेको प्रतिवेदन समय समयमा नेपाल सरकारमा दिनुपर्छ । </div><div class="content-paragraph"> १२. <span class="bold">स्टकको नामसारी</span> : धनीले स्टकको नामसारीको लागि लिखित अनुरोध गरेमा बैङ्कले तोकेबमोजिमको फीस ली सबै कुरा बुझी नामसारी गरिदिन सक्नेछ । </div><div class="content-paragraph"> १३. <span class="bold">कुनै स्टकको धनीको सम्बन्धमा झैझगडा उत्पन्न भएमा</span> : कुनै स्टकको धनीको सम्बन्धमा कुनै किसिमको शङ्का झैझगडा उत्पन्न भएमा अदालतबाट ठहरे बमोजिम हुनेछ। </div><div class="content-paragraph"> १४. <span class="bold underline">बिर्ता उन्मूलन ऐन, २०१६ मा संशोधन</span> बिर्ता उन्मूलन ऐन, २०१६ मा देहाय बमोजिम संशोधन गरिएको छ <div style="margin-top: 5px;">(क) दफा ९ को उपदफा (१) मा रहेको “सोही अनुसूचीमा लेखिएको रीत बमोजिम” भन्ने शब्दहरुलाई झिकिएको छ ।</div><div style="margin-top: 5px;">(ख) भइरहेको अनुसूचीको “क्षतिपूर्तिको रीत” मा रहेका वाक्यहरुलाई झिकिएको छ ।</div></div><div class="content-paragraph"> १५. <span class="bold">नियम बनाउने अधिकार</span> : यो ऐनको उद्देश्य कार्यान्वित गर्न नेपाल सरकारले बैङ्कको राय लिई नियमहरु बनाउन सक्नेछ । </div><div class="content-paragraph" style="margin-top: 25px; font-size: 13px;"><div style="margin-bottom: 5px;"><span class="bold">द्रष्टव्यः</span>- केही नेपाल कानून संशोधन गर्ने ऐन, २०६३ द्वारा रुपान्तर भएका शब्दः-</div><div>“श्री ५ को सरकार ” सट्टा “नेपाल सरकार ”</div></div></body></html>