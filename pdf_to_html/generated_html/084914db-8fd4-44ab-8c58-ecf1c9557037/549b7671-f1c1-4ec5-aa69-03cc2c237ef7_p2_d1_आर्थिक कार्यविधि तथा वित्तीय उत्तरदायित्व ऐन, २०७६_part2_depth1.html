<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>आर्थिक कार्यविधि तथा वित्तीय उत्तरदायित्व ऐन, २०७६_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .numbered-section { margin-bottom: 15px; } .numbered-section .section-number { display: inline-block; width: 30px; /* Adjust as needed for alignment */ vertical-align: top; font-weight: 600; } .numbered-section .section-content { display: inline-block; width: calc(100% - 35px); /* Adjust based on section-number width */ vertical-align: top; text-align: justify; } .sub-numbered-point { margin-left: 30px; /* Indent for sub-points like (१), (२) */ text-align: justify; margin-top: 10px; margin-bottom: 10px; line-height: 1.7; } .sub-numbered-point .point-number { font-weight: 600; display: inline-block; width: 25px; /* Space for (१) */ vertical-align: top; } .sub-numbered-point .point-content { display: inline-block; width: calc(100% - 30px); /* Content takes remaining width */ vertical-align: top; } .sub-sub-point { margin-left: 60px; /* Further indent for (क), (ख) */ text-align: justify; margin-top: 5px; margin-bottom: 5px; line-height: 1.7; } .sub-sub-point .sub-point-letter { font-weight: 600; display: inline-block; width: 30px; /* Space for (क) */ vertical-align: top; } .sub-sub-point .sub-point-content { display: inline-block; width: calc(100% - 35px); /* Content takes remaining width */ vertical-align: top; } .nested-role { margin-left: 30px; /* Indent for - संयोजक, - सदस्य */ margin-top: 3px; margin-bottom: 3px; line-height: 1.5; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><!-- Page 1 --><div class="numbered-section"><div class="section-content" style="margin-left: 0;"> तर बैङ्क र कार्यालयबीचको दूरी समेतलाई विचार गरी महालेखा नियन्त्रक कार्यालयले नगद दाखिला गर्ने म्याद तोकिदिएकोमा सोही म्याद बमोजिम गर्नु पर्नेछ । </div></div><div class="sub-numbered-point"><span class="point-number">(३)</span><span class="point-content">उपदफा (१) बमोजिमको म्यादभित्र जिम्मेवार व्यक्तिले नगदी तथा जिन्सी दाखिला गरेको श्रेस्ता खडा गर्न नसकेमा त्यसको मनासिब कारण खुलाई एक तह माथिको अधिकारी समक्ष म्याद थपको लागि अनुरोध गर्न सक्नेछ ।</span></div><div class="sub-numbered-point"><span class="point-number">(४)</span><span class="point-content">उपदफा (३) बमोजिम म्याद थपको लागि अनुरोध भै आएमा एक तह माथिको अधिकारीले मनासिब कारण देखेमा एकै पटक वा दुई पटक गरी बढीमा तीस दिनसम्मको म्याद थप गरिदिन सक्नेछ।</span></div><div class="numbered-section"><div class="section-number">२९.</div><div class="section-content bold">लेखा तथा वित्तीय विवरण पेश गर्ने :</div><div class="sub-numbered-point"><span class="point-number">(१)</span><span class="point-content">महालेखा नियन्त्रक कार्यालयले तोकिएको अवधिभित्र प्रत्येक आर्थिक वर्षको सङ्घीय सञ्चित कोषको अतिरिक्त वैदेशिक अनुदान र ऋण सहायता तथा लगानीको लेखा र विनियोजन, राजस्व, धरौटी तथा अन्य कोषहरू सहितको केन्द्रीय लेखाको एकीकृत वित्तीय विवरण महालेखापरीक्षकको कार्यालय समक्ष पेश गर्नु पर्नेछ।</span></div></div><div class="sub-numbered-point"><span class="point-number">(२)</span><span class="point-content">लेखा उत्तरदायी अधिकृतले मातहत कार्यालय समेतको प्रत्येक आर्थिक वर्षको सम्पूर्ण आयव्ययको केन्द्रीय वित्तीय विवरण तयारी गरी तोकिएको अवधिभित्र महालेखा नियन्त्रक कार्यालय र महालेखापरीक्षकको कार्यालय समक्ष पेश गर्नु पर्नेछ ।</span></div><div class="sub-numbered-point"><span class="point-number">(३)</span><span class="point-content">जिम्मेवार व्यक्तिले आफ्नो कार्यालयको कारोबारको लेखा र सम्बन्धित कागजात लेखा उत्तरदायी अधिकृत वा निजले तोकिएको कार्यालयमा वा महालेखापरीक्षक समक्ष तोकिएको अवधिभित्र तोकिए बमोजिम पेश गर्नु पर्नेछ ।</span></div><div class="sub-numbered-point"><span class="point-number">(४)</span><span class="point-content">उपदफा (२) र (३) बमोजिम लेखा विवरण पेश गर्न नसकेको मनासिब कारण देखाई म्याद थपको लागि अनुरोध गरेमा एक तह माथिको अधिकारीले बढीमा तीस दिनसम्मको म्याद थपिदिन सक्नेछ ।</span></div><div class="content-paragraph" style="margin-left: 55px;"> तर यसरी म्याद थप गर्दा महालेखापरीक्षकको कार्यालयमा केन्द्रीय लेखा पेश गर्ने समय अवधि प्रभावित नहुने गरी थप गर्नु पर्नेछ। </div><div class="sub-numbered-point"><span class="point-number">(५)</span><span class="point-content">तोकिएको अवधिभित्र महालेखापरीक्षकको कार्यालयमा लेखा तथा वित्तीय विवरण पेश गराउन नसकी मनासिब माफिकको कारण देखाई लेखा उत्तरदायी अधिकृत वा जिम्मेवार व्यक्तिले म्याद थपको लागि अनुरोध गरेमा महालेखापरीक्षक वा निजले तोकेको अधिकारीले बढीमा तीस दिनसम्मको म्याद थपिदिन सक्नेछ।</span></div><div class="sub-numbered-point"><span class="point-number">(६)</span><span class="point-content">उपदफा (५) बमोजिम म्याद थप माग नगरेमा वा थपिएको म्यादभित्र पनि लेखा र वित्तीय विवरण पेश नगरेमा महालेखापरीक्षकले जिम्मेवार</span></div><!-- Page 2 --><div class="numbered-section"><div class="section-content" style="margin-left: 0;"> व्यक्ति भए लेखा उत्तरदायी अधिकृतलाई र लेखा उत्तरदायी अधिकृत भए एक तहमाथिको अधिकारीलाई त्यस्तो लेखा र वित्तीय विवरण पेश गर्न निर्देशन दिन सक्नेछ । </div></div><div class="sub-numbered-point"><span class="point-number">(७)</span><span class="point-content">उपदफा (६) बमोजिम निर्देशन दिंदा पनि लेखा तथा वित्तीय विवरण पेश नगर्ने पदाधिकारीलाई प्रचलित कानून बमोजिम विभागीय कारबाही गर्न महालेखापरीक्षकले सम्बन्धित मन्त्रालयमा लेखी पठाउन सक्नेछ।</span></div><div class="sub-numbered-point"><span class="point-number">(८)</span><span class="point-content">राजस्व, नगदी, जिन्सी तथा धरौटी पेश गर्ने तथा त्यसको लेखा अभिलेख अद्यावधिक रूपमा राख्ने सम्बन्धी अन्य कार्यविधि तोकिए बमोजिम हुनेछ ।</span></div><div class="numbered-section"><div class="section-number">३०.</div><div class="section-content bold">हानि नोक्सानी असुल उपर गरिने :</div><div class="section-content" style="margin-left: 35px;"> यस ऐन बमोजिम राख्नु पर्ने कारोबारको लेखा ठिकसँग नराखेको कारणबाट नेपाल सरकारलाई कुनै किसिमको हानि नोक्सानी तथा क्षति हुन गएमा त्यसरी पर्न गएको हानि नोक्सानी तथा क्षति जिम्मेवार व्यक्तिबाट सरकारी बाँकी सरह असुल उपर गरिनेछ। </div></div><div class="document-subtitle bold">परिच्छेद-६</div><div class="document-subtitle bold">आन्तरिक नियन्त्रण तथा लेखापरीक्षण</div><div class="numbered-section"><div class="section-number">३१.</div><div class="section-content bold">आन्तरिक नियन्त्रण प्रणाली :</div><div class="sub-numbered-point"><span class="point-number">(१)</span><span class="point-content">सङ्घ, प्रदेश र स्थानीय तहका सबै सरकारी कार्यालयले आफ्नो र अन्तर्गतका कार्यालयको आन्तरिक नियन्त्रण प्रणाली तयार गरी लागू गर्नु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">लेखा उत्तरदायी अधिकृतले आफै वा आफू मातहतको वरिष्ठ अधिकृत मार्फत कार्यालयको आन्तरिक नियन्त्रण प्रणाली प्रभावकारी रूपमा कार्यान्वयन भए वा नभएको सम्बन्धमा नियमित रूपमा निरीक्षण तथा सुपरीवेक्षण गर्नु वा गराउनु पर्नेछ ।</span></div><div class="sub-numbered-point"><span class="point-number">(३)</span><span class="point-content">आन्तरिक नियन्त्रण प्रणालीको ढाँचा र कार्यविधि तोकिए बमोजिम हुनेछ ।</span></div><div class="numbered-section"><div class="section-number">३२.</div><div class="section-content bold">लेखापरीक्षण तथा आन्तरिक नियन्त्रण समिति :</div><div class="sub-numbered-point"><span class="point-number">(१)</span><span class="point-content">आन्तरिक नियन्त्रण प्रणाली, आन्तरिक तथा अन्तिम लेखापरीक्षण प्रतिवेदनको कार्यान्वयनका लागि प्रत्येक मन्त्रालय वा निकायमा देहाय बमोजिमको आन्तरिक नियन्त्रण समिति रहनेछ :-</span></div></div><div class="sub-sub-point"><span class="sub-point-letter">(क)</span><span class="sub-point-content">सम्बन्धित मन्त्रालय वा निकायको लेखा उत्तरदायी अधिकृत वा निजले तोकेको अधिकृत</span></div><div class="nested-role text-left">- संयोजक</div><div class="sub-sub-point"><span class="sub-point-letter">(ख)</span><span class="sub-point-content">सम्बन्धित निकायको योजना महाशाखा प्रमुख</span></div><div class="nested-role text-left">- सदस्य</div><!-- Page 3 --><div class="sub-sub-point"><span class="sub-point-letter">(ग)</span><span class="sub-point-content">सम्बन्धित निकायको प्रशासन महाशाखा प्रमुख</span></div><div class="nested-role text-left">- सदस्य</div><div class="sub-sub-point"><span class="sub-point-letter">(घ)</span><span class="sub-point-content">संयोजकले तोकेको सम्बन्धित निकायमा कार्यरत विषय क्षेत्रको ज्ञान तथा अनुभव भएको सम्बन्धित पदाधिकारी</span></div><div class="nested-role text-left">- सदस्य</div><div class="sub-sub-point"><span class="sub-point-letter">(ङ)</span><span class="sub-point-content">सम्बन्धित निकायको अनुगमन महाशाखा वा शाखा प्रमुख</span></div><div class="nested-role text-left">- सदस्य</div><div class="sub-sub-point"><span class="sub-point-letter">(च)</span><span class="sub-point-content">सम्बन्धित निकायको आर्थिक प्रशासन प्रमुख</span></div><div class="nested-role text-left">- सदस्य-सचिव</div><div class="sub-numbered-point"><span class="point-number">(२)</span><span class="point-content">उपदफा (१) बमोजिमको समितिले आफ्नो कार्यालय वा निकाय र मातहतका कार्यालयबाट सम्पादन गरिने कार्यहरू दक्षतापूर्ण एवं मितव्ययी रूपमा सम्पादन गरी नतिजा उन्मुख गराउने, वित्तीय जोखिम न्यूनीकरण गर्ने, वित्तीय विवरणलाई विश्वसनीय बनाउने तथा लेखापरीक्षणबाट कायम भएका बेरूजु फस्र्योट गरी गराई आन्तरिक नियन्त्रण प्रणालीलाई सुदृढ एवं प्रभावकारी बनाउन आवश्यक काम गर्नेछ ।</span></div><div class="sub-numbered-point"><span class="point-number">(३)</span><span class="point-content">लेखापरीक्षण तथा आन्तरिक नियन्त्रण समितिको अन्य कार्यविधि तोकिए बमोजिम हुनेछ ।</span></div><div class="numbered-section"><div class="section-number">३३.</div><div class="section-content bold">आन्तरिक लेखापरीक्षण :</div><div class="sub-numbered-point"><span class="point-number">(१)</span><span class="point-content">नेपाल सरकारका प्रत्येक कार्यालयको कारोबारको नियमितता, मितव्ययिता, कार्यदक्षता र प्रभावकारिताका आधारमा आन्तरिक लेखापरीक्षण महालेखा नियन्त्रक कार्यालय वा सो कार्यालयले तोकेको कोष तथा लेखा नियन्त्रक कार्यालयबाट हुनेछ।</span></div></div><div class="sub-numbered-point"><span class="point-number">(२)</span><span class="point-content">आफ्नो कार्यालयको आन्तरिक लेखापरीक्षण गराउने जिम्मेवारी सम्बन्धित कार्यालय प्रमुखको हुनेछ ।</span></div><div class="sub-numbered-point"><span class="point-number">(३)</span><span class="point-content">आन्तरिक लेखापरीक्षकको काम, कर्तव्य र अधिकार देहाय बमोजिम हुनेछ :-</span></div><div class="sub-sub-point"><span class="sub-point-letter">(क)</span><span class="sub-point-content">आन्तरिक लेखापरीक्षकले सम्बन्धित निकायको उद्देश्य अनुरूपका कार्यसम्पादनसँग सम्बन्धित कारोबारको गणितीय शुद्धता र कानूनको परिपालना एवं नेपाल सरकारले स्वीकृत गरेको लेखा निर्देशिका अनुसार लेखा, प्रमाण कागजातहरूका साथै अङ्कको पूर्ण परीक्षण गर्ने,</span></div><div class="sub-sub-point"><span class="sub-point-letter">(ख)</span><span class="sub-point-content">सम्बन्धित कार्यालय वा निकायको कार्यसम्पादनका क्रममा परिचालन भएको स्रोतको नतिजामूलक उपयोग एवं प्रभावकारिता सम्बन्धमा जोखिम विश्लेषणमा आधारित भई लेखाजोखा गरी सुझाव गर्ने र अवलम्बन गरिएका आन्तरिक</span></div><!-- Page 4 --><div class="sub-sub-point"><span class="sub-point-content" style="width: 100%; margin-left: 0;">नियन्त्रण प्रणाली लगायतका नीतिगत एवं प्रक्रियागत पक्षहरूको व्यवस्थापकीय अभ्यासका सम्बन्धमा लेखाजोखा गरी सुझाव प्रस्तुत गर्ने,</span></div><div class="sub-sub-point"><span class="sub-point-letter">(ग)</span><span class="sub-point-content">खण्ड (क) बमोजिम परीक्षण गर्दा सार्वजनिक वित्तीय जवाफदेहिता र पारदर्शिताको प्रवर्द्धन गर्दै सम्बन्धित निकायको आन्तरिक नियन्त्रण प्रणालीको पर्याप्तताको सम्बन्धमा जाँचबुझ गरी सोको सुदृढीकरण तथा आर्थिक अनुशासनको परिपालन सम्बन्धमा सुझाव दिने,</span></div><div class="sub-sub-point"><span class="sub-point-letter">(घ)</span><span class="sub-point-content">आन्तरिक लेखापरीक्षण प्रयोजनका लागि सम्बन्धित निकायको आर्थिक कारोबार र सोसँग सम्बन्धित कागजात, अभिलेख तथा निर्णयहरू निरीक्षण, परीक्षण तथा जाँच गर्ने।</span></div><div class="sub-numbered-point"><span class="point-number">(४)</span><span class="point-content">आन्तरिक लेखापरीक्षकले प्रत्येक तीन महिनामा आन्तरिक लेखापरीक्षण गरी लेखापरीक्षणको क्रममा औंल्याइएका व्यहोरा खुलाई सुझाव सहितको प्रतिवेदन आन्तरिक लेखापरीक्षण समाप्त भएको एक महिनाभित्र सम्बन्धित कार्यालय वा निकाय प्रमुख तथा अख्तियारी प्रदान गर्ने तालुक कार्यालय समक्ष पेश गर्नु पर्नेछ ।</span></div><div class="sub-numbered-point"><span class="point-number">(५)</span><span class="point-content">आन्तरिक लेखापरीक्षकले आफूलाई खटाउने र आन्तरिक लेखापरीक्षण गर्ने निकायप्रति जिम्मेवार रही आफ्नो काम, कर्तव्य र अधिकार प्रयोगको सिलसिलामा सदाचारिता, वस्तुनिष्ठता, गोपनीयता, सक्षमता सहित तोकिए बमोजिमका अन्य आचरण पालना गर्नुपर्नेछ ।</span></div><div class="sub-numbered-point"><span class="point-number">(६)</span><span class="point-content">आन्तरिक लेखापरीक्षकले लेखापरीक्षणको सिलसिलामा जानकारीमा आएको कुनै सूचना वा तथ्य लेखापरीक्षण प्रतिवेदनमा समावेश गर्ने बाहेक अन्य कुनै पनि रूपमा कसैलाई उपलब्ध गराउनुहुँदैन ।</span></div><div class="sub-numbered-point"><span class="point-number">(७)</span><span class="point-content">आन्तरिक लेखापरीक्षकले आफ्नो कार्यसम्पादनका क्रममा यस ऐन बमोजिमको अधिकार प्रयोग गरी आन्तरिक लेखापरीक्षण गरेको आधारमामात्र निज उपर कुनै कानूनी कारबाही चलाइने छैन।</span></div><div class="content-paragraph" style="margin-left: 55px;"> तर आन्तरिक लेखापरीक्षकले अनुचित कार्य गरेमा वा वदनियतपूर्वक कार्यसम्पादन गरेको प्रमाणित भएमा प्रचलित कानून बमोजिम कारबाही वा अभियोजन गर्न बाधा पुगेको मानिने छैन। </div><div class="sub-numbered-point"><span class="point-number">(८)</span><span class="point-content">लेखा उत्तरदायी अधिकृतले आन्तरिक लेखापरीक्षण प्रतिवेदनमा समावेश भएका व्यहोरा अन्तिम लेखापरीक्षण हुनु अगावै फस्र्योट तथा सम्परीक्षण गराई अन्तिम लेखापरीक्षक समक्ष प्रस्तुत गर्नु पर्नेछ ।</span></div><div class="sub-numbered-point"><span class="point-number">(९)</span><span class="point-content">अन्तिम लेखापरीक्षण हुँदाका बखत प्रस्तुत हुन आएका आन्तरिक लेखापरीक्षणका सुझावहरूको सम्बन्धमा कारण सहित हटाइएकोमा बाहेक अन्य</span></div><!-- Page 5 --><div class="numbered-section"><div class="section-content" style="margin-left: 0;"> सुझावहरूलाई लेखापरीक्षकले अन्तिम लेखापरीक्षण प्रतिवेदनमा आफ्नो सुझावको रूपमा प्रस्तुत गर्न सक्नेछ । </div></div><div class="sub-numbered-point"><span class="point-number">(१०)</span><span class="point-content">महालेखा नियन्त्रक कार्यालयले आन्तरिक लेखापरीक्षणलाई स्वतन्त्र, निष्पक्ष र प्रभावकारी बनाउन लेखा समूहका कर्मचारीलाई आन्तरिक लेखापरीक्षणका लागि न्यूनतम अवधि तोकी खटाउने व्यवस्था गर्नु पर्नेछ ।</span></div><div class="content-paragraph" style="margin-left: 55px;"> तर एउटै कर्मचारीलाई लेखापालन गर्न र आन्तरिक लेखापरीक्षणको कार्यमा खटाउन पाइने छैन। </div><div class="sub-numbered-point"><span class="point-number">(११)</span><span class="point-content">महालेखा नियन्त्रक कार्यालयले आन्तरिक लेखापरीक्षणको एकीकृत वार्षिक प्रतिवेदन तयार गरी प्रत्येक वर्षको कार्तिक महिनाभित्र अर्थ मन्त्री समक्ष पेश गर्नुपर्नेछ ।</span></div><div class="sub-numbered-point"><span class="point-number">(१२)</span><span class="point-content">आन्तरिक लेखापरीक्षण सम्बन्धी अन्य कार्यविधि तोकिए बमोजिम हुनेछ ।</span></div><div class="numbered-section"><div class="section-number">३४.</div><div class="section-content bold">प्रदेश तथा स्थानीय तहको आन्तरिक लेखापरीक्षण :</div><div class="sub-numbered-point"><span class="point-number">(१)</span><span class="point-content">प्रदेश तथा स्थानीय तहले लेखा तथा आर्थिक कारोबारको नियमितता, मितव्ययिता, कार्यदक्षता र प्रभावकारिताका आधारमा आन्तरिक लेखापरीक्षण गर्नु गराउनु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम आन्तरिक लेखा परीक्षणको प्रतिवेदनबाट औल्याइएको विषयहरुको आधारमा आवश्यक सुधार गर्नु सम्बन्धित प्रदेश तथा स्थानीय तहको कर्तव्य हुनेछ ।</span></div><div class="sub-numbered-point"><span class="point-number">(३)</span><span class="point-content">प्रदेश तथा स्थानीय तहले आन्तरिक लेखापरीक्षणको प्रतिवेदनमा उल्लेख भए बमोजिम सुधार भए नभएको परीक्षण गर्न तथा आवश्यक कारबाही गर्न लेखापरीक्षण समिति गठन गर्नु पर्नेछ ।</span></div><div class="sub-numbered-point"><span class="point-number">(४)</span><span class="point-content">प्रदेश तथा स्थानीय तहले आन्तरिक लेखापरीक्षकले प्रस्तुत गरेको प्रतिवेदन र सो उपर भएको कारबाहीको प्रतिवेदन प्रदेशको हकमा सम्बन्धित मन्त्री तथा स्थानीय तहको हकमा प्रमुख समक्ष पेश गर्नु पर्नेछ ।</span></div><div class="numbered-section"><div class="section-number">३५.</div><div class="section-content bold">अन्तिम लेखापरीक्षण :</div><div class="sub-numbered-point"><span class="point-number">(१)</span><span class="point-content">प्रत्येक कार्यालयले सबै प्रकारका आयव्यय तथा कारोबारको तोकिए बमोजिमको लेखा र वित्तीय विवरण पेश गरी महालेखापरीक्षकको कार्यालयबाट अन्तिम लेखापरीक्षण गराउनु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">महालेखापरीक्षकले अन्तिम लेखापरीक्षण गर्दा आन्तरिक लेखापरीक्षकको प्रतिवेदनलाई समेत आधार लिनु पर्नेछ ।</span></div><div class="numbered-section"><div class="section-number">३६.</div><div class="section-content bold">कारोबारको लेखा तथा विवरण दाखिला गर्नु पर्ने :</div><div class="sub-numbered-point"><span class="point-number">(१)</span><span class="point-content">कार्यालयको सरकारी नगदी, जिन्सी, आयव्ययको लेखाको आकस्मिक निरीक्षण गर्दा वा आन्तरिक वा अन्तिम लेखापरीक्षणको सिलसिलामा लेखापरीक्षकबाट सोधिएको प्रश्नको जवाफ वा माग गरिएको लेखा तथा विवरण तोकिएको म्यादभित्र दाखिला गर्नु सम्बन्धित पदाधिकारी वा जिम्मेवार व्यक्तिको कर्तव्य हुनेछ।</span></div></div><!-- Page 6 --><div class="sub-numbered-point"><span class="point-number">(२)</span><span class="point-content">उपदफा (१) बमोजिम माग गरिएको विवरण तोकिएको म्यादभित्र पेश गर्न नसकिने मनासिब कारण सहित सम्बन्धित पदाधिकारी वा जिम्मेवार व्यक्तिले थप समय माग गरेमा लेखापरीक्षकले आफूले सोधेको प्रश्नको जवाफ वा माग गरिएको लेखा तथा विवरण पेश गर्न निजलाई मनासिब समय दिन सक्नेछ ।</span></div><div class="sub-numbered-point"><span class="point-number">(३)</span><span class="point-content">उपदफा (१) र (२) बमोजिम दिइएको म्यादभित्र सोधिएको प्रश्नको जवाफ वा माग गरिएको लेखा तथा विवरण पेश गर्न नसकेमा सो कारणबाट देखिएको बेरूजु वा कैफियत प्रति सम्बन्धित पदाधिकारी जिम्मेवार हुनेछ।</span></div><div class="numbered-section"><div class="section-number">३७.</div><div class="section-content bold">लेखापरीक्षणको प्रारम्भिक प्रतिवेदन उपरको कारबाही :</div><div class="sub-numbered-point"><span class="point-number">(१)</span><span class="point-content">महालेखापरीक्षकबाट लेखापरीक्षण भई प्रारम्भिक प्रतिवेदनमा औंल्याइएका बेरूजुका सम्बन्धमा सो बेरुजुको सूचना प्राप्त भएको पैंतीस दिनभित्र सम्बन्धित कार्यालयले तोकिए बमोजिम फस्र्योट गरी सम्परीक्षणको लागि महालेखापरीक्षक समक्ष पेश गर्नु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिमको म्यादभित्र प्रारम्भिक प्रतिवेदनमा उल्लिखित व्यहोरा फस्र्योट तथा सम्परीक्षण गराउन नसक्ने मनासिब माफिकको कारण भएमा जिम्मेवार व्यक्तिले कारण समेत उल्लेख गरी म्याद थपको लागि महालेखापरीक्षक समक्ष अनुरोध गर्न सक्नेछ ।</span></div><div class="sub-numbered-point"><span class="point-number">(३)</span><span class="point-content">उपदफा (२) बमोजिम म्याद थपको लागि अनुरोध भई आएमा महालेखापरीक्षकले एक महिनासम्मको म्याद थप गरिदिन सक्नेछ।</span></div><div class="sub-numbered-point"><span class="point-number">(४)</span><span class="point-content">उपदफा (३) बमोजिम थप गरिदिएको म्यादभित्र पनि प्रारम्भिक प्रतिवेदनमा उल्लिखित व्यहोरा फस्र्योट वा सम्परीक्षण नगराएमा महालेखापरीक्षकले लेखा उत्तरदायी अधिकृतलाई जानकारी गराउनेछ ।</span></div><div class="sub-numbered-point"><span class="point-number">(५)</span><span class="point-content">उपदफा (४) बमोजिम महालेखापरीक्षकबाट जानकारी प्राप्त भएपछि सो बमोजिमको कार्य सम्पादन गर्ने जिम्मेवारी सम्बन्धित लेखा उत्तरदायी अधिकृतको हुनेछ।</span></div><div class="sub-numbered-point"><span class="point-number">(६)</span><span class="point-content">उपदफा (५) बमोजिम लेखा उत्तरदायी अधिकृतले आफ्नो जिम्मेवारी तोकिएको समयमा पूरा नगरेमा महालेखापरीक्षकले सो व्यहोराको जानकारी सम्बन्धित विभागीय मन्त्री वा राज्यमन्त्रीलाई गराई त्यसरी फस्र्योट वा सम्परीक्षण हुन नसकेको रकमको विवरण आफ्नो वार्षिक प्रतिवेदनमा समावेश गर्नेछ ।</span></div><div class="numbered-section"><div class="section-number">३८.</div><div class="section-content bold">बेरुजुको लगत राख्ने :</div><div class="sub-numbered-point"><span class="point-number">(१)</span><span class="point-content">जिम्मेवार व्यक्तिले दफा ३७ बमोजिम लेखापरीक्षणको प्रारम्भिक प्रतिवेदनमा औंल्याइएका नियमित गर्नु पर्ने तथा असुल उपर गर्नुपर्ने वा तिर्नु बुझाउनु पर्ने भनी ठहऱ्याइएको बेरुजुको लगत कार्यालयस्तरमा राख्खु पर्नेछ ।</span></div></div><!-- Page 7 --><div class="sub-numbered-point"><span class="point-number">(२)</span><span class="point-content">केन्द्रीयस्तरका निकायले आफ्नो र मातहतका सबै कार्यालयको बेरूजुको केन्द्रीय लगत राख्नु पर्नेछ ।</span></div><div class="sub-numbered-point"><span class="point-number">(३)</span><span class="point-content">उपदफा (१) र (२) बमोजिमको लगत राख्दा आन्तरिक तथा अन्तिम लेखापरीक्षण प्रतिवेदनको लगत अलग अलग रूपमा राख्नु पर्नेछ ।</span></div><div class="sub-numbered-point"><span class="point-number">(४)</span><span class="point-content">लेखा उत्तरदायी अधिकृतले दफा ३३ को उपदफा (८) बमोजिम फस्र्योट तथा सम्परीक्षण भएको आन्तरिक लेखापरीक्षणको बेरुजु तथा दफा ३९ बमोजिम फस्र्योट तथा दफा ४० बमोजिम फस्यौट तथा फरफारख भएको अन्तिम लेखापरीक्षणको बेरुजुको लगतमा अद्यावधिक गरी पछिल्ला अवधिको लेखापरीक्षण हुँदा सो समेत परीक्षण गर्नु गराउनु पर्नेछ ।</span></div><div class="sub-numbered-point"><span class="point-number">(५)</span><span class="point-content">बेरूजुको लगत राख्ने कार्यविधि तोकिए बमोजिम हुनेछ।</span></div><div class="numbered-section"><div class="section-number">३९.</div><div class="section-content bold">बेरुजु फस्र्योट गर्ने गराउने :</div><div class="sub-numbered-point"><span class="point-number">(१)</span><span class="point-content">लेखापरीक्षणबाट औंल्याइएको बेरूजुका सम्बन्धमा प्रमाण पेश गरी वा नियमित गरी गराई वा असुल उपर गरी फस्र्योट गर्ने पहिलो जिम्मेवारी तथा दायित्व बेरूजुसँग सम्बन्धित जिम्मेवार व्यक्ति तथा आर्थिक कारोबारमा संलग्न पदाधिकारीको हुनेछ। त्यस्तो जिम्मेवार व्यक्ति तथा आर्थिक कारोबारमा संलग्न पदाधिकारी बेरूजु फस्र्योट नहुँदै सरूवा वा बढुवा वा अन्य कारणले कार्यालयमा नरहेमा त्यस्तो स्रेस्ता तथा अभिलेख पेश गर्ने तथा बेरूजु फस्र्योट गर्ने वा गराउने जिम्मेवारी हालको जिम्मेवार व्यक्तिको हुनेछ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम बेरुजु फस्यौट हुन नसकेमा सम्बन्धित लेखा उत्तरदायी अधिकृतले जाँचबुझ गराई सो बेरूजु कायम हुने गरी आर्थिक कारोबार गर्ने पदाधिकारी र कारोबारमा संलग्न व्यक्तिबाट असुल गर्नु पर्ने देखिएमा असुल उपर गर्न वा गराउन लगाई बेरुजु फस्र्योट गर्नु गराउनु पर्नेछ। जानाजान वा लापरबाही साथ कारोबार गरी हानि नोक्सानी भएको देखिएमा त्यस्तो बेरुजु रकम सम्बन्धित जिम्मेवार व्यक्तिबाट असुल गर्नु पर्नेछ ।</span></div><div class="sub-numbered-point"><span class="point-number">(३)</span><span class="point-content">आन्तरिक वा अन्तिम लेखापरीक्षण हुँदा सरकारी नगदी वा जिन्सी मालसामानको लगत राख्न छुटाएको देखिएमा वा नेपाल सरकारलाई हानि नोक्सानी भएको भन्ने सूचना प्राप्त भएमा सम्बन्धित कार्यालय प्रमुख वा विभागीय प्रमुखले तत्कालै त्यस्तो हानि नोक्सानी भएको रकम सम्बन्धित जिम्मेवार व्यक्तिबाट असुल गरी कसूरको मात्रा अनुसार निजलाई प्रचलित कानून बमोजिम विभागीय कारबाही समेत गर्नु पर्नेछ ।</span></div><div class="sub-numbered-point"><span class="point-number">(४)</span><span class="point-content">कारोबारमा संलग्न पदाधिकारीहरूलाई निज सरुवा, बढुवा वा अन्य तरिकाले सेवाबाट अलग हुँदा आन्तरिक लेखापरीक्षण गराएर मात्र रमाना दिनु पर्नेछ। आन्तरिक लेखापरीक्षणबाट कुनै कैफियत देखिएमा जिम्मेवार व्यक्तिबाट कार्यालय प्रमुखले सोको जवाफ वा प्रतिक्रिया लिएर फरफारख गराउनु पर्नेछ ।</span></div><!-- Page 8 --><div class="sub-numbered-point"><span class="point-number">(५)</span><span class="point-content">यस दफा बमोजिम बेरुजु फस्र्यौट गरे नगरेको सम्बन्धमा नियमित अनुगमन गरी प्रचलित कानून बमोजिम फस्र्योट गर्न लगाउने दायित्व सम्बन्धित लेखा उत्तरदायी अधिकृतको हुनेछ ।</span></div><div class="numbered-section"><div class="section-number">४०.</div><div class="section-content bold">बेरुजु फस्यौंट तथा फरफारख :</div><div class="sub-numbered-point"><span class="point-number">(१)</span><span class="point-content">लेखापरीक्षण प्रतिवेदनमा औंल्याएको बेरुजु असुल गरी फस्र्यौट तथा नियमित गर्ने उत्तरदायित्व लेखा उत्तरदायी अधिकृतको हुनेछ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) को प्रयोजनको लागि असुल गर्नुपर्ने तथा तिर्नु बुझाउनु पर्ने भनी औंल्याएको बेरुजुको हकमा लेखा उत्तरदायी अधिकृतले कारोबारमा संलग्न पदाधिकारीसँग आवश्यक विवरण वा स्पष्टीकरण लिई त्यस्तो बेरुजु असुल गराई समयमै फस्यौट गर्नु गराउनु पर्नेछ ।</span></div><div class="sub-numbered-point"><span class="point-number">(३)</span><span class="point-content">असुल गर्नु पर्ने तथा तिर्नु बुझाउनु पर्ने भनी औंल्याएको बेरुजु बाहेक अन्य बेरूजुको हकमा प्रचलित कानून बमोजिम पुऱ्याउनु पर्ने रीत नपुगेको तर सरकारी नगदी जिन्सीको हानि नोक्सानी नभएको पुष्ट्याइँ गर्ने कारण सहितको प्रमाण प्राप्त भएमा तोकिए बमोजिमको कार्यविधि अपनाई सम्बन्धित लेखा उत्तरदायी अधिकृतले त्यस्तो बेरुजु नियमित गरी फस्यौट गर्नु पर्नेछ।</span></div><div class="sub-numbered-point"><span class="point-number">(४)</span><span class="point-content">उपदफा (२) र (३) बमोजिम फस्र्योट भएको बेरुजुको लगत कट्टा गर्न सात दिनभित्र महालेखापरीक्षकको कार्यालयमा पठाउनु पर्नेछ र महालेखापरीक्षकको कार्यालयले सोको लगत कट्टा गरी सात दिनभित्र सम्बन्धित लेखा उत्तरदायी अधिकृतलाई जानकारी दिनु पर्नेछ ।</span></div><div class="sub-numbered-point"><span class="point-number">(५)</span><span class="point-content">बेरुजु फस्र्योट तथा फरफारख सम्बन्धी अन्य कार्यविधि तोकिए बमोजिम हुनेछ ।</span></div><div class="numbered-section"><div class="section-number">४१.</div><div class="section-content bold">वार्षिक प्रतिवेदनमा छलफल :</div><div class="sub-numbered-point"><span class="point-number">(१)</span><span class="point-content">महालेखापरीक्षकको वार्षिक प्रतिवेदनमा औंल्याइएका बेरूजुको सम्बन्धमा प्रतिनिधि सभाको सार्वजनिक लेखा समितिमा छलफल हुँदा समितिको बैठकमा उपस्थित हुने, छलफलमा भाग लिने, सो सम्बन्धमा आफ्नो राय प्रतिक्रिया वा लिखित धारणा पेश गर्ने तथा बेरुजु फस्यौंट सम्बन्धी काम कारबाही गर्ने वा गराउने जिम्मेवारी लेखा उत्तरदायी अधिकृतको हुनेछ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम प्रतिनिधि सभाको सार्वजनिक लेखा समितिमा छलफल भई प्रतिनिधि सभामा पेश गरेको सुझाव प्रतिनिधि सभाबाट स्वीकृत भए बमोजिम कार्यान्वयन गर्ने गराउने जिम्मेवारी महालेखापरीक्षक तथा सम्बन्धित लेखा उत्तरदायी अधिकृतको हुनेछ ।</span></div><div class="sub-numbered-point"><span class="point-number">(३)</span><span class="point-content">प्रतिनिधि सभाबाट स्वीकृत सार्वजनिक लेखा समितिको प्रतिवेदन बमोजिम बेरुजुको लगतबाट हटाउनु पर्ने विषय महालेखापरीक्षकले तीस दिनभित्र हटाई सोको जानकारी सार्वजनिक लेखा समिति र सम्बन्धित लेखा उत्तरदायी अधिकृतलाई दिनु पर्नेछ ।</span></div><!-- Page 9 --><div class="sub-numbered-point"><span class="point-number">(४)</span><span class="point-content">यस दफा बमोजिमको कार्यको अनुगमन प्रतिनिधि सभाको सार्वजनिक लेखा समितिले गर्नेछ ।</span></div><div class="numbered-section"><div class="section-number">४२.</div><div class="section-content bold">बेरुजु फस्यौट समिति :</div><div class="sub-numbered-point"><span class="point-number">(१)</span><span class="point-content">सामान्य प्रक्रियाबाट फस्र्योट हुन नसकेका बेरूजु फस्र्यौट गर्न नेपाल सरकारले सार्वजनिक लेखा समिति र महालेखापरीक्षकको राय लिई नेपाल राजपत्रमा सूचना प्रकाशित गरी देहाय बमोजिमको एक बेरूजु फस्र्यौट समिति गठन गर्न सक्नेछ :-</span></div></div><div class="sub-sub-point"><span class="sub-point-letter">(क)</span><span class="sub-point-content">प्रतिनिधि सभा, सार्वजनिक लेखा समितिले तोकेको समितिको सदस्य</span></div><div class="nested-role text-left">- अध्यक्ष</div><div class="sub-sub-point"><span class="sub-point-letter">(ख)</span><span class="sub-point-content">महालेखापरीक्षकले तोकेको उप-महालेखापरीक्षक वा नायव महालेखापरीक्षक</span></div><div class="nested-role text-left">- सदस्य</div><div class="sub-sub-point"><span class="sub-point-letter">(ग)</span><span class="sub-point-content">अर्थ मन्त्रालयको सचिव वा निजले तोकेको कम्तीमा राजपत्राङ्कित प्रथम श्रेणीको अधिकृत</span></div><div class="nested-role text-left">- सदस्य</div><div class="sub-sub-point"><span class="sub-point-letter">(घ)</span><span class="sub-point-content">महालेखा नियन्त्रक वा निजले तोकेको महालेखा नियन्त्रक कार्यालयको राजपत्राङ्कित प्रथम श्रेणीको अधिकृत</span></div><div class="nested-role text-left">- सदस्य</div><div class="sub-sub-point"><span class="sub-point-letter">(ङ)</span><span class="sub-point-content">कुमारी चोक तथा केन्द्रीय तहसिल कार्यालयको प्रमुख</span></div><div class="nested-role text-left">- सदस्य-सचिव</div><div class="sub-numbered-point"><span class="point-number">(२)</span><span class="point-content">उपदफा (१) बमोजिम गठित बेरुजु फस्यौट समितिको कार्यक्षेत्र नेपाल सरकारले तोकिदिए बमोजिम हुनेछ ।</span></div><div class="sub-numbered-point"><span class="point-number">(३)</span><span class="point-content">उपदफा (१) बमोजिम गठित बेरुजु फस्र्यौट समितिले बेरूजु फस्र्यौट गर्दा अपनाउनु पर्ने कार्यविधि तोकिए बमोजिम हुनेछ।</span></div><div class="numbered-section"><div class="section-number">४३.</div><div class="section-content bold">बेरुजु फस्यौट समितिको काम, कर्तव्य र अधिकार :</div><div class="section-content" style="margin-left: 35px;"> दफा ४२ बमोजिम गठित बेरूजु फस्र्यौट समितिको काम, कर्तव्य र अधिकार देहाय बमोजिम हुनेछ :- </div></div><div class="sub-sub-point"><span class="sub-point-letter">(क)</span><span class="sub-point-content">लेखापरीक्षणबाट देखिएका मस्यौट, हिनामिना र असुल उपर गर्नुपर्ने ठहरिएको बेरुजु बाहेक नियमित प्रक्रियाबाट फस्र्योट तथा सम्परीक्षण हुन नसकेका कुनै संवैधानिक अङ्ग तथा निकाय, मन्त्रालय, सचिवालय, विभाग, अदालत वा कार्यालय अन्तर्गतका बेरूजु सम्बन्धित संवैधानिक अङ्ग तथा निकाय, मन्त्रालय वा सचिवालयबाट सरकारी नगदी जिन्सीको हानि नोक्सानी नभएको पुष्ट्याइँ सहित फस्र्योटको निमित्त सिफारिस भई आएमा औचित्यको आधारमा त्यस्तो बेरुजु नियमित वा मिन्हा गरी बेरूजुको लगत कट्टा गर्ने,</span></div><div class="sub-sub-point"><span class="sub-point-letter">(ख)</span><span class="sub-point-content">खण्ड (क) बमोजिम फस्र्योटको निमित्त समितिमा सिफारिस भई आएका बेरुजु फस्र्योट गर्न नमिल्ने भएमा सम्बन्धित संवैधानिक</span></div><!-- Page 10 --><div class="sub-sub-point"><span class="sub-point-content" style="width: 100%; margin-left: 0;">अङ्ग तथा निकाय, मन्त्रालय वा सचिवालयलाई बेरुजु रकम नियमित वा असुल उपर गर्न लेखी पठाउने ।</span></div><div class="document-subtitle bold">परिच्छेद-७</div><div class="document-subtitle bold">बरबुझारथ, लिलाम बिक्री तथा मिनाहा</div><div class="numbered-section"><div class="section-number">४४.</div><div class="section-content bold">बरबुझारथ :</div><div class="sub-numbered-point"><span class="point-number">(१)</span><span class="point-content">कर्मचारीले आफु सरूवा, बढुवा हुँदा वा अवकास प्राप्त गर्दा वा लामो अवधि काज वा बिदामा रहँदा आफ्नो जिम्मामा रहेको नगदी जिन्सी वा सरकारी कागजात म्याद तोकिएकोमा तोकिएको म्यादभित्र र म्याद नतोकिएकोमा एक्काइस दिनभित्र तोकिए बमोजिम बरबुझारथ गरी तोकिएको ढाँचामा बरबुझारथको प्रमाणपत्र लिनु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">कुनै मनासिब कारणले उपदफा (१) बमोजिमको म्यादभित्र बरबुझारथ गर्न नसकिएमा म्यादभित्र बरबुझारथ गर्न नसकिएको कारण खोली सम्बन्धित तालुक कार्यालयमा निवेदन दिई निकासा भई आए बमोजिम गर्नु पर्नेछ ।</span></div><div class="sub-numbered-point"><span class="point-number">(३)</span><span class="point-content">उपदफा (१) वा (२) बमोजिम बरबुझारथ हुन नसकेकोमा सम्बन्धित लेखा उत्तरदायी अधिकृतले समय निर्धारण गरी त्यसरी निर्धारण गरिएको समयभित्र आवश्यक जाँचबुझ गराउन सक्नेछ।</span></div><div class="sub-numbered-point"><span class="point-number">(४)</span><span class="point-content">उपदफा (३) बमोजिम दिइएको समयभित्र पनि बरबुझारथ नगर्ने व्यक्ति बहालवाला कर्मचारी भए सम्बन्धित कार्यालय प्रमुखले प्रचलित कानून बमोजिम निजको तलब भत्ता रोक्का राखी र बहाल टुटेको व्यक्ति भए निजको निवृत्तभरण वा उपदान रोक्का राखी एवं निवृत्तभरण, उपदान नपाउने वा उपदान लिइसकेको व्यक्ति भए प्रहरीद्वारा पक्राउ गर्न लगाई बरबुझारथ गर्न लगाउनु पर्नेछ ।</span></div><div class="sub-numbered-point"><span class="point-number">(५)</span><span class="point-content">समयमा बरबुझारथ नगरेको कारणबाट सरकारी नगदी, जिन्सी वा धनमालमा कुनै नोक्सानी भएमा नोक्सानी भएको रकम र सोही बराबरको बिगो रकम प्रचलित नेपाल कानून बमोजिम सम्बन्धित व्यक्तिबाट असुल उपर गरिनेछ ।</span></div><div class="sub-numbered-point"><span class="point-number">(६)</span><span class="point-content">बरबुझारथ गर्ने सम्बन्धी अन्य प्रकृया तोकिए बमोजिम हुनेछ ।</span></div><div class="numbered-section"><div class="section-number">४५.</div><div class="section-content bold">लिलाम बिक्री :</div><div class="sub-numbered-point"><span class="point-number">(१)</span><span class="point-content">यो ऐन तथा यस ऐन अन्तर्गत बनेको नियम बमोजिम जिन्सी निरीक्षण गर्दा टुटफुट तथा बेकम्मा भई पुनः प्रयोग गर्न नसकिने, प्राविधिकबाट निरीक्षण गर्दा कुनै जिन्सी मालसामान मर्मत गरी पुनः प्रयोग गर्न सकिने भए तापनि सामानको पार्टपूर्जा नपाइने र मर्मत गर्दा उक्त सामानको बजार मूल्यको पच्चीस प्रतिशतभन्दा बढी खर्च हुने वा प्रविधि पुरानो भएको कारण प्रयोग गर्दा कार्यकुशलता घट्ने भनी प्रतिवेदनमा उल्लेख भएको मालसामानहरू कार्यालय</span></div></div><!-- Page 11 --><div class="sub-numbered-point"><span class="point-content" style="width: 100%; margin-left: 0;">प्रमुखले जाँचबुझ गर्दा लिलाम बिक्री गर्नुपर्ने भनी ठहऱ्याएमा तोकिए बमोजिमको कार्यविधि अपनाई लिलाम गर्न सकिनेछ ।</span></div><div class="numbered-section"><div class="section-number">४६.</div><div class="section-content bold">मिनाहा :</div><div class="sub-numbered-point"><span class="point-number">(१)</span><span class="point-content">यस ऐनमा अन्यत्र जुनसुकै कुरा लेखिएको भए तापनि यो ऐन अन्तर्गत उठ्न नसकेको सरकारी बाँकी रकम प्राकृतिक प्रकोप, दुर्घटना वा आफ्नो काबू बाहिरको परिस्थितिले गर्दा तथा सुख्खाजर्ती भई वा खिइएर, सडेर गई वा अन्य कारणबाट सरकारी हानि नोक्सानी हुन गएको वा कानून बमोजिम लिलाम बढाबढ हुँदा पनि नउठेको वा उठ्ने स्थिति नदेखिएको मालसामान र प्रविधि पुरानो भई प्रयोगमा ल्याउन नसकिने, सुरक्षाको कारणले प्रयोग गर्न उपयुक्त नहुने सामान तथा सफ्टवेयर प्राविधिक प्रतिवेदनको आधारमा तोकिए बमोजिम मिनाहा दिन सकिनेछ ।</span></div></div><div class="document-subtitle bold">परिच्छेद-८</div><div class="document-subtitle bold">सरकारी बाँकी असुल उपर</div><div class="numbered-section"><div class="section-number">४७.</div><div class="section-content bold">नियमित प्रक्रियाबाट फस्यौट नभएको बेरुजु सरकारी बाँकीको रूपमा रहने :</div><div class="sub-numbered-point"><span class="point-number">(१)</span><span class="point-content">लेखापरीक्षणबाट मस्यौट तथा हिनामिना भएको भनी ठहर भएको रकम दफा ३९ र ४० बमोजिम फस्र्योट तथा फरफारख हुन नसकेमा त्यस्तो बेरुजु रकम सरकारी बाँकी मानी सम्बन्धित जिम्मेवार व्यक्तिबाट असुल उपर गर्नु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">यस ऐन बमोजिम असुल उपर गर्नु पर्ने देखिएको रकम तीन वर्षसम्म प्रयास गर्दा पनि नियमित, असुल, फस्र्यौट तथा फरफारख हुन नसकेमा सरकारी बाँकीको रूपमा लगत कायम गरी सोको सूचना जिम्मेवार व्यक्तिलाई समेत दिनु पर्नेछ ।</span></div><div class="sub-numbered-point"><span class="point-number">(३)</span><span class="point-content">उपदफा (२) बमोजिम सरकारी बाँकीको रूपमा लगत कायम गरिएको असुल उपर गर्नु पर्ने रकमको विवरण सम्बन्धित लेखा उत्तरदायी अधिकृतले असुल उपरको लागि तोकिए बमोजिम कुमारी चोक तथा केन्द्रीय तहसिल कार्यालयमा लेखी पठाउनु पर्नेछ ।</span></div><div class="sub-numbered-point"><span class="point-number">(४)</span><span class="point-content">उपदफा (३) बमोजिमको रकम असुल उपरका लागि कुमारी चोक तथा केन्द्रीय तहसिल कार्यालयलाई आवश्यक सहयोग गर्नु सम्बन्धित लेखा उत्तरदायी अधिकृतको कर्तव्य हुनेछ।</span></div><div class="numbered-section"><div class="section-number">४८.</div><div class="section-content bold">बेरुजु रकम जायजेथाबाट असुल उपर हुने :</div><div class="sub-numbered-point"><span class="point-number">(१)</span><span class="point-content">दफा ४७ को उपदफा (३) बमोजिम असुल उपरका लागि प्राप्त भएको बेरुजु रकम कुमारी चोक तथा केन्द्रीय तहसिल कार्यालयले सम्बन्धित व्यक्तिको जायजेथाबाट सरकारी बाँकी सरह असुल उपर गर्नेछ।</span></div></div><!-- Page 12 --><div class="numbered-section"><div class="section-number">४९.</div><div class="section-content bold">कुमारी चोक तथा केन्द्रीय तहसिल कार्यालयको काम, कर्तव्य र अधिकार :</div><div class="sub-numbered-point"><span class="point-number">(१)</span><span class="point-content">यो ऐन र अन्य प्रचलित कानून बमोजिम जिम्मेवार व्यक्तिबाट असुल उपर गर्नुपर्ने रकम तथा नेपाल सरकारसँग गरेको शर्तनामा अनुसार बुझाउनु पर्ने रकम नबुझाएको वा सरकारी नगदी तथा जिन्सी सम्पत्ति हिनामिना गर्ने व्यक्तिबाट त्यस्तो रकम असुल उपरको लागि सम्बन्धित निकायबाट लेखी आएमा कुमारी चोक तथा केन्द्रीय तहसिल कार्यालयले जिम्मेवार व्यक्तिबाट त्यस्तो रकम असुल उपर गर्न लगत कायम गर्नु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम लगत कायम भएको रकम असुल उपर गर्ने दायित्व कुमारी चोक तथा केन्द्रीय तहसिल कार्यालयको हुनेछ।</span></div><div class="sub-numbered-point"><span class="point-number">(३)</span><span class="point-content">यो ऐन प्रारम्भ हुँदाका बखत कुमारी चोक तथा केन्द्रीय तहसिल कार्यालयमा लगत कायम रहेको असुल उपर गर्नुपर्ने रकम सम्बन्धित प्रदेश वा स्थानीय तहबाट असुल उपर गर्न सहज हुने देखिएमा सम्बन्धित प्रदेश लेखा नियन्त्रक कार्यालयलाई लगत हस्तान्तरण गरी असुल उपर गर्न गराउन सकिनेछ ।</span></div><div class="sub-numbered-point"><span class="point-number">(४)</span><span class="point-content">उपदफा (१) र (३) मा लेखिएदेखि बाहेक प्रचलित कानून बमोजिम प्रदत्त अधिकार प्रयोग गरी अर्धन्यायिक निकाय वा अधिकारीबाट भएको फैसला बमोजिमको दण्ड जरिबाना तिर्नु बुझाउनु पर्ने दायित्व भएको व्यक्तिले त्यस्तो दण्ड जरिबाना नतिरे नबुझाएमा सम्बन्धित अर्धन्यायिक निकाय वा अधिकारी वा त्यस्तो अर्धन्यायिक निकायको प्रमुखले त्यस्तो दण्ड जरिबानाको विवरण उल्लेख गरी दण्ड जरिबाना असुल उपर गर्नको लागि कुमारी चोक तथा केन्द्रीय तहसिल कार्यालयमा पठाउनु पर्नेछ।</span></div><div class="sub-numbered-point"><span class="point-number">(५)</span><span class="point-content">उपदफा (४) बमोजिम कुनै विवरण प्राप्त हुन आएमा कुमारी चोक तथा केन्द्रीय तहसिल कार्यालयले सो विवरण बमोजिम लगत कसी सम्बन्धित व्यक्तिबाट त्यस्तो फैसला वा आदेश बमोजिमको दण्ड जरिबाना सरकारी बाँकी सरह असुल उपर गरी सङ्घीय सञ्चित कोषमा जम्मा गर्नु पर्नेछ ।</span></div><div class="sub-numbered-point"><span class="point-number">(६)</span><span class="point-content">उपदफा (५) बमोजिम असुल उपर गर्नुपर्ने दण्ड जरिबाना असुल उपर भएपछि कुमारी चोक तथा केन्द्रीय तहसिल कार्यालयले त्यसको विवरण सम्बन्धित लेखा उत्तरदायी अधिकृत तथा सम्बन्धित अर्धन्यायिक निकायको प्रमुख समेतलाई दिनु पर्नेछ ।</span></div><div class="sub-numbered-point"><span class="point-number">(७)</span><span class="point-content">कुमारी चोक तथा केन्द्रीय तहसिल कार्यालयले असुल उपर गर्नु पर्ने रकम असुल उपर गर्दा सम्बन्धित व्यक्ति, संस्था वा पदाधिकारीसँग आवश्यक प्रमाण बुझ्ने, बयान गराउने, साक्षी झिकाउने लगायत प्रचलित कानूनको अधीनमा रही थुनामा राखी कारबाही गर्ने सम्बन्धमा अदालतलाई भए सरहको अधिकार प्रयोग गर्न सक्नेछ ।</span></div><!-- Page 13 --><div class="sub-numbered-point"><span class="point-number">(८)</span><span class="point-content">असुल उपर गर्नु पर्ने ठहरी लगत कसिएको बेरुजु वा दण्ड जरिबाना असुल उपर गर्दा कुमारी चोक तथा केन्द्रीय तहसिल कार्यालय आफैले वा अन्य कार्यालयद्वारा असुल उपर गराउन सक्नेछ ।</span></div><div class="sub-numbered-point"><span class="point-number">(९)</span><span class="point-content">यस दफा बमोजिम बेरूजु रकम असुल उपर गर्ने कार्यमा सहयोग गरिदिन कुमारी चोक तथा केन्द्रीय तहसिल कार्यालयबाट लेखी आएमा आवश्यक सहयोग उपलब्ध गराई दिनु सम्बन्धित कार्यालयको कर्तव्य हुनेछ।</span></div><div class="sub-numbered-point"><span class="point-number">(१०)</span><span class="point-content">कुमारी चोक तथा केन्द्रीय तहसिल कार्यालयको अन्य काम, कर्तव्य र अधिकार तथा बेरुजु असुल उपर तथा फस्र्योट सम्बन्धी कार्यविधि तोकिए बमोजिम हुनेछ ।</span></div><div class="document-subtitle bold">परिच्छेद-९</div><div class="document-subtitle bold">वित्तीय उत्तरदायित्व, जिम्मेवारी र जवाफदेहिता</div><div class="numbered-section"><div class="section-number">५०.</div><div class="section-content bold">वित्तीय उत्तरदायित्व :</div><div class="sub-numbered-point"><span class="point-number">(१)</span><span class="point-content">यस ऐन बमोजिमको योजना छनौट गर्ने, मध्यमकालीन खर्च संरचना तयार गर्ने, बजेट प्रस्ताव गर्ने, सरकारी सम्पत्तिको संरक्षण, व्यवस्थापन गर्ने गराउने, बजेट समर्पण गर्ने गराउने तथा योजना तथा कार्यक्रमको अनुगमन गरी वित्तीय उत्तरदायित्व कायम गर्ने गराउने कर्तव्य संवैधानिक अङ्ग तथा निकायको हकमा सम्बन्धित संवैधानिक अङ्ग तथा निकायको प्रमुख, मन्त्रालय तथा केन्द्रीय स्तरको सचिवालय तथा आयोगको हकमा सम्बन्धित मन्त्रालयका विभागीय मन्त्री वा राज्यमन्त्रीको हुनेछ ।</span></div></div><div class="sub-numbered-point"><span class="point-number">(२)</span><span class="point-content">यस ऐन बमोजिमको लेखा राख्ने, खर्च गर्ने तथा बेरुजु फस्र्योट गर्ने गराउने लगायतका वित्तीय उत्तरदायित्व बहन गर्ने जिम्मेवारी सम्बन्धित लेखा उत्तरदायी अधिकृतको हुनेछ।</span></div><div class="sub-numbered-point"><span class="point-number">(३)</span><span class="point-content">उपदफा (१) बमोजिमका विभागीय मन्त्री वा राज्यमन्त्रीबाट वित्तीय उत्तरदायित्व बहन भए नभएको सम्बन्धमा प्रधानमन्त्रीबाट र उपदफा (२) बमोजिमको पदाधिकारीबाट वित्तीय उत्तरदायित्व बहन भए नभएको सम्बन्धमा संवैधानिक निकायको हकमा त्यस्तो निकायको प्रमुख र अन्य निकायको हकमा सम्बन्धित विभागीय मन्त्री वा राज्यमन्त्रीबाट निगरानी हुनेछ।</span></div><div class="sub-numbered-point"><span class="point-number">(४)</span><span class="point-content">यस दफा बमोजिम वित्तीय उत्तरदायीत्व बहन गर्ने गराउने सम्बन्धमा सम्बन्धित पदाधिकारीको काम, कर्तव्य, अधिकार तथा जिम्मेवारी र प्रक्रिया तोकिए बमोजिम हुनेछ।</span></div><div class="numbered-section"><div class="section-number">५१.</div><div class="section-content bold">लेखा तयार गर्ने जिम्मेवारी :</div><div class="sub-numbered-point"><span class="point-number">(१)</span><span class="point-content">जिम्मेवार व्यक्तिले यस ऐन बमोजिम राखु पर्ने प्रत्येक कारोबारको विवरण स्पष्ट देखिने गरी प्रचलित कानूनले तोके बमोजिमको रीत पुऱ्याई लेखा तयार गरी अद्यावधिक राखु पर्नेछ ।</span></div></div><!-- Page 14 --><div class="sub-numbered-point"><span class="point-number">(२)</span><span class="point-content">लेखा उत्तरदायी अधिकृतले आफ्नो कार्यालय वा मातहतको कार्यालयको नियमित जाँचबुझ वा निरीक्षण गर्दा वा लेखापरीक्षणबाट प्रचलित कानूनद्वारा निर्धारित प्रक्रिया पूरा नगरी कारोबार गरेको वा अन्य कुनै कैफियत देखिएमा त्यस्तो कारोबार वा कैफियतको सम्बन्धमा सम्बन्धित जिम्मेवार व्यक्ति जवाफदेही हुनेछ ।</span></div><div class="numbered-section"><div class="section-number">५२.</div><div class="section-content bold">आर्थिक प्रशासन सञ्चालन गर्ने जिम्मेवारी :</div><div class="sub-numbered-point"><span class="point-number">(१)</span><span class="point-content">आर्थिक प्रशासन सञ्चालन गर्दा मातहत कार्यालयले प्रचलित कानूनको पालना गरे, नगरेको सम्बन्धमा आवश्यकता अनुसार रेखदेख, जाँचबुझ तथा निरीक्षण गर्ने र मातहत कार्यालयको हिसाब केन्द्रीय हिसाबमा समावेश गराई जाँचबुझ गर्ने गराउने जिम्मेवारी सम्बन्धित लेखा उत्तरदायी अधिकृतको हुनेछ ।</span></div></div><div class="sub-numbered-point"><span class="point-number">(२)</span><span class="point-content">आफ्नो कार्यालयको लागि विनियोजित बजेट लक्षित उद्देश्य अनुरूप खर्च हुन नसकेमा सोको जिम्मेवारी संवैधानिक अङ्ग तथा निकायको हकमा सम्बन्धित संवैधानिक अङ्ग तथा निकायको प्रमुख, मन्त्रालय तथा केन्द्रीय स्तरको सचिवालय तथा आयोगको हकमा सम्बन्धित मन्त्रालयका विभागीय मन्त्री वा राज्यमन्त्री तथा सम्बन्धित लेखा उत्तरदायी अधिकृतले लिनु पर्नेछ ।</span></div><div class="sub-numbered-point"><span class="point-number">(३)</span><span class="point-content">कुनै मनासिब कारणले आर्थिक कारोबार सम्बन्धी काममा अनियमित हुन गएमा जिम्मेवार व्यक्तिले तोकिएको अवधिभित्र अधिकार प्राप्त अधिकारी समक्ष कारण खुलाई नियमित गराउनको लागि पेश गरेमा अधिकार प्राप्त अधिकारीले तोकिएको म्यादभित्र सो सम्बन्धमा आवश्यक निर्णय गरिदिनु पर्नेछ ।</span></div><div class="sub-numbered-point"><span class="point-number">(४)</span><span class="point-content">यस दफामा अन्यत्र जुनसुकै कुरा लेखिएको भए तापनि यो ऐन वा यस ऐन अन्तर्गत बनेको नियम बमोजिम लेखा राखे नराखेको, लेखा दाखिला गरे नगरेको र लेखापरीक्षण गराए नगराएको सम्बन्धमा समय समयमा अनुगमन गरी गराई आन्तरिक नियन्त्रण र रेखदेख गर्ने जिम्मेवारी संवैधानिक अङ्ग तथा निकायको हकमा सम्बन्धित संवैधानिक अङ्ग तथा निकायको प्रमुख, मन्त्रालय तथा केन्द्रीयस्तरको सचिवालय तथा आयोगको हकमा सम्बन्धित मन्त्रालयका विभागीय मन्त्री वा राज्यमन्त्री, विभाग वा विभाग सरहको अस्तित्व र क्षेत्राधिकार भएको कार्यालयको हकमा सम्बन्धित मन्त्रालयको सचिव र कार्यालयको हकमा सम्बन्धित तालुक कार्यालयको विभागीय प्रमुखको हुनेछ।</span></div><div class="numbered-section"><div class="section-number">५३.</div><div class="section-content bold">जवाफदेही हुनु पर्ने :</div><div class="sub-numbered-point"><span class="point-number">(१)</span><span class="point-content">सार्वजनिक जवाफदेहीको पद धारण गरेको व्यक्तिले दिएको आदेश वा निर्देशनमा भएको कारोबार वा निज आफैले गरेका कारोबारका सम्बन्धमा यो ऐन वा यस ऐन अन्तर्गत बनेको नियमावली बमोजिम सम्बन्धित व्यक्ति जिम्मेवार हुनेछ ।</span></div></div><div class="sub-numbered-point"><span class="point-number">(२)</span><span class="point-content">यो ऐन वा यस ऐन अन्तर्गत बनेको नियमावली एवं प्रचलित कानून बमोजिम कारोबारसँग सम्बन्धित कागजात तयार गर्ने, जाँच गर्ने, पेश गर्ने र</span></div><!-- Page 15 --><div class="sub-numbered-point"><span class="point-content" style="width: 100%; margin-left: 0;">सिफारिस गर्ने कर्मचारी तथा पदाधिकारीले आफूले सम्पादन गरेको काम र सोसँग सम्बन्धित कारोबारको जिम्मेवारी बहन गर्नु पर्नेछ र त्यस्तो कामको सम्बन्धमा निज आफै जवाफदेही हुनेछ।</span></div><div class="numbered-section"><div class="section-number">५४.</div><div class="section-content bold">सरकारी नगदी, जिन्सी दुरूपयोग वा मस्यौट भएमा कारबाही गरिने :</div><div class="sub-numbered-point"><span class="point-number">(१)</span><span class="point-content">कार्यालयको सरकारी नगदी तथा जिन्सी भण्डार, आन्तरिक लेखापरीक्षण गर्दा वा अन्तिम लेखापरीक्षण गर्दा वा कुनै तवरले निरीक्षण वा जाँचबुझ हुँदा मस्यौट वा दुरूपयोग भएको देखिन आएमा सम्बन्धित कार्यालय प्रमुख वा तालुक कार्यालय वा तोकिएको अधिकारीले प्रचलित कानून बमोजिम त्यस्तो मस्यौट वा दुरूपयोग गर्ने उपर आवश्यक कारबाही गर्नु पर्नेछ ।</span></div></div><div class="sub-numbered-point"><span class="point-number">(२)</span><span class="point-content">अन्तिम लेखापरीक्षण गर्दा सरकारी तहबिल तथा जिन्सी भण्डारको कुनै रकम वा जिन्सी मस्यौट भएको देखिएमा महालेखापरीक्षकको कार्यालयले आफ्नो राय साथ प्रचलित कानून बमोजिम त्यस्तो मस्यौट गर्ने व्यक्ति उपर कारबाही चलाउन सम्बन्धित कार्यालय प्रमुख वा विभागीय प्रमुख समक्ष लेखी पठाउनेछ ।</span></div><div class="sub-numbered-point"><span class="point-number">(३)</span><span class="point-content">उपदफा (१) बमोजिम निरीक्षण वा जाँचबुझ गर्दा वा उपदफा (२) बमोजिम कारबाहीको लागि लेखी आएको अवस्थामा सम्बन्धित अधिकारीले कारबाही नगरेमा त्यस्तो अधिकारीलाई विभागीय प्रमुखले र विभागीय प्रमुखले कारबाही नगरेको भए लेखा उत्तरदायी अधिकृतको हकमा विभागीय मन्त्री वा राज्यमन्त्रीले र संवैधानिक अङ्ग तथा निकायका प्रशासकीय प्रमुखको हकमा संवैधानिक अङ्ग तथा निकायका प्रमुखले पाँच सय रुपैयाँसम्म जरिबाना गरी प्रचलित कानून बमोजिम विभागीय कारबाही समेत गर्न सक्नेछ ।</span></div><div class="sub-numbered-point"><span class="point-number">(४)</span><span class="point-content">महालेखापरीक्षकलाई कुनै कार्यालयको लेखा सम्बन्धी काम यथासमयमा भएको छैन भन्ने लागेमा निजले सो सम्बन्धी कागजात झिकाई जाँच गर्न लगाउन सक्नेछ र त्यसरी जाँच गर्दा केही त्रुटि वा कैफियत देखिन आएमा आवश्यक कारबाहीको लागि सम्बन्धित तालुक कार्यालय समक्ष पठाउनेछ । त्यसरी लेखी आएकोमा सम्बन्धित कार्यालयले पनि तुरून्तै आवश्यक कारबाही गर्नु पर्नेछ ।</span></div><div class="numbered-section"><div class="section-number">५५.</div><div class="section-content bold">सरकारी धनमाल वा सम्पत्तिको संरक्षण तथा तोकिएको काममा प्रयोग गर्नुपर्ने :</div><div class="sub-numbered-point"><span class="point-number">(१)</span><span class="point-content">कार्यालयमा प्राप्त हुन आएको सम्पूर्ण नगदी जिन्सीको संरक्षणको प्रबन्ध मिलाउनु जिम्मेवार व्यक्तिको कर्तव्य हुनेछ ।</span></div></div><div class="sub-numbered-point"><span class="point-number">(२)</span><span class="point-content">कार्यालयमा प्राप्त हुन आएको नगदी वा जिन्सी तोकिएको काममा बाहेक अन्य काममा प्रयोग वा खर्च गर्नु हुँदैन। कुनै कर्मचारीले अधिकार प्राप्त अधिकारीको स्वीकृति बिना सरकारी सम्पत्ति प्रयोग गरेको देखिएमा जिम्मेवार</span></div><!-- Page 16 --><div class="sub-numbered-point"><span class="point-content" style="width: 100%; margin-left: 0;">व्यक्तिले यस्तो जिन्सी फिर्ता लिई वा खर्च गरेको रकम असुल उपर गरी विभागीय कारबाहीको लागि विभागीय प्रमुख समक्ष लेखी पठाउनु पर्नेछ ।</span></div><div class="sub-numbered-point"><span class="point-number">(३)</span><span class="point-content">कसैले सरकारी जिन्सी व्यक्तिगत प्रयोगमा ल्याएको वा प्रयोग गर्न दिइएको कारणबाट त्यस्तो सरकारी जिन्सी वा सम्पत्तिमा हुन गएको सबै प्रकारको क्षति र नोक्सानी प्रयोग गर्न दिने र प्रयोग गर्ने दुवैबाट दामासाहीले असुल उपर गरिनेछ ।</span></div><div class="document-subtitle bold">परिच्छेद-१०</div><div class="document-subtitle bold">विविध</div><div class="numbered-section"><div class="section-number">५६.</div><div class="section-content bold">सार्वजनिक गर्नुपर्ने :</div><div class="sub-numbered-point"><span class="point-number">(१)</span><span class="point-content">यो ऐन र यस ऐन अन्तर्गत बनेको नियम वा अन्य प्रचलित नेपाल कानून बमोजिम सम्बन्धित कार्यालयले तयार गर्नुपर्ने वित्तीय प्रतिवेदनहरू त्यस्तो प्रतिवेदन तयार गर्न तोकिएको समयावधि समाप्त भएको मितिले सात दिनभित्र विद्युतीय वा अन्य उपयुक्त माध्यमबाट सार्वजनिक गर्नु पर्नेछ ।</span></div></div><div class="numbered-section"><div class="section-number">५७.</div><div class="section-content bold">सजाय :</div><div class="sub-numbered-point"><span class="point-number">(१)</span><span class="point-content">देहायको काम गर्ने कर्मचारीलाई देहाय बमोजिम अधिकारीले देहाय बमोजिमको सजाय गर्नेछ :-</span></div></div><div class="sub-sub-point"><span class="sub-point-letter">(क)</span><span class="sub-point-content">दफा २४ को उपदफा (३) बमोजिम भुक्तानी नदिने जिम्मेवार व्यक्तिलाई एक तहमाथिको अधिकारीले पचास हजार रुपैयाँसम्म जरिबाना,</span></div><div class="sub-sub-point"><span class="sub-point-letter">(ख)</span><span class="sub-point-content">दफा २८ को उपदफा (४) बमोजिम थपिएको म्यादभित्र पनि श्रेस्ता खडा नगर्ने, दफा २९ को उपदफा (४) बमोजिम थप गरिएको म्यादभित्र पनि लेखा पेश नगर्ने, दफा ३६ बमोजिमको लेखा तथा विवरण पेश नगर्ने तथा दफा ४४ को उपदफा (३) बमोजिम जाँचबुझ गर्दा लापरबाही गरी तथा बरबुझारथ गर्न बाँकी राख्ने जिम्मेवार व्यक्तिलाई एक तह माथिको अधिकारीले पाँच सय रुपैयाँ जरिबाना,</span></div><div class="sub-sub-point"><span class="sub-point-letter">(ग)</span><span class="sub-point-content">दफा ३९ को उपदफा (३) बमोजिम सूचना प्राप्त भएपछि कारबाही नगर्ने अधिकारीलाई संवैधानिक अङ्ग तथा निकायको हकमा सम्बन्धित संवैधानिक अङ्ग तथा निकायको प्रमुख, मन्त्रालय तथा केन्द्रीयस्तरको सचिवालय तथा आयोगको हकमा सम्बन्धित मन्त्रालयको विभागीय मन्त्री वा राज्यमन्त्री, विभाग वा विभाग सरहको अस्तित्व र क्षेत्राधिकार भएको कार्यालयको हकमा सम्बन्धित मन्त्रालयको सचिव र कार्यालयको हकमा सम्बन्धित तालुक कार्यालयको प्रमुखले प्रत्येक पटक एक हजार रूपैयाँ जरिबाना,</span></div><!-- Page 17 --><div class="sub-sub-point"><span class="sub-point-letter">(घ)</span><span class="sub-point-content">दफा ५१ को उपदफा (२) बमोजिम जाँचबुझ वा निरीक्षण गर्दा यो ऐन तथा यस ऐन अन्तर्गत बनेको नियम बमोजिम निर्धारित प्रक्रिया पूरा नगरी कारोबार गरेको देखिन आएमा वा अन्य कुनै कैफियत देखिन आएमा त्यस्तो जाँच गर्ने वा गराउने तालुक कार्यालय वा विभागीय प्रमुखले सम्बन्धित जिम्मेवार व्यक्तिलाई प्रत्येक पटक पाँच सय रुपैयाँ जरिबाना,</span></div><div class="sub-sub-point"><span class="sub-point-letter">(ङ)</span><span class="sub-point-content">दफा ५२ को उपदफा (३) विपरीत हुने गरी लेखा सम्बन्धी काममा अनियमितता गर्ने तथा निर्णय दिनुपर्ने अधिकारीले तोकिएको म्यादभित्र निर्णय नदिएमा सम्बन्धित जिम्मेवार व्यक्तिलाई अधिकार प्राप्त अधिकारीले दुई हजार रुपैयाँ जरिबाना,</span></div><div class="sub-sub-point"><span class="sub-point-letter">(च)</span><span class="sub-point-content">यस ऐन बमोजिम सजाय तथा जरिबाना गर्नु पर्नेमा कुनै अधिकारीले सजाय तथा जरिबाना नगरेमा त्यस्तो अधिकारीलाई एक तह माथिको अधिकृतले तीन हजार रुपैयाँसम्म जरिबाना,</span></div><div class="sub-sub-point"><span class="sub-point-letter">(छ)</span><span class="sub-point-content">यस उपदफामा अन्यत्र उल्लेख गरिएदेखि बाहेक यो ऐन वा यस ऐन अन्तर्गत बनेको नियमको उल्लङ्घन गर्नेलाई एक तह माथिको अधिकारीले पाँच हजार रुपैयाँसम्म जरिबाना।</span></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम जरिबाना हुने कर्मचारीलाई निजले प्रचलित कानून बमोजिम पालना गर्नु पर्ने आचरण उल्लङ्घन गरेको मानी प्रचलित कानून बमोजिमको विभागीय कारबाही समेत हुनेछ ।</span></div><div class="sub-numbered-point"><span class="point-number">(३)</span><span class="point-content">यस ऐनमा निर्धारित प्रक्रियाभन्दा विपरीत आयोजना तथा कार्यक्रम स्वीकृत गर्ने, बजेट प्रस्ताव गर्ने तथा तोकिएको समयमा बजेट समर्पण नगर्ने सम्बन्धित कर्मचारीलाई विभागीय कारबाही गरिनेछ ।</span></div><div class="sub-numbered-point"><span class="point-number">(४)</span><span class="point-content">दफा १९ को उपदफा (५) बमोजिमको कार्यसम्पादन प्रतिफल प्राप्त गर्न नसक्ने वा कार्यक्रम र पूँजीगत खर्चको हकमा मनासिब कारण बेगर विनियोजित रकमको तोकिएको प्रतिशतभन्दा कम भौतिक प्रगति तथा खर्च गर्ने कर्मचारीलाई विभागीय कारबाही गरिनेछ ।</span></div><div class="sub-numbered-point"><span class="point-number">(५)</span><span class="point-content">विनियोजन ऐन वा पेश्की खर्च ऐनबाट विनियोजित रकमभन्दा बढी रकमको आयोजना वा कार्यक्रम स्वीकृत गर्ने वा ठेक्का लगाउने वा खरिद प्रक्रिया प्रारम्भ गर्ने कर्मचारीलाई आयोजना वा कार्यक्रम स्वीकृत गरेको वा ठेक्का लगाएको वा खरिद प्रक्रिया प्रारम्भ गरेको रकम बराबरको रकम जरिबाना लेखा उत्तरदायी अधिकृतले गर्नेछ र लेखा उत्तरदायी अधिकृतले त्यस्तो काम कारबाही गरेमा संवैधानिक अङ्ग तथा निकायको हकमा सम्बन्धित संवैधानिक अङ्ग तथा निकायको प्रमुख, मन्त्रालय तथा केन्द्रीयस्तरको सचिवालय तथा आयोगको हकमा सम्बन्धित मन्त्रालयको विभागीय मन्त्री वा राज्यमन्त्रीले त्यस्तो जरिबाना गर्नेछ।</span></div><!-- Page 18 --><div class="sub-numbered-point"><span class="point-number">(६)</span><span class="point-content">यस ऐन बमोजिम गरिएको सजायको विवरण सम्बन्धित निकायमा अभिलेख गरी त्यसको विवरण पन्ध्र दिनभित्र सार्वजनिक गर्नु पर्नेछ ।</span></div><div class="content-paragraph" style="margin-left: 55px;"> तर अर्थ मन्त्रालयको स्वीकृति लिई गरेको काम कारबाहीको हकमा यो व्यवस्था लागू हुने छैन। </div><div class="numbered-section"><div class="section-number">५८.</div><div class="section-content bold">जरिबाना मिनाहा वा कम गर्न सकिने :</div><div class="sub-numbered-point"><span class="point-number">(१)</span><span class="point-content">यस ऐनमा उल्लेखित व्यवस्था अनुसार कुनै सजायको आदेश भएकोमा त्यस्तो सजाय गर्न नपर्ने भनी मनासिब माफिकको कारण खोली त्यस्तो सजायको आदेश दिएको मितिले पन्ध्र दिनभित्र सजाय दिने अधिकारी समक्ष लिखित निवेदन दिएमा सजायको आदेश दिने अधिकारीलाई त्यस्तो कारण मनासिब लागेमा पहिले गरेको जरिबाना मिनाहा वा कम गर्न सक्नेछ ।</span></div></div><div class="numbered-section"><div class="section-number">५९.</div><div class="section-content bold">पुनरावेदन :</div><div class="sub-numbered-point"><span class="point-number">(१)</span><span class="point-content">यो ऐन र यस ऐन अन्तर्गत बनेको नियम बमोजिम कुनै जरिबाना वा बेरुजु व्यहोर्नु पर्ने गरी भएको निर्णय चित्त नबुझेमा चित्त नबुझ्ने व्यक्ति वा कर्मचारीले त्यस्तो निर्णय पाएको पन्ध्र दिनभित्र त्यस्तो निर्णय गर्ने अधिकारीभन्दा एक तह माथिको अधिकारी समक्ष पुनरावेदन गर्न सक्नेछ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम परेको पुनरावेदनको सम्बन्धमा पुनरावेदन सुन्ने अधिकारीले पुनरावेदन परेको मितिले पैतीस दिनभित्र निर्णय दिनु पर्नेछ र निजले दिएको निर्णय अन्तिम हुनेछ।</span></div><div class="numbered-section"><div class="section-number">६०.</div><div class="section-content bold">आर्थिक प्रशासनको सञ्चालन :</div><div class="sub-numbered-point"><span class="point-number">(१)</span><span class="point-content">यस ऐन बमोजिम आर्थिक प्रशासन सञ्चालन गर्न लेखासँग सम्बन्धी जनशक्तिको परिचालन र व्यवस्थापन गर्ने जिम्मेवारी महालेखा नियन्त्रक कार्यालयको हुनेछ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) मा जुनसुकै कुरा लेखिएको भए तापनि अर्को व्यवस्था नभएसम्मको लागि प्रदेश तथा स्थानीय तहको लागि आर्थिक प्रशासन सञ्चालन गर्न आवश्यक पर्ने जनशक्तिको व्यवस्था महालेखा नियन्त्रक कार्यालयले गर्नेछ।</span></div><div class="numbered-section"><div class="section-number">६१.</div><div class="section-content bold">आर्थिक कार्यविधि सम्बन्धी मार्गदर्शन :</div><div class="sub-numbered-point"><span class="point-number">(१)</span><span class="point-content">प्रदेश तथा स्थानीय सरकारले आर्थिक कार्यविधि सम्बन्धी कानून बनाउँदा यस ऐनको प्रतिकूल नहुने गरी बनाउनु पर्नेछ ।</span></div></div><div class="numbered-section"><div class="section-number">६२.</div><div class="section-content bold">सूचना प्रविधिको प्रयोग गर्ने :</div><div class="sub-numbered-point"><span class="point-number">(१)</span><span class="point-content">यस ऐन बमोजिम सम्पादन गर्नुपर्ने बजेट तथा लेखा सम्बन्धी कार्यलाई व्यवस्थित गर्न क्रमशः सूचना प्रविधिको प्रयोग गरिनेछ ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) को प्रयोजनको लागि महालेखा नियन्त्रक कार्यालयले आवश्यक सूचना प्रविधिमा आधारित प्रणालीहरू विकास गरी लागू गर्नेछ ।</span></div><div class="sub-numbered-point"><span class="point-number">(३)</span><span class="point-content">उपदफा (२) बमोजिम विकास गरिएको प्रणालीमा समावेश नभएको वा पर्याप्त नभएको कुनै प्रणाली विकास गर्नुपर्ने भएमा तोकिए बमोजिम महालेखा नियन्त्रक कार्यालयको स्वीकृति लिनु पर्नेछ ।</span></div><!-- Page 19 --><div class="sub-numbered-point"><span class="point-number">(४)</span><span class="point-content">यस दफा बमोजिम विकास गरिएका प्रणालीबाट प्राप्तहुने सूचनाहरू प्रमाणीकरणका लागि विद्युतीय हस्ताक्षरको प्रयोग गर्न सकिनेछ ।</span></div><div class="sub-numbered-point"><span class="point-number">(५)</span><span class="point-content">यस ऐन बमोजिम हुने कारोबार तथा व्यवस्थापनसँग अन्तर सम्बन्धित अन्य प्रणालीहरूको विकास र अन्तर आबद्धता सम्बन्धी व्यवस्था तोकिए बमोजिम हुनेछ ।</span></div><div class="numbered-section"><div class="section-number">६३.</div><div class="section-content bold">अधिकार प्रत्यायोजन :</div><div class="sub-numbered-point"><span class="point-number">(१)</span><span class="point-content">यस ऐन बमोजिम कुनै निकाय वा अधिकारीलाई प्राप्त अधिकारमध्ये मिन्हा दिने र योजना स्वीकृत गर्ने बाहेकका तोकिए बमोजिमका अन्य अधिकार अन्य कुनै निकाय वा अधिकारीले प्रयोग गर्ने गरी प्रत्यायोजन गर्न सकिनेछ ।</span></div></div><div class="numbered-section"><div class="section-number">६४.</div><div class="section-content bold">विदेशस्थित नियोगको कारोबार सम्बन्धी विशेष व्यवस्था :</div><div class="sub-numbered-point"><span class="point-number">(१)</span><span class="point-content">यस ऐनमा अन्यत्र जुनसुकै कुरा लेखिएको भए तापनि विदेशस्थित नेपाली नियोगको राजस्व व्यवस्थापन, खाता सञ्चालन, बजेट निकासा र खर्च, धरौटी तथा लिलाम सम्बन्धमा महालेखा नियन्त्रक कार्यालयले छुट्टै कार्यविधि बनाउनेछ ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिमको कार्यविधि नेपाल सरकारबाट स्वीकृत भएपछि लागू हुनेछ ।</span></div><div class="numbered-section"><div class="section-number">६५.</div><div class="section-content bold">नियम, कार्यविधि वा निर्देशिका बनाउने अधिकार :</div><div class="sub-numbered-point"><span class="point-number">(१)</span><span class="point-content">यो ऐन कार्यान्वयन गर्न नेपाल सरकारले आवश्यक नियमहरु बनाउन सक्नेछ ।</span></div></div><div class="sub-numbered-point"><span class="point-number">(२)</span><span class="point-content">उपदफा (१) बमोजिम बनेको नियमको अधीनमा रही महालेखा नियन्त्रक कार्यालयले प्राविधिक मार्गदर्शन, कार्यविधि, निर्देशिका तथा दिग्दर्शन बनाउन सक्नेछ।</span></div><div class="sub-numbered-point"><span class="point-number">(३)</span><span class="point-content">उपदफा (२) बमोजिम महालेखा नियन्त्रक कार्यालयले बनाएको प्राविधिक मार्गदर्शन, कार्यविधि, निर्देशिका तथा दिग्दर्शन नेपाल सरकारबाट स्वीकृत भएपछि लागू हुनेछ ।</span></div><div class="numbered-section"><div class="section-number">६६.</div><div class="section-content bold">प्रचलित कानून बमोजिम हुने :</div><div class="sub-numbered-point"><span class="point-number">(१)</span><span class="point-content">यो ऐन र यस ऐन अन्तर्गत बनेका नियमहरूमा लेखिएका कुराहरूमा सोही बमोजिम र अरूमा प्रचलित कानून बमोजिम हुनेछ।</span></div></div><div class="numbered-section"><div class="section-number">६७.</div><div class="section-content bold">प्रचलित कानून बमोजिम मुद्दा चलाउन बाधा नपर्ने :</div><div class="sub-numbered-point"><span class="point-number">(१)</span><span class="point-content">यस ऐन बमोजिम कसूर ठहरिने काम अन्य प्रचलित कानून अन्तर्गत पनि कसूर ठहरिने रहेछ भने त्यस्तो कानून बमोजिम मुद्दा चलाउन यस ऐनले बाधा पुऱ्याएको मानिने छैन।</span></div></div><div class="numbered-section"><div class="section-number">६८.</div><div class="section-content bold">खारेजी र बचाउ :</div><div class="sub-numbered-point"><span class="point-number">(१)</span><span class="point-content">आर्थिक कार्यविधि ऐन, २०५५ खारेज गरिएको छ।</span></div></div><div class="sub-numbered-point"><span class="point-number">(२)</span><span class="point-content">आर्थिक कार्यविधि ऐन, २०५५ अन्तर्गत भए गरेका काम कारबाहीहरू यसै ऐन बमोजिम भए गरेको मानिनेछ।</span></div></body></html>