<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>जग्गा (नाप जाँच) ऐन, २०१९.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item-number { display: inline-block; width: 2em; /* Adjust as needed for alignment */ text-align: left; vertical-align: top; } .list-item-content { display: inline-block; width: calc(100% - 2em); /* Adjust as needed for alignment */ text-align: justify; vertical-align: top; } .aligned-pair { display: flex; justify-content: space-between; align-items: flex-start; margin-bottom: 5px; } .aligned-pair .left-col { flex-basis: 70%; text-align: left; padding-right: 10px; } .aligned-pair .right-col { flex-basis: 30%; text-align: right; } .footnote-list { list-style: none; padding: 0; margin-top: 20px; font-size: 12px; line-height: 1.5; } .footnote-list li { text-indent: -1.5em; padding-left: 1.5em; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">जग्गा (नाप जाँच) ऐन, २०१९</div></div><div style="margin-top: 30px;"><div class="aligned-pair"><div class="left-col bold">संशोधन गर्ने ऐन</div><div class="right-col bold">लालमोहर र प्रकाशन मिति</div></div><div class="aligned-pair"><div class="left-col">१. जग्गा (नाप जाँच) (पहिलो संशोधन) ऐन, २०२४</div><div class="right-col">२०२४।६।२</div></div><div class="aligned-pair"><div class="left-col">२. जग्गा (नाप जाँच) (दोश्रो संशोधन) ऐन, २०२९</div><div class="right-col">२०२९।६।४</div></div><div class="aligned-pair"><div class="left-col">३. जग्गा (नाप जाँच) (तेस्रो संशोधन) ऐन, २०३३</div><div class="right-col">२०३३।१।४</div></div><div class="aligned-pair"><div class="left-col">४. जग्गा (नाप जाँच) (चौथो संशोधन) ऐन, २०३५</div><div class="right-col">२०३५।५।२९</div></div><div class="aligned-pair"><div class="left-col">५. जग्गा (नाप जाँच) (पाँचौ संशोधन) ऐन, २०३६</div><div class="right-col">२०३६।८।५।४</div></div><div class="aligned-pair"><div class="left-col">६. जग्गा (नाप जाँच) (छैठौं संशोधन) ऐन, २०४६</div><div class="right-col">२०४६।७।११</div></div><div class="aligned-pair"><div class="left-col">७. न्याय प्रशासन ऐन, २०४८</div><div class="right-col">२०४८।२।१६</div></div><div class="aligned-pair"><div class="left-col">८. जग्गा (नाप जाँच) (सातौ संशोधन) ऐन, २०४९</div><div class="right-col">२०४९।६।२८</div></div><div class="aligned-pair" style="margin-bottom: 20px;"><div class="left-col">९. जग्गा (नाप जाँच) (आठौं संशोधन) ऐन, २०५६</div><div class="right-col">२०५७।३।७</div></div><div class="aligned-pair"><div class="left-col bold">&nbsp;</div><div class="right-col bold">प्रमाणीकरण र प्रकाशन मिति</div></div><div class="aligned-pair"><div class="left-col">१०. गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६</div><div class="right-col">२०६६।१०।७</div></div><div class="aligned-pair"><div class="left-col">११. केही नेपाल ऐन संशोधन गर्ने ऐन, २०७२</div><div class="right-col">२०७२।११।१३</div></div><div class="aligned-pair"><div class="left-col">१२. केही नेपाल कानूनलाई संशोधन, एकीकरण, समायोजन<br>र खारेज गर्ने ऐन, २०७४</div><div class="right-col">२०७४।६।३०</div></div></div><div class="document-subtitle" style="margin-top: 50px;">२०१९ सालको ऐन नं. ५१</div><div class="text-center" style="margin-top: 20px;"><span class="form-field large"></span></div><div class="document-subtitle" style="margin-top: 20px;">जग्गा नाँप जाँच गर्ने व्यवस्थाको निमित्त बनेको ऐन</div><ul class="footnote-list"><li>० यो ऐन संवत् २०६५ साल जेठ १५ गतेदेखि लागू भएको ।</li><li>× यो ऐन संवत् २०७५ साल भाद्र १ गतेदेखि लागू भएको ।</li><li>X गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</li></ul><div style="page-break-before: always;"></div><div class="content-paragraph"><span class="bold">प्रस्तावना</span> : नेपाल <span class="form-field large"></span> का विभिन्न वर्ग वा जाति वा क्षेत्रका जनताका बीचको सुसम्बन्ध र साधारणतया नेपाल <span class="form-field large"></span> का नागरिकहरूको सुविधा कायम राख्नको लागि जग्गा नाँप जाँच गर्ने र जग्गाको किसिम तोक्ने व्यवस्था गर्नु वाञ्छनीय भएकोले, </div><div class="content-paragraph" style="text-align: center;"> श्री ५ महाराजधिराज महेन्द्र वीर विक्रम शाहदेवबाट नेपालको संविधानको धारा ९३ अनुसार यो ऐन बनाइबक्सेको छ । </div><div class="content-paragraph"><span class="list-item-number">१.</span><span class="list-item-content bold">संक्षिप्त नाम, विस्तार र प्रारम्भ</span> : (१) यो ऐनको नाम “जग्गा (नाप जाँच) ऐन, २०१९” रहेको छ । </div><div class="content-paragraph" style="margin-left: 2em;"> (२) यो ऐन नेपाल <span class="form-field large"></span> भर लागू हुनेछ । </div><div class="content-paragraph" style="margin-left: 2em;"> (३) यो ऐन तुरून्त प्रारम्भ हुनेछ । </div><div class="content-paragraph"><span class="list-item-number">२.</span><span class="list-item-content bold">परिभाषा</span> : विषय वा प्रसँगले अर्को अर्थ नलागेमा यस ऐनमा– </div><div class="content-paragraph" style="margin-left: 2em;"> (क) “जग्गा” भन्नाले घर, वाग, बगैचा, रूख, कारखाना, ताल, पोखरी, इत्यादि भएको समेत सबै किसिमको जग्गा सम्झनु पर्छ । </div><div class="content-paragraph" style="margin-left: 2em;"> ∀ (क१) “नाप जाँच” भन्नाले जग्गाको नाप जाँच वा पुनः नाप जाँच गरी जग्गावाला र मोहीसँग सम्बन्धित तथ्याड्ढ संकलन गर्ने, जग्गाको नक्सा तयार गर्ने, क्षेत्रफल यकिन गर्ने, किसिम वर्गीकरण गर्ने वा नक्सा वा श्रेस्ताको आधारमा क्षेत्रीय किताबमा जग्गा दर्ता गर्ने काम सम्झनु पर्छ र सो शब्दले नापीको लागि हवाई सर्वेक्षण, नियन्त्रण बिन्दु स्थान खडा गर्ने तथा विभिन्न मानमा स्थलरूप नापी गरी नक्सा प्रकाशन गर्ने गराउने कार्यलाई समेत जनाउँछ । </div><div class="content-paragraph" style="margin-left: 2em;"> ◇ (क२) “दर्ता श्रेस्ता” भन्नाले जग्गा नाप जाँच भई तयार भएको नक्सा र क्षेत्रीय किताबको आधारमा जग्गावाला, मोही, जग्गाको कित्ता, क्षेत्रफल र किसिम समेत स्पष्ट देखिने गरी तयार गरिएको जग्गाधनी दर्ता श्रेस्ता सम्झनु पर्छ । </div><ul class="footnote-list"><li>X गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</li><li>∀ आठौं संशोधनद्वारा संशोधित ।</li><li>◇ छैठौ संशोधनद्वारा थप ।</li></ul><div style="page-break-before: always;"></div><div class="content-paragraph" style="margin-left: 2em;"> * (क३) “साँध” भन्नाले दुई भिन्न टुक्रा जग्गाको बीचको सीमाना निर्धारण गर्ने सीमा रेखा सम्झनु पर्छ । </div><div class="content-paragraph" style="margin-left: 2em;"> *(क४) “कित्ता” भन्नाले चारैतिर साँधले घेरिएको र प्रत्येक स्थानमा हक, भोग र किसिममा समानता भएको जमीनको टुक्रा सम्झनु पर्छ । </div><div class="content-paragraph" style="margin-left: 2em;"> * (ख) “जग्गावाला” भन्नाले प्रचलित नेपाल कानून बमोजिम जग्गामा जग्गाधनी हक हुने व्यक्ति सम्झनु पर्छ । </div><div class="content-paragraph" style="margin-left: 2em;"> * (ग) “मोही” भन्नाले अरू जग्गावालाको जग्गा कुनै शर्तमा कमाउन पाई सो जग्गामा आफनो वा आफनो परिवारको श्रमले खेती गर्ने व्यक्ति सम्झनु पर्छ । </div><div class="content-paragraph" style="margin-left: 2em;"> * (घ) “पटवारी” भन्नाले जग्गा वा घर धुरीको श्रेस्ता राखी सो बमोजिम मालपोत वा अरू तिरो तहसिल गर्ने सबैलाई सम्झनुपर्छ । </div><div class="content-paragraph" style="margin-left: 2em;"> (ङ) “सरकारी जग्गा” भन्नाले नेपाल सरकारको हक, स्वामित्व, नियन्त्रण वा अधीनमा रहेका देहायको जग्गा सम्झनु पर्छः– </div><div class="content-paragraph" style="margin-left: 4em;"> (१) सरकारी घर, भवन वा जग्गा, </div><div class="content-paragraph" style="margin-left: 4em;"> (२) सडक, बाटो वा रेल्वे, </div><div class="content-paragraph" style="margin-left: 4em;"> (३) वन, जङ्गल वा वन जङ्गलमा रहेका रुख, बुट्यान, </div><div class="content-paragraph" style="margin-left: 4em;"> (४) नदी, खोलानाला, ताल, पोखरी तथा सोको डिल, </div><div class="content-paragraph" style="margin-left: 4em;"> (५) नहर, कुलो वा ऐलानी, पर्ती जग्गा, </div><div class="content-paragraph" style="margin-left: 4em;"> (६) खनिज वा खनिज पदार्थ, </div><div class="content-paragraph" style="margin-left: 4em;"> (७) हिमाल, भिर, पहरा, डगर, बगर, सार्वजनिक बगैंचा, वा </div><div class="content-paragraph" style="margin-left: 4em;"> (८) सार्वजनिक, सामुदायिक, गुठी वा कुनै व्यक्तिको नाममा रहेको निजी जग्गा बाहेकको अन्य जग्गा । </div><div class="content-paragraph" style="margin-left: 2em;"> (च) “सार्वजनिक जग्गा” भन्नाले सार्वजनिक प्रयोजनको लागि रहेका देहायको जग्गा सम्झनु पर्छः- </div><div class="content-paragraph" style="margin-left: 4em;"> (१) परापूर्वकालदेखि रहेको घर, जग्गा, ढल वा बाटो, </div><ul class="footnote-list"><li>* सातौ संशोधनद्वारा थप ।</li><li>☑ केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</li><li>+ दोस्रो संशोधनद्वारा संशोधित ।</li></ul><div style="page-break-before: always;"></div><div class="content-paragraph" style="margin-left: 4em;"> (२) कुवा, पँधेरो, पानीघाट, इनार, पोखरी तथा सोको डिल, </div><div class="content-paragraph" style="margin-left: 4em;"> (३) गाईवस्तु निकाल्ने निकास, गौचर, खर्क, अन्त्यष्टीस्थल, चिहान, मसानघाट, समाधिस्थल कब्रिस्थान रहेको जग्गा, </div><div class="content-paragraph" style="margin-left: 4em;"> (४) पाटी, पौवा, देवल, धार्मिक उपासना स्थल, स्मारक, मठ, मन्दिर, चैत्य, गुम्बा, स्तूप, मस्जिद, इदगाह, कब्रगाह, गिर्जाघर, चोक, डबली, चौतारी वा सो रहेको जग्गा, </div><div class="content-paragraph" style="margin-left: 4em;"> (५) हाट, मेला, सार्वजनिक रूपमा मनोरञ्जन गर्ने वा खेलकुद गर्ने ठाउँ रहेको जग्गा, वा </div><div class="content-paragraph" style="margin-left: 4em;"> (६) नेपाल सरकारले नेपाल राजपत्रमा सूचना प्रकाशन गरी सार्वजनिक जग्गा भनी तोकिदिएको अन्य जग्गा । </div><div class="content-paragraph" style="margin-left: 2em;"> ** (च१) “<span class="bold">सामुदायिक जग्गा</span>” भन्नाले कुनै समुदायले आफ्नो प्रयोजनको लागि राखेको जग्गा वा त्यस्तो जग्गामा बनाएको कुनै संरचना वा समुदायको स्वामित्वमा रहेको अन्य जग्गा सम्झनु पर्छ । </div><div class="content-paragraph" style="margin-left: 2em;"> (छ) “तोकिएको” वा “तोकिए बमोजिमको” भन्नाले यो ऐन अन्तर्गत बनेका नियममा तोकिएको वा तोकिए बमोजिमको सम्झनुपर्छ । </div><div class="content-paragraph"><span class="list-item-number">३.</span><span class="list-item-content bold">जग्गा नाप जाँच गर्ने अधिकार</span> : (१) नेपाल सरकारले नेपाल <span class="form-field large"></span> भित्रको सम्पूर्ण वा कुनै क्षेत्रमा जग्गा नाप जाँच गर्ने आदेश जारी गर्न सक्नेछ । </div><div class="content-paragraph" style="margin-left: 2em;"> (२) उपदफा (१) बमोजिमको काम तोकिएको अधिकारीले गर्न सक्नेछ । </div><div class="content-paragraph" style="margin-left: 2em;"> •(३) जग्गा नाप जाँचको लागि कुनै जग्गामा नियन्त्रण विना स्थान खडा गर्न र नापी गर्ने जुनसुकै साधनलाई प्रयोगमा ल्याउन सकिनेछ । </div><div class="content-paragraph" style="margin-left: 2em;"> •(४) उपदफा (१) अनुसारको आदेश जारी भएपछि नाप जाँच गर्ने नापी गोश्वराले नाप जाँच गरिने क्षेत्रमा नापी शुरू गरिने मिति र सो कामको लागि आफुलाई चाहिने श्रेस्ता </div><ul class="footnote-list"><li>森 केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप ।</li><li>∀ आठौं संशोधनद्वारा संशोधित ।</li><li>X गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</li><li>◇ दोस्रो संशोधनद्वारा संशोधित ।</li></ul><div style="page-break-before: always;"></div><div class="content-paragraph"> उपलब्ध गराई दिनको लागि सम्बन्धित जिल्लाको <span class="bold">मालपोत कार्यालय</span>लाई सूचना दिनु पर्नेछ । </div><div class="content-paragraph"> २ (५) नाप जाँच गर्ने, त्यसको क्षेत्रफल यकीन गर्ने र क्षेत्रीय किताबमा दर्ता गर्ने अधिकारीबाट भएको काममा कुनै गल्ती वा त्रुटी भएको देखिएमा वा जानकारी हुन आएमा नापी अधिकृतले आवश्यक छानविन गरी दफा ८ को उपदफा (१) बमोजिम जग्गा धनी दर्ता प्रमाण पूर्जा वितरण गर्नु अगावै आवश्यक सुधार गराउनु पर्नेछ र यसरी जानाजानी गल्ती वा त्रुटी गर्ने कर्मचारीलाई कानून बमोजिम विभागिय कारवाही गरिनेछ । </div><div class="content-paragraph"> २(६) उपदफा (१) बमोजिम नाप जाँच भै तयार भएको नक्सा श्रेस्ता तोकिएको अधिकारीले तोकिए बमोजिम अद्यावधिक गर्नेछ । </div><div class="content-paragraph"><span class="list-item-number bold">३क.</span><span class="list-item-content bold">जिमिदार पटवारीको सामान्य कर्तव्य</span> : (१) सम्बन्धित जग्गाको <span class="bold">मालपोत कार्यालय</span>ले तोकिदिएको म्यादभित्र जिमिदार पटवारीले आफनो जिम्मा श्रेस्ता भएको जग्गाको कित्ता नम्बर समेतको विस्तृत विवरण खुलेको श्रेस्ता तयार गरी सम्बन्धित <span class="bold">मालपोत कार्यालय</span>मा बुझाईदिनु पर्दछ । </div><div class="content-paragraph" style="margin-left: 2em;"> (२) आफ्नो मौजाको सम्बन्धित क्षेत्रमा नापी वा नक्सा वा नियन्त्रण बिन्दु स्थान खडा गर्ने काम थालिएमा सो काम शुरू भएदेखि समाप्त नभएसम्म जिमिदार, पटवारी वा निजहरूको प्रतिनिधिले नापी टोलीले चाहेको बखत उपस्थित रही मद्दत गर्नु पर्छ । </div><div class="content-paragraph"><span class="list-item-number bold">#३ख.</span><span class="list-item-content bold">विवरण उपलब्ध गराउनु पर्ने</span> : मालपोत कार्यालय तथा सम्बन्धित निकायले नाप जाँचको लागि आवश्यक पर्ने लगत र अन्य कागजात नाप जाँच शुरु हुनुभन्दा अगावै सम्बन्धित नापी गोश्वारा वा नापी कार्यालयलाई उपलब्ध गराउनु पर्नेछ । </div><div class="content-paragraph"><span class="list-item-number bold">+४.</span><span class="list-item-content bold">जग्गाको क्षेत्रफल निकाल्ने तरिका</span> : (१) नाप जाँच भएको जग्गाको क्षेत्रफल कायम गर्दा दश हजार वर्ग मीटर बराबर एक हेक्टरको हिसाबले क्षेत्रफल कायम गरिनेछ र दर्ता श्रेस्ता </div><ul class="footnote-list"><li>∀ आठौं संशोधनद्वारा संशोधित ।</li><li>R सातौं संशोधनद्वारा थप ।</li><li>Ω दोस्रो संशोधनद्वारा थप ।</li><li>+ सातौं संशोधनद्वारा संशोधित ।</li><li>Φ तेस्रो संशोधनद्वारा संशोधित ।</li><li># आठौं संशोधनद्वारा थप ।</li></ul><div style="page-break-before: always;"></div><div class="content-paragraph"> तयार गर्दा सो श्रेस्तामा हेक्टरको साथै वर्ग मीटर समेत उल्लेख गरिनेछ । त्यसरी वर्ग मिटर उल्लेख गर्दा वर्ग मीटरको दशमलब पछिको दुई अंक सम्म राखिनेछ । </div><div class="content-paragraph" style="margin-left: 2em;"> (२) यो दफा प्रारम्भ हुनु अघि नाप जाँच भई विगाहा वा रोपनीमा दर्ता श्रेस्ता कायम भई सकेको जग्गाको क्षेत्रफल मालपोत कार्यालयले हेक्टर र वर्ग मीटरमा परिणत गर्नेछ । </div><div class="content-paragraph"><span class="list-item-number bold">०५.</span><span class="list-item-content bold">*<span class="bold">गाउँपालिका</span> वा <span class="bold">नगरपालिका</span>को क्षेत्र वा वडाको साँध सीमाना छुट्याउने</span> : यो ऐन बमोजिम नाप जाँच गर्दा <span class="bold">गाउँपालिका</span> वा <span class="bold">नगरपालिका</span>को क्षेत्र वा वडाको नापी हुनु अगावै त्यसरी नापी हुने <span class="bold">गाउँपालिका</span> वा <span class="bold">नगरपालिका</span>को क्षेत्र वा वडाको साँध सीमाना छुट्याई नापी गर्नुपर्छ । साँध सीमाना छुट्याउदा अञ्चल वा जिल्ला समेतको सीमानामा विवाद उठेमा तोकिएको अधिकारी वा समितिको निर्णय बमोजिम सीमाना छुट्याइनेछ । विवाद उठेको सिमानाको निर्णय हुन समय लाग्ने देखिएमा नापी चालु गरी विवाद उठेको सीमानाको कित्ताहरुसम्मको दर्ता बाँकी राखी नापीको काम सम्पन्न गरिनेछ । </div><div class="content-paragraph" style="margin-left: 2em;"> तर पुरै जिल्ला <span class="bold">गाउँपालिका</span> वा <span class="bold">नगरपालिका</span>को क्षेत्र वा वडाको नापी हुने नभई केही भाग मात्र नापी हुने भएमा यस दफा बमोजिमको साँध सीमाना छुट्याउन आवश्यक हुने छैन । </div><div class="content-paragraph"><span class="list-item-number bold">३५क.</span><span class="form-field large"></span></div><div class="content-paragraph"><span class="list-item-number bold">६.</span><span class="list-item-content bold">सूचना दिने र जग्गामा प्रवेश गरी काम शुरू गर्ने</span> : (१) कुनै जग्गामा नियन्त्रण विन्दु स्थान खडा गर्न परेमा वा कुनै जग्गा नापी वा जाँच गर्न परेमा कमसेकम पन्ध्र दिन अगावै नियन्त्रण विन्दु स्थान खडा हुने वा नाप जाँच हुने जग्गाको जग्गावाला, मोही, सँधियारहरू, सम्बन्धित जिमिदार, पटवारी र <span class="bold">गाउँपालिका</span> वा <span class="bold">नगरपालिका</span>लाई सूचना दिनुपर्छ । </div><div class="content-paragraph" style="margin-left: 2em;"><span class="bold underline">स्पष्टीकरण</span>: यस उपदफाको तात्पर्यको लागि कुनै जग्गावाला मोही सँधियार जिमिदार र पटवारीलाई सूचना दिंदा त्यसरी नियन्त्रण बिन्दु स्थान खडा हुने वा नाप जाँच हुने जग्गा भएको क्षेत्रको वा सो जग्गावाला वा मोही बसेको क्षेत्रको धेरै जनाको आवत–जावत हुने मुख्य ठाउँहरूमा सो कुराको सूचना टाँसी दिनु पर्याप्त हुनेछ । </div><ul class="footnote-list"><li>σ तेस्रो संशोधनद्वारा संशोधित ।</li><li>A केही नेपाल ऐन संशोधन गर्ने ऐन २०७२ द्वारा संशोधित ।</li><li>3 आठौं संशोधनद्वारा झिकिएको ।</li></ul><div style="page-break-before: always;"></div><div class="content-paragraph"> तर <span class="bold">गाउँपालिका</span> वा <span class="bold">नगरपालिका</span>लाई लिखित सुचना दिनुपर्छ । </div><div class="content-paragraph" style="margin-left: 2em;"> (२) कुनै जग्गामा नियन्त्रण विन्दु स्थान खडा गर्दा वा जग्गा नाप जाँच गर्दा जग्गावाला वा निजको प्रतिनिधि, मोही, सम्बन्धित जिमिदार पटवारी, सँधियार र सम्बन्धित *<span class="bold">गाउँपालिका</span> वा <span class="bold">नगरपालिका</span>को प्रतिनिधि समेत राखी गरिनेछ । </div><div class="content-paragraph" style="margin-left: 2em;"> तर उपदफा (१) बमोजिमको सूचनाले दिएको म्यादभित्र कुनै जग्गावाला वा निजको प्रतिनिधि सो जग्गा कमाउने मोही वा सँधियार उपस्थित हुन नआएमा सो जग्गा भएको क्षेत्रको जिमिदार वा निजको प्रतिनिधि वा पटवारी वा स्थानीय <span class="bold">गाउँपालिका</span> वा <span class="bold">नगरपालिका</span>को प्रतिनिधिलाई राखी नियन्त्रण विन्दु स्थान खडा गर्न वा नापी गर्न वा जाँच गर्न सकिनेछ । </div><div class="content-paragraph" style="margin-left: 2em;"> (३) कुनै जग्गामा नियन्त्रण विन्दु स्थान खडा गर्दा वा जग्गा नाप जाँच गर्दा सो कार्यको लागि आवश्यक स्थायी वा अस्थायी भूचिन्ह (लैण्डमार्कहरू), स्तम्भहरु (मनुमेण्टहरू) वा दीपस्तम्भ (विकनहरु) राख्ख वा गाड्न र दुष्यरेखा हेर्न वा साफ गर्न झाडी वा कुनै रुखको हाँगा काट्न सकिनेछ । </div><div class="content-paragraph" style="margin-left: 2em;"> (४) कुनै जग्गामा नियन्त्रण विन्दु स्थान खडा गरिएमा त्यसरी स्थान खडा गर्दा लागेको जमीनको क्षेत्रफल समेत खोली श्रेस्तामा जनाउनुपर्छ र सो जग्गाको जग्गावालाको जग्गाधनी प्रमाण पूर्जा र मोही भए मोहीको जोताहाको निस्सा समेतमा सो व्यहोरा उल्लेख गरिदिनुपर्छ । </div><div class="content-paragraph" style="margin-left: 2em;"><span class="bold underline">स्पष्टीकरण</span>: नियन्त्रण विन्दु स्थान भन्नाले यसको बीचको भूचिन्ह (लैण्डमार्क) देखि चारैतिर १.५५ मिटरसम्मको जमीन समेत सम्झनुपर्छ । </div><div class="content-paragraph" style="margin-left: 2em;"> ®(५) जग्गा नाप जाँच हुँदा जग्गावालाले आफनो हकभोगको प्रमाणपत्र आफै वा आफनो प्रतिनिधिद्वारा पठाई आफनो जग्गा दर्ता गराउनुपर्छ । ऐलानी जग्गा, सार्वजनिक जग्गा, *<span class="bold">सामुदायिक जग्गा</span>, <span class="form-field large"></span> र निर्धारित भएको वन सीमाना भित्रको जग्गा बाहेक दर्ता तिरो केही नभई परापूर्वदेखि वेनिस्सा हकभोग भई आवाद गरी खाईआएको जग्गावालाले पनि </div><ul class="footnote-list"><li>A केही नेपाल ऐन संशोधन गर्ने ऐन २०७२ द्वारा संशोधित ।</li><li>R तेस्रो संशोधनद्वारा संशोधित ।</li><li>森 केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप ।</li><li>θ छैठौ संशोधनद्वारा झिकिएको ।</li><li>⇒ चौथो संशोधनद्वारा संशोधित ।</li></ul><div style="page-break-before: always;"></div><div class="content-paragraph"> सो जग्गा दर्ता गराउनुपर्नेछ । त्यसरी परापूर्वदेखिको हकभोगको आधारमा दर्ता गराउन आएमा त्यसरी दर्ता गराउन आएको जग्गाको <span class="bold">गाउँपालिका</span> वा <span class="bold">नगरपालिका</span>, वडा चारकिल्ला र दर्ता गराउन आएको व्यक्तिको नाम ठेगाना खोली सो उपर कसैको उजूर भए सूचना दिएको एक्काइस दिनभित्र नापी टोलिमा उजूर गर्न पाउने व्यहोरा समेत खोलि नापी टोलिले सो जग्गाको मोही साँध, सँधियार समेत धेरै जनाको आवत–जावत हुने मुख्य मुख्य ठाउँहरूमा सूचना टाँसी जिल्ला र स्थानीय <span class="bold">गाउँपालिका</span> वा <span class="bold">नगरपालिका</span>लाई लिखित सूचना समेत गर्नु पर्नेछ। कुनै उजूर नपरेमा अन्य क्षेत्रको जग्गा भए नापी टोलिले र <span class="bold">नगरपालिका</span> क्षेत्रको वेनिस्साको स्ववासी चर्ची आएको घर जग्गा भए नापी गोश्वराले सो जग्गा निजको नाउँमा दर्ता गर्नेछ। उजूर परेमा अन्य क्षेत्रको जग्गा भए नापी टोलिले र <span class="bold">नगरपालिका</span> क्षेत्रको वेनिस्साको स्ववासी चर्ची आएको घर जग्गा भए नापी गोश्वराले सरजमीन र आवश्यक जाँचबुझ गरी आफनो रायसाथ नेपाल सरकारले तोकेको समिति वा अधिकारी छेउ जाहेर गरी भएको निकासा बमोजिम गर्नु पर्नेछ । </div><div class="content-paragraph" style="margin-left: 2em;"> ० (५क) जग्गा नाप जाँच गर्दा तिरो नभएको घरजग्गाको स्वामित्व घरायसी लिखतको आधारबाट पाई कम्तीमा पन्ध्र वर्षसम्म आफनो हक जानी अटुट भोग गरेको र सो अवधिमा सो लिखतलाई लिएर कुनै अदालतमा नालिस उजूर नपरेको भए सो लिखत रजिष्ट्रेशन नभएको भए तापनि सो लिखतलाई सदर मानी त्यस्तो घरजग्गा सोही भोगवाला व्यक्तिको नाउँमा दर्तागर्नु पर्नेछ र यस सम्बन्धमा उपदफा (७) को व्यवस्था लागू हुने छैन। </div><div class="content-paragraph" style="margin-left: 2em;"> ♥ (५ख) जमीन तल्ला र माथिल्लो तल्लाहरूमा वा एकै तल्लामा पृथक पृथक स्वामित्व भएको घरजग्गा नाप जाँच गर्दा त्यस्तो घरजग्गा पृथक पृथक स्वामित्व भएको घर जग्गावालाहरूको नाममा छुट्टा छुट्टै दर्ता गर्नु पर्नेछ । </div><div class="content-paragraph" style="margin-left: 2em;"> ⊕(५ग) आफ्नो नाममा दर्ता तिरो भै भोग चलन गरी आएको निजि वन बुटेन भएको जग्गा सम्बन्धित व्यक्तिले सप्रमाण लिखित रूपमा दावी गरेमा दफा ११ ख बमोजिम गठित समितिले छानविन गरी निर्णय गरे अनुसार सम्बन्धित जग्गावालाको नाममा दर्ता गरिनेछ । </div><ul class="footnote-list"><li>A केही नेपाल ऐन संशोधन गर्ने ऐन २०७२ द्वारा संशोधित ।</li><li>Π छैठौ संशोधनद्वारा संशोधित ।</li><li>φ चौथो संशोधनद्वारा थप ।</li><li>Θ सातौं संशोधनद्वारा थप।</li></ul><div style="page-break-before: always;"></div><div class="content-paragraph" style="margin-left: 2em;"> • (५घ) पुनः नाप जाँच भएको क्षेत्रमा जग्गा नापी गरी क्षेत्रिय किताबमा दर्ता गर्दा गराउँदा यस अघि नाप जाँच गरी तयार भएको मौजुदा नक्सा एवं दर्ता श्रेस्ता हेरी भिडाई क्षेत्रीय किताबको प्रमाण संकेतमा सोको विवरण जनाउनु पर्नेछ । </div><div class="content-paragraph" style="margin-left: 2em;"> (६) उपदफा (५) अनुसार नाप जाँच हुँदा जग्गा दर्ता नगराउने वा प्रतिनिधि पनि नपठाउने जग्गावाला र मोहीलाई जग्गा दर्ता गर्न आउन पन्ध्र दिनमा नबढाई दोस्रो पटक सम्बन्धित <span class="bold">गाउँपालिका</span> वा <span class="bold">नगरपालिका</span>मा सूचना प्रकाशित गरिनेछ । सो म्यादभित्र दर्ता गराउन आउने जग्गावाला र मोहीलाई निजको हकभोगको प्रमाण भिडेमा र परम्परादेखि दर्ता वा तिरो नभएको जग्गाको जग्गावालाले भोगेको आधारमा दर्ता गराउन आएकोमा आवश्यक जाँचबुझ गरी तोकिएको अधिकारीले पाँच रूपैयाँ जरिवाना गरी सो जग्गा दर्ता गर्न सक्नेछ । </div><div class="content-paragraph" style="margin-left: 2em;"> Ψ <span class="form-field large"></span></div><div class="content-paragraph" style="margin-left: 2em;"> ✓ (६क) उपदफा (६) बमोजिम दोस्रोपटक दिइएको म्यादभित्र पनि उपस्थित नहुने वा आफनो प्रतिनिधि पनि नपठाउने जग्गावालाको जग्गा मौजुदा श्रेस्तामा भएको विवरण भिडाई वडा समितिका एकजना प्रतिनिधिको रोहवरमा तोकिएको अधिकारीले दर्ता गरिदिन सक्नेछ । त्यसरी गरिएको दर्तामा चित्त नबुझ्ने जग्गा धनीले सो कुरा थाहा पाएको मितिले ६ महिनाभित्र अदालतमा उजुर गर्न सक्नेछ । </div><div class="content-paragraph" style="margin-left: 2em;"> TM (७) कुनै जग्गा नाप जाँच हँदा दुई वा दुईभन्दा बढी व्यक्तिहरूको बीच तेरो मेरो सम्बन्धी प्रश्न उठेमा तोकिएको अधिकारीले सो कुराको दुवै पक्षको प्रमाण जाँची जुन पक्षको प्रमाण बलियो देखिन्छ त्यसै पक्षको नाममा अदालतबाट अन्तिम निर्णय भई नआएसम्मका लागि अस्थायी दर्ता गर्ने निर्णय गरी सम्बन्धित पक्षलाई त्यस्को निस्सा दिनेछ। चित्त नबुझ्ने पक्षले त्यस्तो निर्णय उपर पैतिस दिनभित्र अदालतमा उजूर नगरेमा उक्त निर्णय अन्तिम हुनेछ र सोही अनुसार सम्बन्धित व्यक्तिको नाममा दर्ता हुनेछ । उजूर परेकोमा अदालतबाट भएको अन्तिम निर्णय भई आए बमोजिम दर्ता गरिनेछ । </div><div class="content-paragraph" style="margin-left: 2em;"> (८) 크 <span class="form-field large"></span></div><ul class="footnote-list"><li>Θ सातौं संशोधनद्वारा थप ।</li><li>Ψ छैटौ संशोधनद्वारा प्रतिवन्धात्मक वाक्यांश झिकिएको ।</li><li>∀ आठौं संशोधनद्वारा संशोधित ।</li><li>TM तेस्रो संशोधनद्वारा संशोधित ।</li><li>3 आठौं संशोधनद्वारा झिकिएको ।</li></ul><div style="page-break-before: always;"></div><div class="content-paragraph" style="margin-left: 2em;"> ० (९) यस ऐन बमोजिम पहिला नाप जाँच भई दर्ता श्रेस्ता तयार भई सकेको ठाउँमा पुनः नाप जाँच हुँदा मौजुदा दर्ता श्रेस्ता बमोजिमका जग्गामा दुई वा दुई बढी व्यक्तिहरूको बीच तेरो मेरो सम्बन्धी प्रश्न उठेमा तोकिएको अधिकारीले मौजुदा दर्ता श्रेस्ता भिडाई जग्गा दर्ता गर्नु पर्नेछ । </div><div class="content-paragraph"><span class="list-item-number bold">३६क.</span><span class="form-field large"></span></div><div class="content-paragraph"><span class="list-item-number bold">#६ख.</span><span class="list-item-content bold">छुट जग्गा दर्ता सम्बन्धी</span> : (१) प्रचलित कानूनमा जुनसुकै कुरा लेखिएको भए तापनि नाप जाँच हुँदा कुनै जग्गा नाप जाँच हुन छुट भएको वा नाप जाँच भए पनि दर्ता हुन छुट भएमा सम्बन्धित व्यक्तिले त्यस्तो जग्गा नाप जाँच गर्नको लागि आवश्यक कागजात सहित तोकिएको अधिकारी समक्ष निवेदन दिन सक्नेछ । </div><div class="content-paragraph" style="margin-left: 2em;"> (२) उपदफा (१) बमोजिम निवेदन पर्न आएमा तोकिएको अधिकारीले सो निवेदन तोकिएको समिति समक्ष पेश गरी सो समितिको सिफारिस बमोजिम गर्नु पर्नेछ । </div><div class="content-paragraph" style="margin-left: 2em;"> (३) उपदफा (१) बमोजिम कुनै निवेदन नपरेमा सो क्षेत्रको जग्गाधनी दर्ता प्रमाण पूर्जा वितरण भएको मितिले साठी दिनपछि त्यस्तो जग्गा सरकारी वा सार्वजनिक जग्गाको रुपमा दर्ता गरी श्रेस्ता कायम गरिनेछ । </div><div class="content-paragraph" style="margin-left: 2em;"> (४) उपदफा (१) बमोजिम कुनै क्षेत्रमा जग्गा नाप जाँचको काम शुरु भएपछि मालपोत कार्यालयले छुट जग्गा दर्ता सम्बन्धमा भएको मिसिल आवश्यक कारबाहीको लागि सम्बन्धित नापी गोश्वारामा पठाउनु पर्नेछ । </div><div class="content-paragraph"><span class="list-item-number bold">#६ग.</span><span class="list-item-content bold">अतिक्रमण गरी भोग गरेको जग्गा दर्ता गर्ने</span> : साबिकमा <span class="bold">सरकारी, सार्वजनिक वा सामुदायिक जग्गा</span> जनिई नाप जाँच भएको कुनै जग्गा कसैले आवाद, कमोद वा घरबास गरी अतिक्रमण गरी भोग गरेको भए पनि नाप जाँच गर्दा त्यस्तो जग्गा सरकारी वा सार्वजनिक जग्गाको रुपमा दर्ता गर्नु पर्नेछ । </div><ul class="footnote-list"><li>7 छैठौ संशोधनद्वार थप ।</li><li>P आठौं संशोधनद्वारा संशोधित ।</li><li>∀ आठौं संशोधनद्वारा झिकिएको ।</li><li>3 आठौं संशोधनद्वारा थप ।</li><li># केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</li></ul><div style="page-break-before: always;"></div><div class="content-paragraph"><span class="list-item-number bold">#६घ.</span><span class="list-item-content bold">दर्ता श्रेस्ता मिलाउन सक्ने</span> : (१) यस ऐनको अन्य दफाहरुमा जुनसुकै कुरा लेखिएको भए तापनि साबिकको बाटो वा कुलो परिवर्तन भएमा वा सम्बन्धित व्यक्तिले आफनो जग्गा छोडी बाटो वा कुलो विस्तार गरेको कारणले साबिक बाटो वा कुलो प्रयोगमा नआउने अवस्था परी साबिकको दर्ता श्रेस्तामा फरक परी सो सच्याउन तोकिएको अधिकारी समक्ष निवेदन गरेमा सम्बन्धित नापी गोश्वाराले उक्त निवेदन तोकिएको समितिमा पेश गरी सो समितिको सिफारिस बमोजिम निवेदकको जग्गासँग जोडिएको बाटो वा कुलो सम्बन्धित व्यक्तिको नाममा दर्ता गरी श्रेस्ता मिलाउनेछ । </div><div class="content-paragraph" style="margin-left: 2em;"> (२) यस ऐन बमोजिम दर्ता श्रेस्ता तयार गर्दा कुनै जग्गावालाको नाम, थर, वतन, उमेर, तीनपुस्ते, जग्गाको कित्ता नम्बर, क्षेत्रफल वा किसिम फरक पर्न गएमा सम्बन्धित अधिकारीले आवश्यक जाँचबुझ गरी दर्ता श्रेस्तामा मिलाउनेछ । </div><div class="content-paragraph"><span class="list-item-number bold">३७.</span><span class="list-item-content bold">जग्गा घटबढ भएमा</span> : (१) ३ <span class="form-field large"></span> जग्गा नाप जाँच हुँदा साविकको क्षेत्रफल भन्दा घटी वा बढी हुन आएमा सोही बमोजिमको जग्गाको क्षेत्रफल सम्बन्धित जग्गाधनीको नाउँमा कायम गरिनेछ । </div><div class="content-paragraph" style="margin-left: 2em;"> ∀ (२) <span class="bold">सरकारी, सार्वजनिक वा सामुदायिक जग्गा</span>सँग कुनै व्यक्तिको जग्गा जोडिएकोमा त्यस्तो जग्गा छुट्याउन साबिकमा कुनै दर्ता श्रेस्ता वा अभिलेख भए सोही आधारमा र त्यस्तो दर्ता श्रेस्ता वा अभिलेख नभएमा सम्बन्धित <span class="bold">गाउँपालिका</span> वा <span class="bold">नगरपालिका</span>को सम्बन्धित वडाको वडा अध्यक्ष र नजिकको सँधियारहरूमध्ये कम्तिमा दुइजना राखी निजहरुले सिफारिस गरेको सिमानालाई आधार मानी क्षेत्रफल कायम गरी जग्गा नाप जाँच गरिनेछ । यसरी क्षेत्रफल कायम गर्दा सरकारी वा सार्वजनिक जग्गासँग जोडिएको व्यक्तिको जग्गा घटीबढीमा तोकिएको समितिमा पेश गरी सो समितिले सिफारिस गरे बमोजिम क्षेत्रफल कायम गरी जग्गा नाप जाँच गरिनेछ । </div><div class="content-paragraph" style="margin-left: 2em;"> (३) ३ <span class="form-field large"></span></div><ul class="footnote-list"><li># आठौं संशोधनद्वारा थप ।</li><li>β छैठौ संशोधनद्वारा संशोधित ।</li><li>3 आठौं संशोधनद्वारा झिकिएको ।</li><li>∀ आठौं संशोधनद्वारा संशोधित ।</li><li>☑ केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</li><li>A केही नेपाल ऐन संशोधन गर्ने ऐन २०७२ द्वारा संशोधित ।</li></ul><div style="page-break-before: always;"></div><div class="content-paragraph" style="margin-left: 2em;"> (४) नाप जाँचबाट कायम भएको क्षेत्रफल बमोजिमको दर्ता श्रेस्ता मालपोत कार्यालयमा दाखिल भएपछि सम्बन्धित जग्गाधनीले सोही दर्ता श्रेस्ता बमोजिम मालपोत वा तिरो बुझाउनु पर्नेछ । </div><div class="content-paragraph"><span class="list-item-number bold">८.</span><span class="list-item-content bold">दर्ता पूर्जा पाउने</span> : ३ (१) नाप जाँचको काम र दर्ता श्रेस्ता तयार गर्ने काम समाप्त भएपछि तोकिएको अधिकारीले दर्ता श्रेस्ता बमोजिमको जग्गामा स्वामित्व रहेको प्रमाणको निमित्त जग्गाधनी दर्ता प्रमाण पूर्जा तयार गरी सम्बन्धित जग्गावाला वा निजको प्रतिनिधिलाई दिनु पर्नेछ । </div><div class="content-paragraph" style="margin-left: 2em;"> ◇ (१क) कुनै घरको जमिन तल्ला माथिल्लो तल्ला वा एकै तल्लामा पृथक पृथक स्वामित्व भएमा त्यस्तो पृथक पृथक स्वामित्वमा रहेका तल्लाहरूको पृथक पृथक जग्गाधनी दर्ता प्रमाण पूर्जा तयार गरी सम्बन्धित जग्गावाला वा निजको प्रतिनिधिलाई दिनु पर्नेछ । </div><div class="content-paragraph" style="margin-left: 2em;"> (२) उपदफा (१) बमोजिमको जग्गाधनी दर्ता प्रमाण पूर्जा नपाएमा सोही क्षेत्रको जग्गा धनी दर्ता प्रमाण पूर्जाको वितरण प्रारम्भ भएको मितिले वा जग्गाधनी दर्ता प्रमाण पुर्जा पाएपछि त्यसमा चित्त नबुझ्ने व्यक्तिले <span class="bold">जग्गाधनी दर्ता प्रमाण पूर्जा</span> पाएको मितिले साठी दिनभित्र तोकिएको अधिकारी समक्ष कारण सहित उजूर गर्न सक्नेछ । </div><div class="content-paragraph" style="margin-left: 2em;"> (३) उपदफा (२) बमोजिम पर्न आएको उजुरीमा आवश्यक छानवीन गरी तोकिएको अधिकारीले दफा ६ को उपदफा (५), (५क), (५ख) ® (५ग), (५घ) र (६) बमोजिम तयार भएको दर्ता श्रेस्ता हेरी भिडाई जग्गाधनी दर्ता प्रमाण पूर्जा दिनु पर्ने भए जग्गाधनी दर्ता प्रमाण पूर्जा दिनु वा सच्याउनु पर्ने भए सच्याई अर्के जग्गाधनी दर्ता प्रमाण पूर्जा दिनु पर्नेछ । </div><div class="content-paragraph" style="margin-left: 2em;"> तर यस उपदफा बमोजिम उजूरी छानवीन गर्दा दफा ६ को उपदफा (७) बमोजिम हकभोग वा तेरो मेरो सम्बन्धी प्रश्न उठेको कारणबाट जग्गाधनी दर्ता प्रमाण पूर्जा दिन वा सच्याउन नमिल्ने भएमा अदालतबाट सो कुराको निर्णय भई आएका बखत जग्गाधनी दर्ता </div><ul class="footnote-list"><li>Υ तेस्रो संशोधनद्वारा संशोधित ।</li><li>® सातौ संशोधनद्वारा थप ।</li><li>β छैठौ संशोधनद्वारा संशोधित ।</li><li>◇ छैठौ संशोधनद्वारा थप ।</li><li>∀ आठौं संशोधनद्वारा संशोधित ।</li><li>N चौथो संशोधनद्वारा संशोधित ।</li><li>® सातौ संशोधनद्वारा थप।</li></ul><div style="page-break-before: always;"></div><div class="content-paragraph"> प्रमाण पूर्जा दिन वा सच्याउन मिल्ने व्यहोरा प्रष्ट रूपमा खुलाई तोकिएको अधिकारीले तुरून्त उजुरवालालाई निस्सा दिनु पर्नेछ । </div><div class="content-paragraph" style="margin-left: 2em;"> • (४) <span class="bold">सरकारी, सार्वजनिक वा सामुदायिक जग्गा</span>को दर्ता तोकिए बमोजिम हुनेछ । </div><div class="content-paragraph"><span class="list-item-number bold">८क.</span><span class="list-item-content bold">विवरण प्राप्त भएपछि दर्ता श्रेस्ता खारेज हुने</span> : सम्बन्धित नापी गोश्वारा वा नापी कार्यालयले जग्गाधनी दर्ता प्रमाणपूर्जा वितरण भएको मितिले एक शय बीस दिनभित्र नाप जाँच सम्बन्धी विवरण सम्बन्धित मालपोत कार्यालयमा बुझाउनु पर्नेछ र त्यस्तो विवरण प्राप्त भएपछि साबिकको नाप जाँच सम्बन्धी दर्ता श्रेस्ता स्वतः खारेज हुनेछ । </div><div class="content-paragraph"><span class="list-item-number bold">१९.</span><span class="list-item-content bold">जग्गा नाप जाँच खर्च असुल गर्ने</span> : नेपाल सरकारको असूल तहसिल सम्बन्धी प्रयोजनको लागि हुने जग्गा नाप जाँचको काममा भएको खर्च जनताबाट असूल उपर गरिनेछैन । तर कुनै व्यक्तिको आफ्नै प्रयोजनको निमित्त गराइएको जग्गाको नाप जाँचको काममा भएको खर्चमा पूरा खर्च सम्बन्धित व्यक्तिबाट असूल उपर गर्न सकिनेछ । </div><div class="content-paragraph"><span class="list-item-number bold">*९क.</span><span class="list-item-content bold">क्षतिपूर्ति दिइने</span> : कुनै जग्गामा नियन्त्रण विन्दु स्थान खडा गरिएमा सो जग्गाको जग्गावाला र मोहीलाई तोकिए बमोजिम क्षतिपूर्ति दिइनेछ । </div><div class="content-paragraph"><span class="list-item-number bold">१९ख.</span><span class="list-item-content bold">जग्गावाला र मोहीको सामान्य जिम्मेवारी</span> : (१) नियन्त्रण विन्दु स्थान खडा गरिएको जग्गामा मोही भए मोहीले र मोही नभए जग्गावालाले सो नियन्त्रण विन्दु स्थानको रक्षा गर्न सबै मनासिव माफिकको काम गर्नुपर्छ । </div><div class="content-paragraph" style="margin-left: 2em;"> (२) दैवी परेकोमा बाहेक नियन्त्रण विन्दु स्थानलाई कुनै किसिमले हानी नोक्सानी भएमा वा सारेमा वा भत्काएमा वा विगारेमा अन्यथा प्रमाणित नभएसम्म उपदफा (१) बमोजिम जिम्मेवारी भएको व्यक्तिले सो नियन्त्रण विन्दु स्थानलाई हानी गरेको वा सारेको वा भत्काएको वा विगारेको मानिनेछ । </div><ul class="footnote-list"><li>7 छैठौ संशोधनद्वारा संशोधित ।</li><li>☑ केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</li><li>∀ आठौं संशोधनद्वारा संशोधित ।</li><li>V प्रथम संशोधनद्वारा संशोधित ।</li><li>* दोस्रो संशोधनद्वारा थप ।</li></ul><div style="page-break-before: always;"></div><div class="content-paragraph"><span class="list-item-number bold">४१०.</span><span class="list-item-content bold">जग्गाको किसिम वर्गीकरण गर्ने</span> : नाप जाँच गर्दा तोकिएको आधारमा जग्गाको किसिम वर्गीकरण गरिनेछ । </div><div class="content-paragraph"><span class="list-item-number bold">४१०क.</span><span class="list-item-content bold">जिमिदारी पटवारीको काम मालपोत कार्यालयले गर्ने</span> : यस ऐन बमोजिम जिमिदारी पटवारीले गर्ने काम सो पद खारेज भएपछि मालपोत कार्यालयले गर्नेछ । </div><div class="content-paragraph"><span class="list-item-number bold">M११.</span><span class="list-item-content bold">नक्सा र श्रेस्ता राख्ने</span> : (१) जग्गा नाप जाँच गर्दा जग्गाको नक्सा '<span class="bold">नापी विभागका</span> महानिर्देशकले तोकेको ढाँचामा तयार गरिनेछ । </div><div class="content-paragraph" style="margin-left: 2em;"> (२) जग्गा नाप जाँच गर्दा जग्गाको श्रेस्ता तोकिए बमोजिम तयार गरी अद्यावधिक गरिनेछ । R </div><div class="content-paragraph"><span class="list-item-number bold">M११क.</span><span class="form-field large"></span></div><div class="content-paragraph"><span class="list-item-number bold">४११ख.</span><span class="list-item-content bold">नेपाल सरकारले समिति गठन गर्न सक्ने</span> : ⇒नापी अधिकृत वा तोकिएको अधिकारीबाट यो ऐन वा यस ऐन अन्तर्गत बनेको नियमको बर्खिलाप कुनै काम कारवाई भएको देखिएमा वा वन सीमाना, सरकारी जग्गा, सार्वजनिक जग्गा, *<span class="bold">सामुदायिक जग्गा</span> वा गुठी अधिनस्थ जग्गा मिची दर्ता गरे गराएको देखिएमा सो सुधार गराउन वा नाप नक्सागरी दर्ता गर्ने सम्बन्धमा कुनै क्षेत्रमा सामान्य समस्या उठेको देखिएमा सो सुल्झाउन नेपाल सरकारले समिति गठन गर्न सक्नेछ । यसरी गठन भएको समितिको काम, कर्तव्य र अधिकार सो सामिति गठन हुँदाका बखत तोकि । </div><ul class="footnote-list"><li>∀ आठौं संशोधनद्वारा संशोधित ।</li><li>M तेस्रौं संशोधनद्वारा संशोधित ।</li><li>R सातौं संशोधनद्वारा प्रतिबन्धात्मक वाक्यांश झिकिएको ।</li><li>∇ छैठौ संशोधनद्वारा संशोधित ।</li><li>3 आठौं संशोधनद्वारा झिकिएको ।</li><li>森 केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप ।</li><li>θ छैठौं संशोधनद्वारा थप ।</li></ul><div style="page-break-before: always;"></div><div class="content-paragraph"><span class="list-item-number bold">#११ग.</span><span class="list-item-content bold">चक्लाबन्दी वा एकिकृत विकास गर्न नाप जाँच गर्न सक्ने</span> : नेपाल सरकारले कुनै निजी, <span class="bold">सरकारी,सार्वजनिक वा सामुदायिक जग्गा</span>को चक्लाबन्दी वा एकिकृत विकास गर्नको लागि नाप जाँच गराउन सक्नेछ । </div><div class="content-paragraph"><span class="list-item-number bold">#११घ.</span><span class="list-item-content bold">स्वीकृति लिई हवाई सर्वेक्षण, नक्सा प्रकाशन आदि गर्न सक्ने</span>: यस ऐनको अन्य दफामा जुनसुकै कुरा लेखिएको भए तापनि तोकिएको अधिकारी अरु कसैले हवाई सर्वेक्षण गर्न, नेपाल सरकारले स्थापना गरेको नियन्त्रण बिन्दुहरु प्रयोग गर्न, नेपाल सरकारले तयार गरेको नक्सा प्रकाशन गर्न वा विदेशमा प्रकाशित नक्सा नेपाल ४. <span class="form-field large"></span> भित्र बिक्री गर्न चाहेमा तोकिएका शर्तहरु पालना गर्ने गरी सो कार्य गर्न सक्नेछ । </div><div class="content-paragraph" style="margin-left: 2em;"> तर विदेशमा प्रकाशित नक्सा नेपाल सरकारले तयार गरेको नक्सासँग बाझिएको रहेछ भने त्यस्तो नक्सा नेपाल ४ <span class="form-field large"></span> भित्र बिक्री गर्न पाइने छैन । </div><div class="content-paragraph"><span class="list-item-number bold">#११ङ.</span><span class="list-item-content bold">नाप नक्सा गर्ने अनुमतिपत्र दिन सक्ने</span> : (१) नेपाल सरकाररले कुनै व्यक्ति वा संस्थालाइ यस ऐन बमोजिम गरिएको नाप जाँचको अधीनमा रही तोकिए बमोजिमको नाप नक्साको काम गर्न अनुमतिपत्र दिन सक्नेछ । </div><div class="content-paragraph" style="margin-left: 2em;"> (२) उपदफा (१) बमोजिम अनुमतिपत्र दिंदा लाग्ने दस्तुर, अनुमतिपत्र प्राप्त व्यक्ति वा संस्थाले पालन गर्नु पर्ने शर्त तथा तत्सम्बन्धी अन्य कुराहरु तोकिए बमोजिम हुनेछ । </div><div class="content-paragraph"><span class="list-item-number bold">१२.</span><span class="list-item-content bold">दण्ड सजाय</span> : (१) जग्गा नाप जाँच वा नियन्त्रण विन्दु स्थान खडा गर्दा कसैले रोक छेक चिन्ह बिगारी जनतालाई भडकाई वा हुल हुज्जत गरी वा अरू कुनै किसिमले नाप जाँच वा नियन्त्रण विन्दु स्थान खडा गर्ने काममा वाधा गर गराएमा त्यस्तो बाधा गर्ने गराउने व्यक्तिलाई तोकिएको अधिकारीले पहिलो पटक पचास रूपैयाँसम्म, दोस्रो पटक पचासदेखि एकसय रूपैयाँ र तेस्रो पटक एकसय देखि पाचसय रूपैया जरिवाना वा छ महीना कैद वा दुवै सजाय गर्न सक्नेछ । </div><ul class="footnote-list"><li>☑ आठौं संशोधनद्वारा थप ।</li><li>X केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</li><li>V गणतन्त्र सुदृढीकरण तथा केह नेपाल कानून संशोधन गर्ने ऐन, २०६६ द्वारा झिकिएको ।</li><li>v दोस्रो संशोधनद्वारा संशोधित ।</li></ul><div style="page-break-before: always;"></div><div class="content-paragraph" style="margin-left: 2em;"> (२) दफा ८ बमोजिम नाप जाँच भएको जग्गामा कुनै किसिमको घटबढ भयो भनी झुठो उजूर गरेको ठहरिएमा त्यस्तो झुटो उजूर गर्ने व्यक्तिलाई बढीमा ने. रू १००।- सम्म तोकिएको अधिकारीले जरिवाना गर्न सक्नेछ । </div><div class="content-paragraph" style="margin-left: 2em;"> ०(३) दफा ३क. अनुसार म्यादभित्र श्रेस्ता तयार गरी नबुझाउने जिमिदारलाई पाँच सय रूपैयाँसम्म, पटवारीलाई तीनसय रूपैयाँसम्म र उपस्थित नहुने वा आफनो प्रतिनिधि नपठाउने जिमिदार पटवारी प्रत्येकलाई प्रतिदिनको अनुपस्थितिको लागि पाँच रूपैयाँसम्म <span class="bold">मालपोत कार्यालय</span>को प्रमुखले जरिवाना गर्न सक्नेछ । </div><div class="content-paragraph" style="margin-left: 2em;"> ०(४) कसैले <span class="bold">नापी विभाग</span>को स्वीकृति वेगर नियन्त्रण विन्दु स्थानलाई सारेमा वा भत्काएका वा विगारेमा वा अन्य कुनै किसिमले हानी नोक्सानी गरेमा निजलाई तोकिएको अधिकारीले नोक्सानी भएको रकम र नियन्त्रण विन्दु स्थान पुनः खडा गर्दा वा मिलाउँदा लाग्ने सम्पूर्ण खर्च असुल उपर गरी एक हजार रूपैयाँसम्म जरिवाना गर्न सक्नेछ । यस सम्बन्धमा झुट्टा उजूर गर्ने व्यक्तिलाई तोक्रिएको अधिकारीले त्यस्तो झुष्ठा उजूरीबाट हुन गएको खर्चको रकम निजबाट असूल उपर गरी पाँचसय रूपैयाँसम्म जरिवाना गर्न सक्नेछ । </div><div class="content-paragraph" style="margin-left: 2em;"> #(५) कसैले दफा ११घ बमोजिम स्वीकृति नलिई कुनै काम कारवाई गरेमा तोकिएको अधिकारीले निजलाई बीस हजार रुपैयाँसम्म जरिबाना गर्न सक्नेछ र त्यसरी स्वीकृति नलिई गरिएको कामसँग सम्बन्धित सम्पूर्ण नाप नक्सा लगायतका अन्य सामग्रीहरु जफत हुनेछ । </div><div class="content-paragraph" style="margin-left: 2em;"> #(६) कसैले यस ऐन विपरीतको अन्य कुनै काम कारबाही गरेमा तोकिएको अधिकारीले निजलाई दश हजार रुपैयाँसम्म जरिबाना गर्न सक्नेछ । </div><div class="content-paragraph"><span class="list-item-number bold">≡१३.</span><span class="list-item-content bold">पुनरावेदन</span> : दफा १२ अन्तर्गत तोकिएको अधिकारी वा <span class="bold">मालपोत कार्यालय</span>को प्रमुखले गरेको निर्णय उपर चित्त नबुझ्ने व्यक्तिले सो भए गरेको मितिले पैतिस दिन भित्र सम्बन्धित *<span class="bold">उच्च अदालत</span>मा पुनरावेदन गर्न सक्नेछ । </div><ul class="footnote-list"><li>φ दोस्रो संशोधनद्वारा थप ।</li><li>∀ आठौं संशोधनद्वारा संशोधित ।</li><li># आठौं संशोधनद्वारा थप ।</li><li>= दोस्रो संशोधनद्वारा संशोधित ।</li><li>∀ आठौं संशोधनद्वारा संशोधित ।</li><li>A केही नेपाल ऐन संशोधन गर्ने ऐन, २०७२ द्वारा संशोधित ।</li></ul><div style="page-break-before: always;"></div><div class="content-paragraph"><span class="list-item-number bold">१४.</span><span class="list-item-content bold">नियम बनाउने अधिकार</span> : यो ऐनको उद्देश्य कार्यान्वित गर्न नेपाल सरकारले नियमहरू बनाउन सक्नेछ । </div><div class="content-paragraph"><span class="list-item-number bold">१५.</span><span class="list-item-content bold">अघिको काम कारवाहीको मान्यता</span> : यो ऐन प्रारम्भ हुनुभन्दा अघि यो ऐन वा यो ऐन अन्तर्गत बनेको नियमहरू बमोजिम गर्नुपर्ने काम यस ऐन अन्तर्गत भए गरेको मानिनेछ । </div><div class="content-paragraph"><span class="list-item-number bold">१६.</span><span class="list-item-content bold">खारेजी</span> : यो ऐनको प्रयोजनको लागि मुलुकी ऐन जग्गा जमीन गोश्वाराको ७,८,९ र १० तथा जग्गा नाप जाँच सम्बन्धी नेपाल कानून खारेज भएको सम्झिनेछ । </div><div class="content-paragraph" style="margin-top: 50px;"><span class="bold">द्रष्टव्य :-</span></div><div class="content-paragraph" style="margin-left: 2em;"> १. जग्गा (नाप जाँच) (छैठौं संशोधन) ऐन, २०४६ द्वारा रुपान्तर गरिएका शब्दहरु :- </div><div class="content-paragraph" style="margin-left: 4em;"> (क) “नापी वा जाँच” को सट्टा “नाप जाँच” । </div><div class="content-paragraph" style="margin-left: 4em;"> (ख) “दर्ता पूर्जा” को सट्टा “जग्गा धनी दर्ता प्रमाण पूर्जा” । </div><div class="content-paragraph" style="margin-left: 2em;"> २. जग्गा (नाप जाँच) (सातौं संशोधन) ऐन, २०४९ द्वारा रुपान्तर गरिएका शब्दहरुः- </div><div class="content-paragraph" style="margin-left: 4em;"> (क) “पञ्चायत” को सट्टा “गाउँ विकास समिति वा नगरपालिका” । </div><div class="content-paragraph" style="margin-left: 4em;"> (ख) “पञ्चायत वा पञ्चायत वडाको” को सट्टा “गाउँ विकास समिति वा नगरपालिका क्षेत्र वा वडाको"। </div><div class="content-paragraph" style="margin-left: 4em;"> (ग) “नगर पञ्चायत” को सट्टा “नगरपालिका” । </div><div class="content-paragraph" style="margin-left: 4em;"> (घ) “गाउँ वा नगर पञ्चायत” को सट्टा “गाउँ विकास समिति वा नगरपालिका” । </div><div class="content-paragraph" style="margin-left: 4em;"> (ङ) “त्रिकोण मितिय स्थान (टिंगोनोमेट्रिकल स्टेश)” को सट्टा “नियन्त्रण बिन्दु स्थान” । </div><div class="content-paragraph" style="margin-left: 2em;"> ३. केही नेपाल कानून संशोधन गर्ने ऐन, २०६३ द्वारा रूपान्तर गरिएका शब्दहरूः- </div><div class="content-paragraph" style="margin-left: 4em;"> “श्री ५ को सरकार” को सट्टा “नेपाल सरकार" । </div></body></html>