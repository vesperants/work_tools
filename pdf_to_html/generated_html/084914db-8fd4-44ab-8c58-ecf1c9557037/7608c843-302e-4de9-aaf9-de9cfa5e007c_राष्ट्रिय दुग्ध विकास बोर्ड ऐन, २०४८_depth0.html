<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>राष्ट्रिय दुग्ध विकास बोर्ड ऐन, २०४८.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; text-align: justify; /* Default for body text */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; /* Ensure space for the line */ vertical-align: baseline; /* Align with text baseline */ } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-row { display: flex; justify-content: space-between; margin-bottom: 5px; /* Spacing between rows */ line-height: 1.7; /* Match content paragraph line height */ align-items: flex-start; /* Align content to the top */ } .flex-row > div:first-child { flex-grow: 1; /* Allow left part to expand */ padding-right: 20px; /* Space between left and right columns */ text-align: justify; } .flex-row > div:last-child { flex-shrink: 0; /* Prevent right part from shrinking */ width: auto; /* Content-based width */ text-align: right; /* Right align for dates/roles */ } .list-item-numbered { margin-left: 20px; /* Indent for numbered lists */ text-indent: -20px; /* Hanging indent for number */ line-height: 1.7; margin-top: 15px; /* Spacing before list item */ } .list-item-sub-numbered { margin-left: 40px; /* Further indent for sub-points */ text-indent: -20px; /* Hanging indent for number */ line-height: 1.7; } .list-item-nested-sub-numbered { margin-left: 60px; /* Even further indent */ text-indent: -20px; line-height: 1.7; } .footnote { font-size: 12px; margin-top: 10px; text-align: left; line-height: 1.5; } </style></head><body><div class="header-section"><div class="document-title">राष्ट्रिय दुग्ध विकास बोर्ड ऐन, २०४८</div></div><div class="flex-row"><div class="text-left"><span class="bold underline">संशोधन गर्ने ऐन</span></div><div class="text-right"><span class="bold underline">लालमोहर र प्रकाशन मिति</span></div></div><div class="flex-row"><div class="text-left">&nbsp;</div><div class="text-right">२०४९।१।१७</div></div><div class="flex-row"><div class="text-left">१. केही नेपाल ऐन संशोधन गर्ने ऐन, २०५५</div><div class="text-right">२०५५।१०।७</div></div><div class="flex-row" style="margin-top: 15px;"><div class="text-left">&nbsp;</div><div class="text-right"><span class="bold underline">प्रमाणीकरण र प्रकाशन मिति</span></div></div><div class="flex-row"><div class="text-left">२. गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६०</div><div class="text-right">२०६६।१०।७</div></div><div class="flex-row"><div class="text-left">३. नेपालको संविधान अनुकूल बनाउन केही<br>नेपाल ऐनलाई संशोधन गर्ने ऐन, २०७५</div><div class="text-right">२०७५।११।१९</div></div><div class="text-center content-paragraph" style="margin-top: 30px;"> २०४९ सालको ऐन नं. ६ </div><div class="document-subtitle">राष्ट्रिय दुग्ध विकास बोर्डको स्थापना र व्यवस्था गर्न बनेको ऐन</div><div class="content-paragraph"><span class="bold">प्रस्तावना :</span> सरकारी तथा निजी क्षेत्रको दुग्ध उत्पादन सम्बन्धी कार्यक्रमहरु बीच सामञ्जस्य ल्याई जनसहभागिताको आधारमा देशभित्रै बढी दूध उत्पादन गरी सर्वसाधारण जनताको स्वास्थ्य सुविधा कायम राख्न राष्ट्रिय दुग्ध विकास बोर्डको स्थापना र व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासनकालको एक्काइसौं वर्षमा संसदले यो ऐन बनाएको छ । </div><div class="list-item-numbered"><span class="bold">१. संक्षिप्त नाम र प्रारम्भ :</span> (१) यस ऐनको नाम “राष्ट्रिय दुग्ध विकास बोर्ड ऐन, २०४८” रहेको छ । </div><div class="list-item-numbered"><span style="font-weight: 600;">●</span>(२) यो ऐन तुरुन्त प्रारम्भ हुनेछ । </div><div class="list-item-numbered"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="list-item-sub-numbered"> (क) “बोर्ड” भन्नाले दफा ३ बमोजिम स्थापना भएको राष्ट्रिय दुग्ध विकास बोर्ड सम्झनु पर्छ । </div><div class="list-item-sub-numbered"> (ख) “समिति” भन्नाले दफा ७ बमोजिम गठन भएको कार्यकारी समिति सम्झनु पर्छ । </div><div class="list-item-sub-numbered"> (ग) “अध्यक्ष” भन्नाले समितिको अध्यक्ष सम्झनु पर्छ । </div><div class="list-item-sub-numbered"> (घ) “सदस्य” भन्नाले समितिको सदस्य सम्झनु पर्छ र सो शब्दले समितिको अध्यक्ष, उपाध्यक्ष तथा सदस्य-सचिव समेतलाई जनाउनेछ । </div><div class="list-item-sub-numbered"> (ङ) “कार्यकारी निर्देशक” भन्नाले दफा १३ बमोजिम नियुक्त भएको वा तोकिएको कार्यकारी निर्देशक सम्झनु पर्छ । </div><div class="list-item-sub-numbered"> (च) “तोकिएको” वा “तोकिए बमोजिम” भन्नाले यस ऐन अन्तर्गत बनेको विनियममा तोकिएको वा तोकिए बमोजिम सम्झनु पर्छ । </div><div class="list-item-numbered"><span class="bold">३. बोर्डको स्थापना :</span> (१) राष्ट्रिय स्तरमा दुग्ध व्यवसाय सम्बन्धी नीति निर्माण तथा तत्सम्बन्धी विकास योजना तर्जुमा गरी निजी क्षेत्र र सरकारी क्षेत्रको बीच सामञ्जस्य ल्याई दुग्ध उत्पादन पेशालाई बढी सवल तुल्याउन राष्ट्रिय दुग्ध विकास बोर्डको स्थापना गरिएकोछ । </div><div class="list-item-sub-numbered"> (२) बोर्डको कार्यालय काठमाडौं उपत्यकामा रहनेछ । </div><div class="list-item-numbered"><span class="bold">४. बोर्ड सङ्गठित संस्था हुने :</span> (१) बोर्ड अविच्छिन्न उत्तराधिकारवाला एक स्वशासित र सङ्गठित संस्था हुनेछ । </div><div class="list-item-sub-numbered"> (२) बोर्डको काम कारवाहीका निमित्त आफ्नो एउटा छुट्टै छाप हुनेछ । </div><div class="list-item-sub-numbered"> (३) बोर्डले व्यक्ति सरह चल अचल सम्पत्ति प्राप्त गर्न, उपभोग गर्न, बेचबिखन गर्न वा अन्य किसिमले व्यवस्था गर्न सक्नेछ । </div><div class="list-item-sub-numbered"> (४) बोर्डले व्यक्ति सरह आफ्नो नामबाट नालिस उजुर गर्न र बोर्ड उपर पनि सोही नामबाट नालिस उजुर लाग्न सक्नेछ । </div><div class="list-item-numbered"><span class="bold">५. बोर्डको उद्देश्य :</span> बोर्डको उद्देश्य देहाय बमोजिम हुनेछः- </div><div class="list-item-sub-numbered"> (क) राष्ट्रिय स्तरमा दुग्ध व्यवसाय सम्बन्धी नीति निर्माण र तत्सम्बन्धी विकास योजना तर्जुमाको लागि नेपाल सरकारलाई आवश्यक सहयोग पुऱ्याउने । </div><div class="list-item-sub-numbered"> (ख) दुग्ध उद्योगको विकास गर्ने, गराउने । </div><div class="list-item-sub-numbered"> (ग) दुग्ध विकासको लागि पशु विकास र पशु स्वास्थ्य क्षेत्रमा देखा परेका समस्याहरुको निराकरणका उपायहरु पत्ता लगाउने । </div><div class="list-item-sub-numbered"> (घ) देशभित्रका सम्पूर्ण निजी र सरकारी क्षेत्रका दुग्ध व्यवसायीहरु बीच सामञ्जस्य स्थापना गर्ने, गराउने । </div><div class="list-item-sub-numbered"> (ङ) दुग्ध विकास सम्बन्धी उच्चस्तरीय अध्ययन तथा अनुसन्धान गर्ने, गराउने । </div><div class="list-item-sub-numbered"> (च) पशुचरनको प्रबन्ध गर्ने, गराउने । </div><div class="list-item-numbered"><span class="bold">६. बोर्डको काम, कर्तव्य र अधिकार :</span> बोर्डको काम, कर्तव्य र अधिकार देहाय बमोजिम हुनेछः- </div><div class="list-item-sub-numbered"> (क) दूध तथा दुग्ध पदार्थहरु र पशु आहाराको उत्पादन एवं प्रवर्द्धनको लागि आवश्यक हुने पदार्थहरुको आयात तथा उत्पादित दूध तथा दुग्ध पदार्थहरु र पशु आहाराको निर्यात सम्बन्धी नीति तर्जुमा गरी नेपाल सरकार समक्ष सिफारिस गर्ने र पारित नीति कार्यान्वयन गर्ने, गराउने । </div><div class="list-item-sub-numbered"> (ख) दूधको मूल्य निर्धारण गर्ने नीति तर्जुमा गरी नेपाल सरकार समक्ष सिफारिस गर्ने । </div><div class="list-item-sub-numbered"> (ग) दुग्ध व्यवसाय सम्बन्धमा उत्पादक तथा उपभोक्ताहरुको हितको लागि नेपाल सरकारलाई आवश्यक सुझाव दिने । </div><div class="list-item-sub-numbered"> (घ) सहकारीको माध्यमबाट दुग्ध व्यवसायको विकास गर्न प्रोत्साहन गर्ने, गराउने । </div><div class="list-item-sub-numbered"> (ङ) दुग्ध उद्योगहरुको दर्ता गर्ने, गराउने । </div><div class="list-item-sub-numbered"> (च) दुग्ध उद्योगको लागि आवश्यक स्वदेशी तथा विदेशी सहायता, अनुदान तथा ऋणको व्यवस्था तथा परिचालन गर्ने, गराउने । </div><div class="list-item-sub-numbered"> (छ) दुग्ध उद्योगको स्थापना, सुधार, प्रवर्द्धन तथा संरक्षण गर्न प्राविधिक सहयोग उपलव्ध गर्ने, गराउने । </div><div class="list-item-sub-numbered"> (ज) दुग्ध व्यवसाय सम्बन्धी कार्यक्रमहरुको अनुगमन, मूल्यांकन तथा समीक्षा गर्ने, गराउने । </div><div class="list-item-sub-numbered"> (झ) दुग्ध उद्योग सम्बन्धी अन्य आवश्यक कार्य गर्ने, गराउने । </div><div class="list-item-numbered"><span class="bold">७. कार्यकारी समितिको गठन :</span> ०(१) बोर्डको कार्य सञ्चालनको निमित्त देहाय बमोजिमको एउटा कार्यकारी समिति हुनेछ :- </div><div class="flex-row list-item-sub-numbered" style="margin-top: 0;"><div>√ (क) कृषि तथा पशुपंक्षी विकास मन्त्री</div><div class="text-right">- अध्यक्ष</div></div><div class="flex-row list-item-sub-numbered" style="margin-top: 0;"><div>√ (ख) कृषि तथा पशुपंक्षी विकास मन्त्रालयको सचिव</div><div class="text-right">- उपाध्यक्ष</div></div><div class="flex-row list-item-sub-numbered" style="margin-top: 0;"><div>(ग) दुग्ध उत्पादक सहकारी संस्थाका कृषक प्रतिनिधि – चार जना</div><div class="text-right">- सदस्य</div></div><div class="flex-row list-item-sub-numbered" style="margin-top: 0;"><div>(घ) निजी दुग्ध व्यवसायी संघका प्रतिनिधि –तीन जना प्रतिनिधि</div><div class="text-right">- सदस्य</div></div><div class="flex-row list-item-sub-numbered" style="margin-top: 0;"><div>(ङ) नेपाल उद्योग वाणिज्य महासंघको प्रतिनिधि-एक जना</div><div class="text-right">- सदस्य</div></div><div class="flex-row list-item-sub-numbered" style="margin-top: 0;"><div>(च) पशु सेवा विभागको प्रतिनिधि – एक जना</div><div class="text-right">- सदस्य</div></div><div class="flex-row list-item-sub-numbered" style="margin-top: 0;"><div>(छ) महाप्रबन्धक, दुग्ध विकास संस्थान</div><div class="text-right">- सदस्य</div></div><div class="flex-row list-item-sub-numbered" style="margin-top: 0;"><div>(ज) कार्यकारी निर्देशक वा निमित्त कार्यकारी निर्देशक,<br>राष्ट्रिय दुग्ध विकास बोर्ड</div><div class="text-right">- सदस्य–सचिव</div></div><div class="list-item-sub-numbered"> (२) नेपाल सरकारले आवश्यक देखेमा नेपाल राजपत्रमा सूचना प्रकाशन गरी समितिका सदस्यहरुमा आवश्यक थपघट वा हेरफेर गर्न सक्नेछ । </div><div class="list-item-sub-numbered"> (३) उपदफा (१) को खण्ड (घ), (ङ), (च) र (छ) बमोजिमका सदस्यहरुको पदावधि दुई वर्षको हुनेछ र निजहरु पुनः मनोनीत वा निर्वाचित हुन सक्ने छन् । </div><div class="list-item-numbered"><span class="bold">८. समितिको बैठक :</span> (१) समितिको बैठक अध्यक्षले तोकेको मिति, समय र स्थानमा बस्नेछ । </div><div class="list-item-sub-numbered"> (२) समितिको सम्पूर्ण सदस्य संख्याको कम्तिमा पचास प्रतिशत सदस्य उपस्थित भएमा समितिको बैठकको लागि गणपूरक संख्या पुगेको मानिनेछ । </div><div class="list-item-sub-numbered"> (३) समितिको बैठकको अध्यक्षता अध्यक्षले गर्नेछ र अध्यक्षको अनुपस्थितिमा उपाध्यक्षले गर्नेछ । अध्यक्ष तथा उपाध्यक्ष दुबैको अनुपस्थितिमा सदस्यहरुले आफूमध्येबाट छानेको व्यक्तिले बैठकको अध्यक्षता गर्नेछ । </div><div class="list-item-sub-numbered"> (४) समितिको निर्णय सदस्य-सचिवद्वारा प्रमाणित गरिनेछ । </div><div class="footnote"><span style="font-weight: 600;">नेपाल राजपत्र मिति २०५९।६।१४ को सूचनाद्वारा हेरफेर ।</span></div><div class="footnote"><span style="font-weight: 600;">√</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित । </div><div class="list-item-sub-numbered"> (५) समितिको बैठक सम्बन्धी अन्य कुराहरु समिति आफैले निर्धारण गरे बमोजिम हुनेछ । </div><div class="list-item-numbered"><span class="bold">९. समितिको काम, कर्तव्य र अधिकार :</span> (१) यो ऐन र यस ऐन अन्तर्गत बनेको विनियमको अधीनमा रही बोर्डले गर्नु पर्ने सम्पूर्ण काम कारवाही गर्नु, अधिकारहरुको प्रयोग तथा कर्तव्यको पालन गर्नु समितिको कर्तव्य हुनेछ । </div><div class="list-item-sub-numbered"> (२) समितिले आफ्नो अधिकार आवश्यकता अनुसार अध्यक्ष, सदस्य, सदस्य-सचिव वा बोर्डको कुनै अधिकृतलाई सुम्पन सक्नेछ । </div><div class="list-item-numbered"><span class="bold">१०. उपसमिति गठन गर्न सक्ने :</span> (१) समितिले आफ्नो कार्य सञ्चालनको लागि आवश्यकता अनुसार उपसमितिहरु गठन गर्न सक्नेछ । </div><div class="list-item-sub-numbered"> (२) उपसमितिहरुको काम, कर्तव्य, अधिकार, कार्यक्षेत्र तथा कार्यविधि समितिले तोके बमोजिम हुनेछ । </div><div class="list-item-numbered"><span class="bold">११. बोर्डको कोष :</span> (१) बोर्डको एउटा छुट्टै कोष हुनेछ । </div><div class="list-item-sub-numbered"> (२) बोर्डको कोषमा देहायका रकमहरु रहनेछन्ः- </div><div class="list-item-nested-sub-numbered"> (क) नेपाल सरकारबाट प्राप्त अनुदान रकम, </div><div class="list-item-nested-sub-numbered"> (ख) कुनै विदेशी सरकार वा अन्तर्राष्ट्रिय संस्थाहरुबाट प्राप्त हुने अनुदान रकम, </div><div class="list-item-nested-sub-numbered"> (ग) दुग्ध उद्योग सम्बन्धी अनुसन्धान कार्य वा परामर्श सेवा उपलब्ध गरे गराए बापत प्राप्त हुने रकम, </div><div class="list-item-nested-sub-numbered"> (घ) अन्य स्रोतबाट प्राप्त रकम । </div><div class="list-item-sub-numbered"> (३) विदेशी सरकार वा अन्तर्राष्ट्रिय संस्थाहरुबाट अनुदान लिंदा नेपाल सरकारको पूर्व स्वीकृति लिनु पर्नेछ । </div><div class="list-item-sub-numbered"> (४) बोर्डलाई प्राप्त हुने सबै रकम नेपाल <span class="form-field large"></span> भित्रको कुनै बैङ्कमा खाता खोली जम्मा गरिनेछ । </div><div class="footnote"><span style="font-weight: 600;">*</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="list-item-sub-numbered"> (५) बोर्डद्वारा गर्नु पर्ने सबै खर्चहरु उपदफा (१) बमोजिमको कोषबाट व्यहोरिनेछ । </div><div class="list-item-numbered"><span class="bold">१२. लेखा र लेखापरीक्षण :</span> (१) बोर्डको आय व्ययको लेखा नेपाल सरकारले अपनाएको तरिका बमोजिम राखिनेछ । </div><div class="list-item-sub-numbered"> (२) बोर्डको लेखापरीक्षण महालेखा परीक्षकद्वारा हुनेछ । </div><div class="list-item-numbered"><span class="bold">१३. कार्यकारी निर्देशक :</span> (१) बोर्डको प्रशासकीय प्रमुखको रुपमा एकजना कार्यकारी निर्देशक रहनेछ । </div><div class="list-item-sub-numbered"> (२) नेपाल सरकारले कार्यकारी निर्देशक पदमा उपयुक्त व्यक्तिलाई नियुक्त गर्न वा तोक्न सक्नेछ । </div><div class="list-item-sub-numbered"> (३) कार्यकारी निर्देशकको पदावधि चार वर्षको हुनेछ र निज पुनः बढीमा चार वर्षको लागि नियुक्त हुन वा तोकिन सक्नेछ । </div><div class="list-item-sub-numbered"> (४) कार्यकारी निर्देशकको '<span class="bold">काम, कर्तव्य र अधिकार र पारिश्रमिक सेवाको शर्त तथा सुविधा सम्बन्धी व्यवस्था तोकिए बमोजिम हुनेछ ।</span></div><div class="list-item-numbered"><span class="bold">१४. बोर्डको कर्मचारी :</span> (१) बोर्डको कार्य सञ्चालनको निमित्त बोर्डले आवश्यक कर्मचारीहरु नियम अनुसार नियुक्त गर्नेछ । </div><div class="list-item-sub-numbered"> (२) उपदफा (१) बमोजिम नियुक्त कर्मचारीहरुको पारिश्रमिक, सेवाको शर्त तथा सुविधा बोर्डले तोके बमोजिम हुनेछ । </div><div class="list-item-numbered"><span class="bold">१५. नेपाल सरकार समक्ष प्रतिवेदन पेश गर्नु पर्ने :</span> बोर्डले आफूले गरेको कामको वार्षिक प्रतिवेदन प्रत्येक आर्थिक वर्ष समाप्त भएको छ महीनाभित्र नेपाल सरकार समक्ष पेश गर्नु पर्नेछ । </div><div class="list-item-numbered"><span class="bold">१६. नेपाल सरकारले निर्देशन दिन सक्ने :</span> नेपाल सरकारले बोर्डलाई आवश्यक निर्देशन दिन सक्ने छ र त्यस्तो निर्देशनको पालना गर्नु बोर्डको कर्तव्य हुनेछ । </div><div class="list-item-numbered"><span class="bold">१७. नेपाल सरकारसँग सम्पर्क :</span> बोर्डले नेपाल सरकारसँग सम्पर्क राख्दा '<span class="bold">कृषि तथा पशुपंक्षी विकास मन्त्रालय</span> मार्फत राख्नु पर्नेछ । </div><div class="footnote"><span style="font-weight: 600;">+</span> केही नेपाल ऐन संशोधन गर्ने ऐन २०५५ द्वारा थप । </div><div class="list-item-numbered"><span class="bold">१८. बोर्डको विघटन :</span> (१) कुनै मनासिव कारणबाट बोर्डलाई खारेज गर्ने गरी नेपाल सरकारले निर्णय गरेमा बोर्ड विघटन हुनेछ । </div><div class="list-item-sub-numbered"> (२) उपदफा (१) बमोजिम बोर्ड विघटन भएमा बोर्डको हक र दायित्व नेपाल सरकारमा सर्नेछ । </div><div class="list-item-numbered"><span class="bold">१९. विनियम बनाउने अधिकार :</span> यो ऐनको उद्देश्य कार्यान्वयन गर्न बोर्डले नेपाल सरकारको स्वीकृति लिई आवश्यक विनियमहरु बनाउन सक्नेछ । </div><div class="footnote"><span style="font-weight: 600;">√</span> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित । </div><div class="footnote"><span class="bold">द्रष्टव्य :-</span> केही नेपाल कानून संशोधन गर्ने ऐन, २०६३ द्वारा रूपान्तर गरिएका शब्दहरूः- </div><div class="footnote" style="margin-left: 20px;"> “श्री ५ को सरकार” को सट्टा “नेपाल सरकार” । </div></body></html>