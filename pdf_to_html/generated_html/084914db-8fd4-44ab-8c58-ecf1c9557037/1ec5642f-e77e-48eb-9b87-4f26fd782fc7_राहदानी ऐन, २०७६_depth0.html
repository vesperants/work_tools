<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>राहदानी ऐन, २०७६.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; /* Added for consistent left margin for numbered points */ padding-left: 25px; /* Adjust as needed for overall indentation */ text-indent: -25px; /* Pulls first line back for the number */ } /* Specific styles for numbered points to control indentation precisely */ .content-paragraph.numbered { padding-left: 35px; /* Deeper indent for the whole paragraph */ text-indent: -35px; /* Pulls number back */ margin-top: 10px; margin-bottom: 0; } .content-paragraph.sub-point { padding-left: 45px; /* Indent for (क) (ख) etc. */ text-indent: -15px; /* Pulls (क) back relative to its block */ margin-top: 0; margin-bottom: 0; line-height: 1.6; } .content-paragraph p { margin: 0; /* Remove default p margins inside content-paragraph */ text-indent: 0; /* Reset text-indent for nested p tags */ padding-left: 0; /* Reset padding for nested p tags */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent { padding-left: 20px; text-indent: 0; /* Reset if parent has text-indent */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">राहदानी ऐन, २०७६</div><div class="text-right"><p>प्रमाणीकरण मिति</p><p>२०७६। ०६। २७</p></div><div class="document-subtitle">संवत् २०७६ सालको ऐन नं. ११</div><div class="document-subtitle bold">राहदानी सम्बन्धी कानूनलाई संशोधन र एकीकरण गर्न बनेको ऐन</div></div><div class="content-paragraph"><span class="bold">प्रस्तावनाः</span> विदेश भ्रमणमा जाने नेपाली नागरिकलाई जारी गरिने राहदानी, यात्रा अनुमतिपत्र लगायत राहदानीसँग सम्बन्धित विषयलाई नियमित र व्यवस्थित गरी राहदानी सम्बन्धी प्रचलित कानूनलाई संशोधन र एकीकरण गर्न वाञ्छनीय भएकोले, </div><div class="content-paragraph"> संघीय संसदले यो ऐन बनाएको छ। </div><div class="text-center bold" style="margin-top: 25px;">परिच्छेद-१</div><div class="text-center bold" style="margin-bottom: 25px;">प्रारम्भिक</div><div class="content-paragraph numbered"> १. <span class="bold">संक्षिप्त नाम र प्रारम्भः</span> (१) यस ऐनको नाम “राहदानी ऐन, २०७६” रहेको छ। <p class="indent">(२) यो ऐन तुरुन्त प्रारम्भ हुनेछ।</p></div><div class="content-paragraph numbered"> २. <span class="bold">परिभाषाः</span> विषय वा प्रसङ्गले अर्को अर्थ नलागेमा यस ऐनमा,- <p class="sub-point">(क) “तोकिएको” वा “तोकिए बमोजिम” भन्नाले यस ऐन अन्तर्गत बनेको</p><p class="indent" style="padding-left: 60px;">नियममा वा नेपाल सरकारले नेपाल राजपत्रमा सूचना प्रकाशन गरी जारी</p><p class="indent" style="padding-left: 60px;">गरेको आदेशमा तोकिएको वा तोकिए बमोजिम सम्झनु पर्छ।</p><p class="sub-point">(ख) “नियोग” भन्नाले कुनै विदेशी मुलुकस्थित नेपाली राजदूतावास, स्थायी</p><p class="indent" style="padding-left: 60px;">नियोग, नेपाली महावाणिज्य दूतावास, वाणिज्य दूतावास, विशेष नियोग</p><p class="indent" style="padding-left: 60px;">सम्झनु पर्छ र सो शब्दले कूटनीतिक कार्य गर्न नेपाल सरकारले स्थापना</p><p class="indent" style="padding-left: 60px;">गरेको विदेशस्थित कुनै कार्यालय समेतलाई जनाउँछ ।</p><p class="sub-point">(ग) “मन्त्रालय” भन्नाले नेपाल सरकार, परराष्ट्र मन्त्रालय सम्झनु पर्छ।</p><p class="sub-point">(घ) “यात्रा अनुमतिपत्र” भन्नाले दफा १७ बमोजिम जारी गरिने यात्रा</p><p class="indent" style="padding-left: 60px;">अनुमतिपत्र सम्झनु पर्छ।</p><p class="sub-point">(ङ) “राहदानी” भन्नाले विदेश भ्रमणमा जाने नेपाली नागरिकलाई नेपाल</p><p class="indent" style="padding-left: 60px;">सरकारबाट दिइने मेसिन रिडेबल, इलेक्ट्रोनिक वा बायोमेट्रिक राहदानी</p><p class="indent" style="padding-left: 60px;">सम्झनु पर्छ ।</p><p class="sub-point">(च) “विभाग” भन्नाले राहदानी विभाग सम्झनु पर्छ ।</p><p class="sub-point">(छ) “सरकारी कामको सिलसिलामा गरिने भ्रमण” भन्नाले संघीय एवं प्रदेश</p><p class="indent" style="padding-left: 60px;">सरकार र मातहतका निकाय, स्थानीय तह, संघीय संसद, प्रदेश सभा र</p><p class="indent" style="padding-left: 60px;">संवैधानिक निकायहरुको निर्णय बमोजिम तोकिएका कामको लागि गरिने</p><p class="indent" style="padding-left: 60px;">भ्रमण तथा विदेशी, सरकारी, अर्धसरकारी एवं अन्तर्राष्ट्रिय मान्यताप्राप्त</p><p class="indent" style="padding-left: 60px;">संस्थाहरुको औपचारिक निमन्त्रणामा गरिने भ्रमणलाई सम्झनु पर्छ।</p></div><div class="text-center bold" style="margin-top: 25px;">परिच्छेद-२</div><div class="text-center bold" style="margin-bottom: 25px;">राहदानी सम्बन्धी</div><div class="content-paragraph numbered"> ३. <span class="bold">राहदानी लिनु पर्नेः</span> (१) नेपाली नागरिकले विदेश भ्रमण गर्दा बहाल अवधि बाँकी रहेको <p class="indent">राहदानी साथमा लिएर भ्रमण गर्नु पर्नेछ ।</p><p class="indent">(२) उपदफा (१) मा जुनसुकै कुरा लेखिएको भए तापनि नेपाल सरकार र कुनै</p><p class="indent">विदेशी राज्य वा सरकारबीच भएको सन्धि, सम्झौता बमोजिम कुनै देशमा जान नेपाली</p><p class="indent">नागरिकलाई राहदानी आवश्यक पर्ने रहेनछ भने त्यस्तो देशमा राहदानी नलिई भ्रमण गर्न</p><p class="indent">सकिनेछ ।</p></div><div class="content-paragraph numbered"> ४. <span class="bold">राहदानी जारीः</span> (१) राहदानी जारी गर्ने अधिकार नेपाल सरकारको हुनेछ। <p class="indent">(२) उपदफा (१) बमोजिम नेपाल सरकारको तर्फबाट राहदानी जारी गर्ने काम</p><p class="indent">विभागबाट हुनेछ ।</p><p class="indent">(३) विभागले राहदानी वा यात्रा अनुमतिपत्र जारी गर्दा अन्तर्राष्ट्रिय नागरिक</p><p class="indent">उड्डयन सङ्गठन (आइकाओ) को प्रचलित मापदण्ड बमोजिम जारी गर्नु पर्नेछ ।</p></div><div class="content-paragraph numbered"> ५. <span class="bold">राहदानीको प्रकारः</span> (१) दफा ४ बमोजिम जारी हुने राहदानीको प्रकार देहाय बमोजिम <p class="indent">हुनेछन्ः-</p><p class="sub-point">(क) कूटनीतिक राहदानी,</p><p class="sub-point">(ख) विशेष राहदानी,</p><p class="sub-point">(ग) सर्भिस राहदानी,</p><p class="sub-point">(घ) साधारण राहदानी।</p><p class="indent">(२) उपदफा (१) बमोजिम जारी गरिने राहदानीको अवधि तोकिए बमोजिम</p><p class="indent">हुनेछ ।</p></div><div class="content-paragraph numbered"> ६. <span class="bold">कुटनीतिक राहदानीः</span> सरकारी कामको सिलसिलामा वा विशेष कामको लागि विदेश <p class="indent">भ्रमणमा जाने तोकिए बमोजिमका पदाधिकारीलाई सम्बन्धित मन्त्रालय, संवैधानिक निकाय</p><p class="indent">वा सचिवालयबाट निर्णय वा सिफारिस भई आएमा विभागले कूटनीतिक राहदानी जारी</p><p class="indent">गर्नेछ ।</p></div><div class="content-paragraph numbered"> ७. <span class="bold">विशेष राहदानीः</span> नेपाल सरकार, प्रदेश सरकार वा कुनै सरकारी निकायबाट मनोनयन भई <p class="indent">सरकारी काम, अध्ययन, अध्ययन भ्रमण वा तालीमको सिलसिलामा विदेश भ्रमणमा जाने</p><p class="indent">तोकिए बमोजिमका पदाधिकारी तथा कर्मचारीलाई सम्बन्धित निकायबाट निर्णय सहित</p><p class="indent">लेखी आएमा विभागले विशेष राहदानी जारी गर्नेछ ।</p></div><div class="content-paragraph numbered"> ८. <span class="bold">सर्भिस राहदानीः</span> (१) नियोगमा खटिई जाने राजदूत, स्थायी प्रतिनिधि, विशेष प्रतिनिधि,</p><p class="indent">महावाणिज्यदूत तथा राजपत्रांकित तहका कर्मचारीका साथ जाने निजी सहयोगी र</p><p class="indent">श्रेणीविहिन कर्मचारीलाई मन्त्रालयबाट लेखी आएमा विभागले सर्भिस राहदानी जारी</p><p class="indent">गर्नेछ ।</p><p class="indent">(२) नियोगमा स्थानीय कर्मचारीको रूपमा कार्यरत नेपाली नागरिकलाई मन्त्रालय</p></div><div class="content-paragraph indent"> वा नियोगबाट लेखी आएमा विभागले सर्भिस राहदानी जारी गर्न सक्नेछ । </div><div class="content-paragraph numbered"> ९. <span class="bold">साधारण राहदानीः</span> (१) विभागले नेपाली नागरिकलाई साधारण राहदानी जारी गर्न <p class="indent">सक्नेछ ।</p><p class="indent">(२) साधारण राहदानी सम्बन्धी अन्य व्यवस्था तोकिए बमोजिम हुनेछ ।</p></div><div class="content-paragraph numbered"> १०. <span class="bold">राहदानीको लागि निवेदन दिनु पर्नेः</span> (१) राहदानी लिन चाहने नेपाली नागरिकले नेपाली <p class="indent">नागरिकताको प्रमाणपत्रको सक्कल र सोको प्रतिलिपि वा नेपाल सरकारबाट जारी राष्ट्रिय</p><p class="indent">परिचयपत्रको सक्कल र सोको प्रतिलिपि तथा तोकिए बमोजिमका कागजात संलग्न गरी</p><p class="indent">तोकिए बमोजिमको ढाँचामा विभाग, नियोग वा तोकिएको निकायमा निवेदन दिनु पर्नेछ।</p><p class="indent">(२) उपदफा (१) मा जुनसुकै कुरा लेखिएको भए तापनि सोह्र वर्षभन्दा कम</p><p class="indent">उमेरका नाबालक नेपाली नागरिकको हकमा निवेदक सहित निजको बाबु, आमा, संरक्षक</p><p class="indent">वा माथवर व्यक्तिमध्ये कसैले तोकिए बमोजिमका कागजात संलग्न गरी निवेदन दिनु</p><p class="indent">पर्नेछ ।</p><p class="indent">(३) नाबालकको नाममा राहदानी जारी गर्न निजको बाबु, आमा, संरक्षक वा</p><p class="indent">माथवर व्यक्तिमध्ये कसैले निवेदन नदिएको भए तापनि देहायको अवस्थामा विभागले</p><p class="indent">राहदानी जारी गर्न सक्नेछः-</p><p class="sub-point">(क) अदालतले त्यस्तो नाबालकको नाममा राहदानी जारी गर्न आदेश</p><p class="indent" style="padding-left: 60px;">जारी गरेमा, वा</p><p class="sub-point">(ख) तोकिए बमोजिमको अन्य अवस्थामा ।</p><p class="indent">(४) उपदफा (१) र (२) बमोजिम राहदानीका लागि परेका निवेदनउपर</p><p class="indent">विभागले जाँचबुझ गर्दा राहदानी जारी गर्न मिल्ने देखिएमा त्यसको अभिलेख राखी</p><p class="indent">राहदानी जारी गर्नेछ।</p></div><div class="content-paragraph numbered"> ११. <span class="bold">राहदानीको वितरणः</span> (१) राहदानीको लागि जुन निकायमा निवेदन दिएको छ सोही <p class="indent">निकायले अभिलेख राखी राहदानी वितरण गर्नेछ।</p><p class="indent">(२) राहदानी वितरण सम्बन्धी अन्य व्यवस्था तोकिए बमोजिम हुनेछ ।</p></div><div class="content-paragraph numbered"> १२. <span class="bold">राहदानी जारी नगर्ने वा रोक्का राख्नेः</span> (१) यस ऐनमा अन्यत्र जुनसुकै कुरा लेखिएको <p class="indent">भए तापनि देहायका व्यक्तिको नाममा राहदानी जारी नगर्न वा रोक्का राख्न सकिनेछः-</p><p class="sub-point">(क) राहदानी, अध्यागमन, भ्रष्टाचार, सम्पत्ति शुद्धीकरण, मानव</p><p class="indent" style="padding-left: 60px;">बेचविखन, अपहरण, लागूऔषध, अवैध हातहतियार कारोवार,</p><p class="indent" style="padding-left: 60px;">सङ्गठित अपराध वा आतङ्कवाद सम्बन्धी कसूरको अभियोगमा</p><p class="indent" style="padding-left: 60px;">अनुसन्धानको सिलसिलामा अनुसन्धान अधिकारीले राहदानी जारी</p><p class="indent" style="padding-left: 60px;">नगर्न वा रोक्का राख्न लेखी पठाएको,</p><p class="sub-point">(ख) राहदानी, अध्यागमन, भ्रष्टाचार, सम्पत्ति शुद्धीकरण, मानव</p><p class="indent" style="padding-left: 60px;">बेचविखन, अपहरण, लागूऔषध, अवैध हातहतियार कारोवार,</p><p class="indent" style="padding-left: 60px;">सङ्गठित अपराध वा आतङ्कवाद सम्बन्धी कसूरको अभियोगमा</p></div><div class="content-paragraph indent"> अदालतमा मुद्दा चलिरहेको अवस्थामा अदालतको आदेश बमोजिम <p class="indent">त्यस्ता व्यक्तिको राहदानी जारी नगर्न वा रोक्का राख्न अदालतले</p><p class="indent">लेखी पठाएको,</p><p class="sub-point">(ग) राहदानी, अध्यागमन, भ्रष्टाचार, सम्पत्ति शुद्धीकरण, मानव</p><p class="indent" style="padding-left: 60px;">बेचविखन, अपहरण, लागूऔषध, अवैध हातहतियार कारोवार,</p><p class="indent" style="padding-left: 60px;">सङ्गठित अपराध वा आतङ्कवाद सम्बन्धी कसूरको अभियोगमा</p><p class="indent" style="padding-left: 60px;">अदालतबाट कसूरदार ठहर भई सजाय भोगिरहेको,</p><p class="sub-point">(घ) बैंक तथा वित्तीय संस्थाको ऋण तिर्न नसकी प्रचलित कानून</p><p class="indent" style="padding-left: 60px;">बमोजिम कालो सूचीमा परेको,</p><p class="sub-point">(ङ) मनासिब माफिकको कारण सहित नेपाल सरकार वा अदालतको</p><p class="indent" style="padding-left: 60px;">आदेशबाट विदेश जान रोक लगाएको वा राहदानी जारी नगर्न वा</p><p class="indent" style="padding-left: 60px;">जारी भएको राहदानी रोक्का राख्न आदेश भएको,</p><p class="sub-point">(च) राहदानी जारी गर्ने निकायले आधार र कारण खुलाई जारी नगर्ने</p><p class="indent" style="padding-left: 60px;">वा राहदानी रोक्का राख्ने भनी निर्णय गरेको,</p><p class="sub-point">(छ) राहदानीबाहकको नाममा जारी भएको राहदानीको बहाल अवधि</p><p class="indent" style="padding-left: 60px;">एक वर्षभन्दा बढी बाँकी रहेको ।</p><p class="indent">(२) विभागले उपदफा (१) बमोजिमको कारणबाट साधारण राहदानी जारी गर्न</p><p class="indent">नसक्ने भएमा सोको जानकारी सम्बन्धित निवेदकलाई दिनु पर्नेछ।</p><p class="indent">(३) उपदफा (१) को खण्ड (क) बमोजिमको अवस्थामा अदालतबाट राहदानी</p><p class="indent">जारी गर्न वा राहदानी रोक्का नराख्न आदेश भएमा त्यस्तो व्यक्तिको नाममा राहदानी</p><p class="indent">जारी गरिनेछ ।</p><p class="indent">(४) उपदफा (१) को खण्ड (ख) बमोजिमको कसूरमा अदालतबाट सफाई</p><p class="indent">पाएमा वा खण्ड (घ) बमोजिमको कसूरमा कानून बमोजिम सजाय भुक्तान गरेमा त्यस्तो</p><p class="indent">व्यक्तिको नाममा राहदानी जारी गरिनेछ ।</p><p class="indent">(५) उपदफा (१) को खण्ड (घ), (ङ) वा (च) बमोजिमको अवस्था विद्यमान</p><p class="indent">नरहेको भनी सम्बन्धित निकायबाट लेखि आएमा त्यस्तो व्यक्तिको नाममा राहदानी जारी</p><p class="indent">गर्न सकिनेछ ।</p></div><div class="content-paragraph numbered"> १३. <span class="bold">एकभन्दा बढी राहदानी जारी गर्न सकिनेः</span> यस ऐनमा अन्यत्र जुनसुकै कुरा लेखिएको भए <p class="indent">तापनि राहदानीको बहाल रहने अवधि बाँकी रहँदै देहायको अवस्थामा नयाँ राहदानी जारी</p><p class="indent">गर्न सकिनेछः-</p><p class="sub-point">(क) कूटनीतिक वा विशेष राहदानीबाहकले साधारण राहदानी प्राप्त गर्न</p><p class="indent" style="padding-left: 60px;">निवेदन दिएमा,</p><p class="sub-point">(ख) साधारण राहदानीबाहकले प्रचलित कानून बमोजिम कूटनीतिक वा विशेष</p><p class="indent" style="padding-left: 60px;">राहदानी प्राप्त गर्न निवेदन दिएमा।</p></div><div class="content-paragraph numbered"> १४. <span class="bold">राहदानीको बहाल अवधि रहँदै राहदानी जारी गर्न सकिनेः</span> दफा १२ को उपदफा (१) <p class="indent">को खण्ड (छ) मा जुनसुकै कुरा लेखिएको भए तापनि राहदानीवाहकको नाममा जारी</p><p class="indent">भएको राहदानीको बहाल अवधि एक वर्षभन्दा बढी बाँकी रहेको भए तापनि देहायको</p><p class="indent">अवस्थामा नयाँ राहदानी जारी गर्न सकिनेछः-</p><p class="sub-point">(क) राहदानी पुरानो भई पढ्न नसकिने भएमा, च्यातिई, झुत्रो भई वा</p><p class="indent" style="padding-left: 60px;">विवरणमा त्रुटि भई प्रयोग गर्न नमिल्ने भएमा,</p><p class="sub-point">(ख) राहदानीका पानाहरू भरिई पर्याप्त पाना नभएमा,</p><p class="sub-point">(ग) थर परिवर्तन भएमा,</p><p class="sub-point">(घ) विभागबाट तयार भइसकेको राहदानी सम्बन्धित व्यक्तिलाई</p><p class="indent" style="padding-left: 60px;">वितरण नहुँदै हराएमा वा नासिएमा,</p><p class="sub-point">(ङ) नाबालकको उमेर सोह्र वर्ष पुगी राहदानी लिन चाहेमा,</p><p class="sub-point">(च) विशेष अवस्थामा राहदानी जारी भएको अवस्था भएमा,</p><p class="sub-point">(छ) तोकिए बमोजिमका अन्य अवस्थामा ।</p></div><div class="content-paragraph numbered"> १५. <span class="bold">राहदानी रद्द गर्न सकिनेः</span> (१) विभागले देहायको अवस्थामा राहदानी रद्द गर्न सक्नेछः- <p class="sub-point">(क) राहदानीवाहकले आफ्नो नाममा जारी भएको राहदानी हराएको</p><p class="indent" style="padding-left: 60px;">कुरा विभाग वा नियोगलाई जानकारी गराएमा,</p><p class="sub-point">(ख) अदालतको आदेशबाट राहदानी रद्द वा खारेज भएमा,</p><p class="sub-point">(ग) राहदानीवाहक नेपाली नागरिक कायम नरहेमा,</p><p class="sub-point">(घ) गैरनेपाली नागरिकले राहदानी प्राप्त गरेको प्रमाणित भएमा,</p><p class="sub-point">(ङ) झुट्टा विवरण पेश गरी राहदानी प्राप्त गरेमा,</p><p class="sub-point">(च) राहदानीको लागि निवेदन दिई तोकिएको समयभित्र निवेदकले</p><p class="indent" style="padding-left: 60px;">राहदानी नलिएमा।</p><p class="indent">(२) उपदफा (१) को खण्ड (क), (ख), (ग), (घ) र (ङ) बमोजिम राहदानी</p><p class="indent">रद्द गरिएको जानकारी विभागले नेपाल सरकारको सम्बन्धित निकाय, नेपालस्थित विदेशी</p><p class="indent">नियोग र नेपालस्थित इन्टरपोलको कार्यालयलाई दिनु पर्नेछ।</p><p class="indent">(३) कुनै नेपाली नागरिकको राहदानी विदेशमा हराई नयाँ राहदानीका लागि</p><p class="indent">नियोगमा निवेदन दिएमा नियोगले राहदानीवाहकको सम्पूर्ण विवरण र राहदानी नम्बर</p><p class="indent">समेत खुलाई हराएको राहदानी रद्द गर्नको लागि विभागमा लेखी पठाउनु पर्नेछ र सोको</p><p class="indent">जानकारी नेपालस्थित अध्यागमन कार्यालय, सम्बन्धित नियोग रहेको मुलुकको विदेश</p><p class="indent">मामिला हेर्ने मन्त्रालय र उक्त मुलुकमा रहेका विदेशी नियोगलाई समेत दिनु पर्नेछ।</p></div><div class="content-paragraph numbered"> १६. <span class="bold">राहदानी प्रयोग गर्नेः</span> (१) कूटनीतिक तथा विशेष राहदानी प्रयोग सम्बन्धी व्यवस्था <p class="indent">तोकिए बमोजिम हुनेछ।</p><p class="indent">(२) कूटनीतिक वा विशेष राहदानीवाहकले उपदफा (१) बमोजिमको प्रयोजन</p><p class="indent">समाप्त भएपछि त्यस्तो राहदानी विभागमा बुझाउनु पर्नेछ ।</p></div><div class="content-paragraph indent"> तर तोकिएको सार्वजनिक पद धारण गरेको व्यक्तिले तोकिए बमोजिमको <p class="indent">अवधिसम्म कूटनीतिक वा विशेष राहदानी आफूसँग राख्न सक्नेछ।</p></div><div class="text-center bold" style="margin-top: 25px;">परिच्छेद-३</div><div class="text-center bold" style="margin-bottom: 25px;">यात्रा अनुमतिपत्र तथा सिम्यान्स अभिलेख किताब सम्बन्धी</div><div class="content-paragraph numbered"> १७. <span class="bold">यात्रा अनुमतिपत्रः</span> (१) विभाग र नियोगले यात्रा अनुमतिपत्र जारी गर्न सक्नेछन्। <p class="indent">(२) उपदफा (१) बमोजिम जारी हुने यात्रा अनुमतिपत्र प्राप्त गर्ने शर्त र जारी</p><p class="indent">गर्नु पर्ने अवस्था तोकिए बमोजिम हुनेछ।</p></div><div class="content-paragraph numbered"> १८. <span class="bold">सिम्यान्स अभिलेख किताब (सिम्यान्स पासपोर्ट):</span> (१) पानीजहाजमा काम गर्न जाने नेपाली <p class="indent">नागरिकलाई विभाग वा नियोगले सिम्यान्स अभिलेख किताब (सिम्यान्स पासपोर्ट) जारी</p><p class="indent">गर्न सक्नेछ ।</p><p class="indent">(२) साधारण राहदानीवाहकले पानीजहाजमा काम गर्न जाने प्रयोजनको लागि</p><p class="indent">विभाग वा नियोगमा सिम्यान्स अभिलेख किताब (सिम्यान्स पासपोर्ट) को लागि तोकिए</p><p class="indent">बमोजिमका कागजात संलग्न गरी निवेदन दिएमा तोकिएका शर्तको अधीनमा रही विभाग</p><p class="indent">वा नियोगले सिम्यान्स अभिलेख किताब (सिम्यान्स पासपोर्ट) जारी गर्नेछ ।</p></div><div class="text-center bold" style="margin-top: 25px;">परिच्छेद-४</div><div class="text-center bold" style="margin-bottom: 25px;">अस्थायी तथा विशेष अवस्थामा जारी गर्ने राहदानी सम्बन्धी</div><div class="content-paragraph numbered"> १९. <span class="bold">अस्थायी राहदानी जारी गर्न सकिनेः</span> विदेशमा रहेको नेपाली नागरिकको राहदानी बहाल <p class="indent">रहने अवधि समाप्त भएमा, हराएमा, नासिएमा वा झुत्रो भएको कारणले प्रयोग गर्न</p><p class="indent">नसकिने भई नयाँ राहदानी बनाउनको लागि नियोगमा निवेदन दिएमा निजलाई नयाँ</p><p class="indent">राहदानी जारी नहुन्जेलसम्मका लागि बढीमा नौ महिना अवधिको लागि नियोगले अस्थायी</p><p class="indent">राहदानी जारी गर्न सक्नेछ।</p></div><div class="content-paragraph numbered"> २०. <span class="bold">विशेष अवस्थामा जारी गर्ने राहदानीः</span> (१) कुनै नेपाली नागरिकको नाबालक छोरा वा <p class="indent">छोरी विदेशमा गई बसेको र निज सोह्र वर्ष उमेर पुगी नेपाली नागरिकताको प्रमाणपत्र</p><p class="indent">प्राप्त गरिनसकेको अवस्थामा निजले विदेशी मुलुकको नागरिकता नलिएको तथा विदेशी</p><p class="indent">नागरिकता प्राप्तिको लागि निवेदन नदिएको प्रमाण सहित तोकिए बमोजिमका कागजात</p><p class="indent">संलग्न गरी निवेदन दिएमा नियोगले बढीमा दुई वर्षको अवधि रहने गरी एक पटक</p><p class="indent">निजका नाममा साधारण राहदानी जारी गर्न सक्नेछ।</p><p class="indent" style="padding-left: 35px;">तर काबुबाहिरको परिस्थिति परी निजले नेपाली नागरिकताको प्रमाणपत्र लिन</p><p class="indent" style="padding-left: 35px;">नसकेको कारण खुलाई निवेदन दिएमा नियोगले निजलाई थप दुई वर्षका लागि साधारण</p><p class="indent" style="padding-left: 35px;">राहदानी जारी गर्न सक्नेछ।</p><p class="indent">(२) उपदफा (१) बमोजिमको अवधिसम्म त्यस्तो राहदानीवाहकले नेपाली</p><p class="indent">नागरिकताको प्रमाणपत्र लिई साधारण राहदानी लिइसक्नु पर्नेछ।</p></div><div class="text-center bold" style="margin-top: 25px;">परिच्छेद-५</div><div class="text-center bold" style="margin-bottom: 25px;">कसुर र दण्ड सजाय सम्बन्धी</div><div class="content-paragraph numbered"> २१. <span class="bold">कसुरः</span> कसैले देहायको कुनै कार्य गरेमा, गर्न लगाएमा वा गर्न सहयोग गरेमा यस ऐन <p class="indent">बमोजिमको कसुर गरेको मानिनेछः-</p><p class="sub-point">(क) झुट्टा विवरण दिई राहदानी वा यात्रा अनुमतिपत्र लिएमा वा लिन प्रयत्न</p><p class="indent" style="padding-left: 60px;">गरेमा,</p><p class="sub-point">(ख) यस ऐन बमोजिम राहदानी वा यात्रा अनुमतिपत्र नलिई विदेश भ्रमण</p><p class="indent" style="padding-left: 60px;">गरेमा वा गर्ने प्रयत्न गरेमा,</p><p class="sub-point">(ग) नेपाल सरकारले दिएको आदेश वा निर्देशनको पालना नगरेमा,</p><p class="sub-point">(घ) जुन उद्देश्यको लागि राहदानी जारी गरिएको हो सो बाहेक अन्य</p><p class="indent" style="padding-left: 60px;">उद्देश्यको लागि राहदानीको प्रयोग गरेमा,</p><p class="sub-point">(ङ) आफ्नो राहदानी अरूलाई प्रयोग गर्न दिएमा वा अर्काको नामको राहदानी</p><p class="indent" style="padding-left: 60px;">प्रयोग गरेमा,</p><p class="sub-point">(च) राहदानीमा भएको फोटो वा विवरण सच्याएमा,</p><p class="sub-point">(छ) अन्य व्यक्तिको राहदानी निजको मञ्जुरी नलिई बदनियतपूर्वक नियन्त्रणमा</p><p class="indent" style="padding-left: 60px;">राखेमा,</p><p class="sub-point">(ज) यो ऐन र यस ऐन अन्तर्गत बनेको नियमको बर्खिलाप हुने गरी अन्य</p><p class="indent" style="padding-left: 60px;">कुनै काम कारबाही गरेमा।</p></div><div class="content-paragraph numbered"> २२. <span class="bold">सजायः</span> (१) कसैले दफा २१ को खण्ड (क), (ख), (ग), (घ), (ङ), (च) वा (छ) <p class="indent">बमोजिमको कसुर गरेमा त्यस्तो कसुर गर्नेलाई दुई लाख रुपैयाँदेखि पाँच लाख</p><p class="indent">रुपैयाँसम्म जरिवाना वा एक वर्षदेखि तीन वर्षसम्म कैद वा दुवै सजाय हुनेछ।</p><p class="indent">(२) कसैले उपदफा (१) मा लेखिएदेखि बाहेक यो ऐन र यस ऐन अन्तर्गत</p><p class="indent">बनेको नियम विपरीत कुनै काम गरेमा निजलाई पचास हजार रुपैयाँदेखि एक लाख</p><p class="indent">रुपैयाँसम्म जरिवाना वा छ महिनादेखि एक वर्षसम्म कैद वा दुवै सजाय हुनेछ।</p><p class="indent">(३) उपदफा (१) र (२) मा उल्लिखित सजाय हुने कुनै कसुर गर्न कसैले</p><p class="indent">आदेश दिएमा वा दुरुत्साहन गरेमा कसुरदारलाई भएसरह र कसुर गर्न सहयोग गर्ने</p><p class="indent">मतियारलाई त्यस्तो कसुरदारलाई हुने सजायको आधा सजाय हुनेछ।</p></div><div class="content-paragraph numbered"> २३. <span class="bold">प्रचलित कानून बमोजिम कारबाही गर्न बाधा नपर्नेः</span> यस ऐन अन्तर्गत कसुर मानिने कुनै <p class="indent">कार्य अन्य प्रचलित कानून बमोजिम समेत कसुर हुने रहेछ भने त्यस्तो कसुरमा प्रचलित</p><p class="indent">कानून बमोजिम मुद्दा चलाई कारबाही गर्न यस ऐनमा लेखिएको कुनै कुराले बाधा</p><p class="indent">पुऱ्याएको मानिने छैन।</p></div><div class="text-center bold" style="margin-top: 25px;">परिच्छेद-६</div><div class="text-center bold" style="margin-bottom: 25px;">विविध</div><div class="content-paragraph numbered"> २४. <span class="bold">राहदानीको रङ, ढाँचा र आकारः</span> दफा ५, १७, १८, १९ र २० बमोजिम जारी गरिने <p class="indent">राहदानीको रङ, ढाँचा र आकार तोकिए बमोजिम हुनेछ ।</p></div><div class="content-paragraph numbered"> २५. <span class="bold">दस्तुरः</span> (१) कूटनीतिक, विशेष र सर्भिस राहदानी जारी गर्दा कुनै दस्तुर लाग्ने छैन। <p class="indent">(२) साधारण राहदानी, यात्रा अनुमतिपत्र, सिम्यान्स अभिलेख किताब (सिम्यान्स</p><p class="indent">पासपोर्ट), अस्थायी राहदानी र विशेष अवस्थामा जारी गरिने राहदानी जारी गर्दा तोकिए</p><p class="indent">बमोजिम दस्तुर लाग्नेछ ।</p></div><div class="content-paragraph numbered"> २६. <span class="bold">राहदानी फिर्ता दिन सकिनेः</span> (१) साधारण राहदानीवाहकले आफ्नो नाममा जारी गरिएको <p class="indent">राहदानी आफूलाई आवश्यक नभएको वा अन्य कुनै कारणले आफूसँग राख्न नसक्ने भनी</p><p class="indent">विभागमा फिर्ता दिन सक्नेछ।</p><p class="indent">(२) विभागले उपदफा (१) बमोजिम फिर्ता दिएको राहदानी रद्द गर्नेछ।</p></div><div class="content-paragraph numbered"> २७. <span class="bold">विद्युतीय अभिलेख तथा वैयक्तीकरण (पर्सनलाइजेसन):</span> (१) राहदानीको लागि निवेदन साथ <p class="indent">सम्बन्धित निकायबाट प्रमाणित भई आएका निवेदकका निजी विवरण विभागले प्रविधि</p><p class="indent">समेतको माध्यमबाट प्रशोधन गरी राहदानी वैयक्तिक अभिलेखीकरण (पर्सनलाइजेसन)</p><p class="indent">सम्बन्धी कार्य गर्नेछ ।</p><p class="indent">(२) विभागले राहदानी, यात्रा अनुमतिपत्र तथा सिम्यान्स अभिलेख किताब</p><p class="indent">(सिम्यान्स पासपोर्ट) को विद्युतीय अभिलेख तोकिए बमोजिमको ढाँचामा तयार गरी</p><p class="indent">सुरक्षित राखु पर्नेछ ।</p><p class="indent">(३) नियोगबाट जारी भएका यात्रा अनुमतिपत्र तथा सिम्यान्स अभिलेख किताब</p><p class="indent">(सिम्यान्स पासपोर्ट) को विवरण प्रत्येक तीन महिनामा विभागमा पठाउनु पर्नेछ।</p></div><div class="content-paragraph numbered"> २८. <span class="bold">कागजात सुरक्षित राख्नु पर्नेः</span> (१) राहदानीको लागि दिएका निवेदन लगायत संलग्न <p class="indent">कागजातहरू राहदानी जारी भएको मितिले बाह्र वर्षसम्म सुरक्षित राख्नु पर्नेछ।</p><p class="indent">(२) विभागले यस ऐन बमोजिम रद्द भएका राहदानी तोकिए बमोजिम धुल्याउनु</p><p class="indent">पर्नेछ ।</p><p class="indent">(३) उपदफा (१) बमोजिमका कागजातको धुल्याउने प्रक्रिया प्रचलित कानून</p><p class="indent">बमोजिम हुनेछ।</p></div><div class="content-paragraph numbered"> २९. <span class="bold">सरकार वादी हुनेः</span> यस ऐन अन्तर्गत सजाय हुने कसुर सम्बन्धी मुद्दामा नेपाल सरकार <p class="indent">वादी हुनेछ र त्यस्तो मुद्दा मुलुकी फौजदारी कार्यविधि संहिता, २०७४ को अनुसूची-१</p><p class="indent">मा समावेश भएको मानिनेछ ।</p></div><div class="content-paragraph numbered"> ३०. <span class="bold">पुनरावेदनः</span> विभागले राहदानी जारी गर्न इन्कार गरेमा वा राहदानी रद्द गर्ने निर्णय गरेमा <p class="indent">चित्त नबुझ्ने व्यक्तिले सोको सूचना प्राप्त गरेको मितिले पैंतीस दिनभित्र विभाग रहेको</p><p class="indent">प्रदेशको उच्च अदालतमा पुनरावेदन दिन सक्नेछ।</p></div><div class="content-paragraph numbered"> ३१. <span class="bold">अधिकार प्रत्यायोजनः</span> विभागले यस ऐन बमोजिम आफूलाई प्राप्त अधिकारमध्ये केही <p class="indent">अधिकार आवश्यकता अनुसार अन्य निकाय वा अधिकारीलाई प्रत्यायोजन गर्न सक्नेछ।</p></div><div class="content-paragraph numbered"> ३२. <span class="bold">असल नियतले गरेको कामको बचाउः</span> यस ऐन बमोजिम असल नियतले गरेको कामको <p class="indent">सम्बन्धमा कुनै पनि कर्मचारी व्यक्तिगत रूपमा उत्तरदायी हुने छैन।</p><p class="indent" style="padding-left: 35px;">तर लापरबाहीपूर्वक गरेको कामबाट उत्पन्न परिणामको सम्बन्धमा यस दफाको</p><p class="indent" style="padding-left: 35px;">व्यवस्थाले कुनै कानूनी कारबाही गर्न बाधा पुगेको मानिने छैन।</p></div><div class="content-paragraph numbered"> ३३. <span class="bold">नियम बनाउने सक्नेः</span> यस ऐन कार्यान्वयन गर्न नेपाल सरकारले आवश्यक नियम बनाउन <p class="indent">सक्नेछ ।</p></div><div class="content-paragraph numbered"> ३४. <span class="bold">कार्यविधि बनाउन सक्नेः</span> ऐनको उद्देश्य विपरित नहुने गरी मन्त्रालयले आवश्यक <p class="indent">कार्यविधि बनाउन सक्नेछ।</p></div><div class="content-paragraph numbered"> ३५. <span class="bold">खारेजी र बचाउः</span> (१) राहदानी ऐन, २०२४ खारेज गरिएको छ। <p class="indent">(२) राहदानी ऐन, २०२४ बमोजिम भए गरेका काम कारबाही यसै ऐन बमोजिम</p><p class="indent">भए गरेको मानिनेछ ।</p></div></body></html>