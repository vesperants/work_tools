<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>बाल श्रम (निषेध र नियमित गर्ने) ऐन, २०५६.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific layouts */ .layout-section { margin-bottom: 20px; } .layout-row { display: flex; justify-content: space-between; margin-bottom: 5px; align-items: baseline; /* Align text baselines */ } .layout-col-left { flex: 2; text-align: left; padding-right: 15px; } .layout-col-right { flex: 1; text-align: right; } .superscript { font-size: 0.7em; vertical-align: super; } .indented-list-item { margin-left: 2em; /* Standard indentation for list items */ margin-top: 5px; /* Slight vertical separation */ margin-bottom: 5px; line-height: 1.7; text-align: justify; } .indented-sub-list-item { margin-left: 4em; /* Further indentation for sub-items */ margin-top: 5px; margin-bottom: 5px; line-height: 1.7; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">बाल श्रम (निषेध र नियमित गर्ने) ऐन, २०५६</div></div><div class="layout-section"><div class="layout-row"><div class="layout-col-left bold">संशोधन गर्ने ऐन</div><div class="layout-col-right bold">लालमोहर र प्रकाशित मिति</div></div><div class="layout-row"><div class="layout-col-left">&nbsp;</div><div class="layout-col-right">२०५७।३।७</div></div><div class="layout-row"><div class="layout-col-left bold">प्रमाणीकरण र प्रकाशन मिति</div><div class="layout-col-right">&nbsp;</div></div><div class="layout-row"><div class="layout-col-left">१. गणतन्त्र सुदृढीकरण तथा केही नेपाल कानून संशोधन<br>गर्ने ऐन, २०६६<span class="superscript">०</span></div><div class="layout-col-right">२०६६।७।३०</div></div><div class="layout-row"><div class="layout-col-left">२. केही नेपाल ऐन संशोधन गर्ने ऐन, २०७२</div><div class="layout-col-right">२०७२।११।१९</div></div><div class="layout-row"><div class="layout-col-left">३. केही नेपाल कानूनलाई संशोधन, एकीकरण, समायोजन<br>र खारेज गर्ने ऐन, २०७४<span class="superscript">*</span></div><div class="layout-col-right">२०७४।६।३०</div></div><div class="layout-row"><div class="layout-col-left">४. केही नेपाल ऐन संशोधन गर्ने ऐन, २०७५</div><div class="layout-col-right">२०७५।११।१९</div></div></div><div class="content-paragraph text-center"> २०६७ सालको ऐन नं. ९ </div><div class="content-paragraph text-right"> X<span class="form-field small"></span></div><div class="document-subtitle">बाल श्रम (निषेध र नियमित गर्ने) सम्बन्धमा व्यवस्था गर्न बनेको ऐन</div><div class="content-paragraph"> प्रस्तावनाः बालकलाई कल कारखाना, खानी वा यस्तै अन्य जोखिमपूर्ण काममा लगाउन निषेध गर्न तथा बालकलाई अन्य काममा लगाउँदा उनीहरुको स्वास्थ्य, सुरक्षा तथा सेवा र सुविधाका सम्बन्धमा आवश्यक व्यवस्था गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासनकालको उनन्तीसौं वर्षमा संसदले यो ऐन बनाएकोछ । </div><div class="content-paragraph"> ◆ यो ऐन संवत् २०६५ साल जेठ १५ गते देखि लागू भएको ।<br> * यो ऐन मिति २०७५।५।१ गते देखि प्रारम्भ भएको ।<br> ✖ गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><div class="content-paragraph bold text-center"> परिच्छेद - १<br> प्रारम्भिक </div><div class="content-paragraph"> १. संक्षिप्त नाम र प्रारम्भः (१) यस ऐनको नाम “बाल श्रम (निषेध र नियमित गर्ने) ऐन,<br><span class="indented-list-item">२०५६” रहेको छ ।</span></div><div class="content-paragraph"><span class="indented-list-item">(२) यो ऐन नेपाल सरकारले नेपाल राजपत्रमा सूचना प्रकाशन गरी तोकेको<br><span class="indented-sub-list-item">मितिदेखि प्रारम्भ हुनेछ ।</span></span></div><div class="content-paragraph"> २. परिभाषाः विषय वा प्रसङ्गले अर्को अर्थ नलागेमा यस ऐनमा,-<br><span class="indented-list-item">(क) “बालक” भन्नाले ' अठार वर्ष उमेर पूरा नगरेको बालबालिका सम्झनु पर्छ ।</span><br><span class="indented-list-item">↔ (ख) “प्रतिष्ठान” भन्नाले श्रम ऐन, २०७४ को दफा २ को खण्ड (ञ) बमोजिमको<br><span class="indented-sub-list-item">प्रतिष्ठान सम्झनु पर्छ ।</span></span><br><span class="indented-list-item">(ग) “व्यवस्थापक” भन्नाले श्रम ऐन, २०७४ को दफा २ को खण्ड (द)<br><span class="indented-sub-list-item">बमोजिमको व्यवस्थापक सम्झनु पर्छ ।”</span></span><br><span class="indented-list-item">(घ) “दिन” भन्नाले मध्यरातबाट शुरु हुने चौबीस घण्टाको अवधि सम्झनु पर्छ ।</span><br><span class="indented-list-item">(ङ) “सप्ताह” भन्नाले शनिवारको मध्यरात वा श्रम विभागले तोकेको अरु कुनै<br><span class="indented-sub-list-item">दिनको मध्यरातदेखि शुरु हुने सात दिनको अवधि सम्झनु पर्छ ।</span></span><br><span class="indented-list-item">(च) “चिकित्सक” भन्नाले श्रम विभागले तोकिदिएको चिकित्सक सम्झनु पर्छ ।</span><br><span class="indented-list-item">(छ) “योग्यताको प्रमाणपत्र” भन्नाले दफा ७ को उपदफा (४) बमोजिम दिइएको<br><span class="indented-sub-list-item">प्रमाणपत्र सम्झनु पर्छ ।</span></span><br><span class="indented-list-item">(ज) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा<br><span class="indented-sub-list-item">तोकिएको वा तोकिए बमोजिम सम्झनु पर्छ ।</span></span></div><div class="content-paragraph"> ☑ यो ऐन संवत् २०६१।८।१ देखि प्रारम्भ हुने गरी तोकिएको । (नेपाल राजपत्र मिति २०६१। ७। ३०)<br> √ केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।<br> ↔ केही नेपाल ऐन संशोधन गर्ने ऐन, २०७५ द्वारा संशोधित । </div><div class="content-paragraph"> ⊕ (झ) “श्रम कार्यालय” भन्नाले श्रम ऐन, २०७४ को दफा २ को खण्ड (घ)<br><span class="indented-list-item">बमोजिमको कार्यालय सम्झनु पर्छ ।</span></div><div class="content-paragraph bold text-center"> परिच्छेद - २<br> बालकलाई काममा लगाउन निषेध </div><div class="content-paragraph"> ३. बालकलाई काममा लगाउन नहुनेः (१) कसैले पनि चौध वर्ष उमेर पूरा नगरेका बालकलाई<br><span class="indented-list-item">श्रमिकको रुपमा काममा लगाउनु हुँदैन ।</span></div><div class="content-paragraph"><span class="indented-list-item">(२) कसैले बालकलाई अनुसूचीमा उल्लिखित जोखिमपूर्ण व्यवसाय वा काममा<br><span class="indented-sub-list-item">लगाउनु हुँदैन ।</span></span></div><div class="content-paragraph"> ४. बालकलाई इच्छा विरुद्ध काममा लगाउन नहुनेः कसैले पनि बालकलाई ललाई, फकाई वा<br> झुक्याएर वा कुनै प्रलोभनमा वा डर, त्रास वा दवाबमा पारी वा अन्य कुनै तरिकाले निजको<br> इच्छा विरुद्ध श्रमिकको रुपमा काममा लगाउनु हुँदैन । </div><div class="content-paragraph bold text-center"> परिच्छेद - ३<br> बालकलाई काममा लगाउने सम्बन्धी व्यवस्था </div><div class="content-paragraph"> ५. सूचना दिनु पर्नेः (१) यो ऐन प्रारम्भ हुँदाका बखत अनुसूचीमा उल्लिखित जोखिमपूर्ण<br> व्यवसाय वा कार्य सञ्चालन गरिरहेका व्यवस्थापकले यो ऐन प्रारम्भ भएको मितिले तीस<br> दिनभित्र श्रम कार्यालयलाई देहायका विवरणहरु खुलाई लिखित सूचना दिनु पर्नेछः–<br><span class="indented-list-item">(क) प्रतिष्ठानको नाम र ठेगाना,</span><br><span class="indented-list-item">(ख) व्यवस्थापकको नाम र ठेगाना,</span><br><span class="indented-list-item">(ग) प्रतिष्ठानद्वारा सञ्चालित व्यवसाय वा कार्यको प्रकृति, र</span><br><span class="indented-list-item">(घ) तोकिए बमोजिमका अन्य विवरणहरु ।</span></div><div class="content-paragraph"><span class="indented-list-item">(२) यो ऐन प्रारम्भ भएपछि अनुसूचीमा उल्लिखित जोखिमपूर्ण व्यवसाय वा कार्य<br> सञ्चालन गर्ने व्यवस्थापकले त्यस्तो व्यवसाय वा कार्य सञ्चालन गरेको मितिले पन्ध्र<br><span class="indented-sub-list-item">दिनभित्र श्रम कार्यालयलाई उपदफा (१) बमोजिम सूचना दिनु पर्नेछ ।</span></span></div><div class="content-paragraph"> ६. स्वीकृति लिनु पर्नेः (१) कुनै प्रतिष्ठानले बालकलाई काममा लगाउनु परेमा सम्बन्धित श्रम<br> कार्यालय वा सो कार्यालयले तोकेको अन्य कुनै निकाय वा अधिकारी र बालकको बाबु, आमा<br> वा संरक्षकको स्वीकृति लिनु पर्नेछ । </div><div class="content-paragraph"><span class="indented-list-item">तर नेपाल सरकारबाट स्वीकृति प्राप्त शिक्षण संस्था वा बालकको हक र हितको<br> संरक्षणको निमित्त कार्यरत प्रचलित कानून बमोजिम स्थापित संस्थाद्वारा बालकको बृहत<br> हितको निमित्त आयोजना गरिने काममा वा सांस्कृतिक कार्यक्रममा लगाउन यस दफा<br><span class="indented-sub-list-item">बमोजिम स्वीकृति लिनु पर्ने छैन ।</span></span></div><div class="content-paragraph"><span class="indented-list-item">(२) उपदफा (१) बमोजिम बालकलाई काममा लगाउने स्वीकृति दिँदा श्रम<br> कार्यालयले सम्बन्धित प्रतिष्ठानलाई बालकको सिप र योग्यताको विकास गर्ने तथा शिक्षा<br> प्रदान गर्ने उद्देश्यले उपयुक्त शर्तहरु लगाउन सक्नेछ र प्रतिष्ठानले यसको पालना गर्नु पर्नेछ<br><span class="indented-sub-list-item">।</span></span></div><div class="content-paragraph"> ७. योग्यताको प्रमाणपत्र लिनु पर्नेः (१) प्रतिष्ठानले बालकलाई श्रमिकको रुपमा काममा लगाउनु<br><span class="indented-list-item">अघि त्यस्तो बालकले श्रमिकको रुपमा काम गर्न सक्ने योग्यताको प्रमाणपत्र लिनु पर्नेछ ।</span></div><div class="content-paragraph"><span class="indented-list-item">(२) प्रतिष्ठानले उपदफा (१) बमोजिम योग्यताको प्रमाणपत्र लिन त्यस्तो बालकले<br><span class="indented-sub-list-item">गर्नु पर्ने कामको प्रकृति र उमेर समेत उल्लेख गरी श्रम कार्यालयमा निवेदन दिनु पर्नेछ ।</span></span></div><div class="content-paragraph"><span class="indented-list-item">(३) उपदफा (२) बमोजिमको निवेदन प्राप्त भएपछि श्रम कार्यालयले चिकित्सकद्वारा<br><span class="indented-sub-list-item">त्यस्तो बालकको स्वास्थ्य परीक्षण गराउनु पर्नेछ ।</span></span></div><div class="content-paragraph"><span class="indented-list-item">(४) उपदफा (३) बमोजिम चिकित्सकद्वारा बालकको स्वास्थ्य परीक्षण गराउँदा<br> त्यस्तो बालक काम गर्न योग्य देखिएमा चिकित्सकले तोकिएको ढाँचामा योग्यताको<br><span class="indented-sub-list-item">प्रमाणपत्र दिनेछ ।</span></span></div><div class="content-paragraph"><span class="indented-list-item">(५) उपदफा (४) बमोजिम दिइएको योग्यताको प्रमाणपत्र एक वर्ष बहाल रहनेछ ।</span></div><div class="content-paragraph"><span class="indented-list-item">(६) उपदफा (५) बमोजिम दिइएको योग्यताको प्रमाणपत्र सम्बन्धित प्रतिष्ठानले<br><span class="indented-sub-list-item">चिकित्सकद्वारा नवीकरण गराउनु पर्नेछ ।</span></span></div><div class="content-paragraph"><span class="indented-list-item">(७) योग्यताको प्रमाणपत्र लिंदा र नवीकरण गर्दा लाग्ने दस्तूर सम्बन्धित प्रतिष्ठानले<br><span class="indented-sub-list-item">नै व्यहोर्नु पर्नेछ ।</span></span></div><div class="content-paragraph"><span class="indented-list-item">(८) यो ऐन प्रारम्भ हुँदाका बखत चौध वर्ष उमेर पूरा भएका बालकलाई काममा<br> लगाएको प्रतिष्ठानले यो ऐन प्रारम्भ भएको मितिले तीस दिनभित्र योग्यताको प्रमाणपत्र लिई<br><span class="indented-sub-list-item">सक्नु पर्नेछ ।</span></span></div><div class="content-paragraph"> ८. विवरण दिनु पर्नेः (१) यो ऐन प्रारम्भ भएपछि बालकलाई काममा लगाउने प्रतिष्ठानले<br> काममा लगाएको मितिले पन्ध्र दिनभित्र त्यस्तो बालकको फोटो सहित देहायका कुराहरु<br> खुलाइएको विवरण श्रम कार्यालयमा पेश गर्नु पर्नेछः–<br><span class="indented-list-item">(क) प्रतिष्ठानको नाम र ठेगाना,</span><br><span class="indented-list-item">(ख) व्यवस्थापकको नाम र ठेगाना,</span><br><span class="indented-list-item">(ग) प्रतिष्ठान सञ्चालन भएको मिति,</span><br><span class="indented-list-item">(घ) प्रतिष्ठानद्वारा सञ्चालित व्यवसाय वा कार्य,</span><br><span class="indented-list-item">(ङ) बालकको नाम, ठेगाना र उमेर,</span><br><span class="indented-list-item">(च) बालकको बाबु, आमा वा संरक्षकको नाम र ठेगाना,</span><br><span class="indented-list-item">(छ) बालकलाई काममा लगाइएको मिति,</span><br><span class="indented-list-item">(ज) बालकले गर्नु पर्ने कामको प्रकृति,</span><br><span class="indented-list-item">(झ) बालकले पाउने पारिश्रमिकको रकम तथा अन्य सुविधाहरु,</span><br><span class="indented-list-item">(ञ) बालकको योग्यताको प्रमाणपत्र, र</span><br><span class="indented-list-item">(ट) तोकिए बमोजिमका अन्य विवरणहरु ।</span></div><div class="content-paragraph"><span class="indented-list-item">(२) यो ऐन प्रारम्भ हुँदाका बखत चौध वर्ष उमेर पूरा गरेको बालकलाई काममा<br> लगाई राखेको प्रतिष्ठानले यो ऐन प्रारम्भ भएको मितिले तीस दिनभित्र उपदफा (१)<br><span class="indented-sub-list-item">बमोजिमको विवरण श्रम कार्यालयमा पेश गर्नु पर्नेछ ।</span></span></div><div class="content-paragraph"> ९. काममा लगाउने समयः (१) बालकलाई बेलुका छ बजेपछि बिहान छ बजेसम्मको अवधिभर<br><span class="indented-list-item">काममा लगाउनु हुँदैन ।</span></div><div class="content-paragraph"><span class="indented-list-item">(२) बालकलाई काममा लगाउँदा दिनमा छ घण्टा र एक सप्ताहमा छत्तीस<br><span class="indented-sub-list-item">घण्टाभन्दा बढी अतिरिक्त पारिश्रमिक दिई वा नदिई काममा लगाउनु हुँदैन ।</span></span></div><div class="content-paragraph"><span class="indented-list-item">(३) बालकलाई प्रत्येक दिन लगातार तीन घण्टा काम गरेपछि आधा घण्टा आराम<br><span class="indented-sub-list-item">गर्ने समय र प्रत्येक सप्ताहमा एक दिनको बिदा दिनु पर्नेछ ।</span></span></div><div class="content-paragraph"><span class="indented-list-item">(४) उपदफा (३) बमोजिम दिइएको प्रत्येक दिनको आधा घण्टाको आराम गर्ने<br><span class="indented-sub-list-item">समय र प्रत्येक सप्ताहको एक दिनको बिदा काम गरेको अवधि मानिनेछ ।</span></span></div><div class="content-paragraph"><span class="indented-list-item">(५) एकै दिन एउटा प्रतिष्ठानमा काम गरिसकेको बालकलाई सोही दिन पुनः अर्को<br><span class="indented-sub-list-item">प्रतिष्ठानमा काममा लगाउनु हुँदैन ।</span></span></div><div class="content-paragraph"> १०. पारिश्रमिक र सुविधाः (१) प्रतिष्ठानले श्रमिकको रुपमा काम गर्ने बालकलाई लिङ्ग, वर्ण, धर्म<br> वा जात जातीको आधारमा कुनै भेदभाव नगरी समान कामको लागि समान पारिश्रमिक र<br><span class="indented-list-item">सुविधा दिनु पर्नेछ ।</span></div><div class="content-paragraph"><span class="indented-list-item">(२) प्रतिष्ठानमा काम गर्ने बालकले पाउने पारिश्रमिक, भत्ता, बिदा र अन्य सुविधा<br><span class="indented-sub-list-item">तोकिए बमोजिम हुनेछ ।</span></span></div><div class="content-paragraph"><span class="indented-list-item">(३) उपदफा (२) बमोजिम तोकिएको पारिश्रमिक र सुविधाभन्दा कम पारिश्रमिक र<br><span class="indented-sub-list-item">सुविधा दिने गरी व्यवस्थापकले बालकलाई प्रतिष्ठानमा काममा लगाउनु हुँदैन ।</span></span></div><div class="content-paragraph"> ११. बालकको स्वास्थ्य र सुरक्षा सम्बन्धी व्यवस्थाः प्रतिष्ठानमा काम गर्ने बालकको स्वास्थ्य र<br> सुरक्षाका सम्बन्धमा व्यवस्थापकले अपनाउनु पर्ने व्यवस्था तोकिए बमोजिम हुनेछ । </div><div class="content-paragraph"> १२. उमेर सम्बन्धी विवादः (१) प्रतिष्ठानमा काम गर्ने कुनै बालकको उमेर सम्बन्धी विवाद परेमा<br> त्यस्तो बालकको जन्म दर्ता प्रमाणपत्रमा उल्लिखित जन्म मिति अनुसारको उमेर नै निजको<br><span class="indented-list-item">वास्तविक उमेर मानिनेछ ।</span></div><div class="content-paragraph"><span class="indented-list-item">(२) कुनै बालकको जन्म दर्ता प्रमाणपत्र नभएमा चिकित्सकद्वारा स्वास्थ्य परीक्षण<br><span class="indented-sub-list-item">गराई निश्चित गरिएको उमेर नै निजको वास्तविक उमेर मानिनेछ ।</span></span></div><div class="content-paragraph"> १३. दर्ता किताब राख्नु पर्नेः (१) प्रतिष्ठानमा काममा लगाउने बालकको सम्बन्धमा व्यवस्थापकले<br> देहायका कुराहरु खुलाई एउटा दर्ता किताब राख्नु पर्नेछः-<br><span class="indented-list-item">(क) बालकको नाम र ठेगाना,</span><br><span class="indented-list-item">(ख) बाबु, आमा वा संरक्षकको नाम र ठेगाना,</span><br><span class="indented-list-item">(ग) जन्म मिति वा उमेर,</span><br><span class="indented-list-item">(घ) काममा लगाएको मिति,</span><br><span class="indented-list-item">(ङ) कामको प्रकृति,</span><br><span class="indented-list-item">(च) काम गर्नु पर्ने समय,</span><br><span class="indented-list-item">(छ) आराम गर्ने समय,</span><br><span class="indented-list-item">(ज) पारिश्रमिक तथा अन्य सुविधाहरु, र</span><br><span class="indented-list-item">(झ) तोकिए बमोजिमको अन्य कुराहरु ।</span></div><div class="content-paragraph"><span class="indented-list-item">(२) उपदफा (१) बमोजिमको दर्ता किताब श्रम कार्यालयबाट खटी आएको<br><span class="indented-sub-list-item">कर्मचारीले मागेको बखत प्रतिष्ठानले हेर्न दिनु पर्नेछ ।</span></span></div><div class="content-paragraph"> १४. सूचना टाँस्नु पर्नेः व्यवस्थापकले बालकलाई लगाउन नहुने काम, बालकले पाउने पारिश्रमिक,<br> सुविधा तथा साप्ताहिक बिदाको दिन र बालकलाई यस ऐन विपरीत काममा लगाएमा हुने<br> सजाय सम्बन्धी कुराहरु प्रतिष्ठानको सूचना पाटीमा अनिवार्य रुपमा टाँस्नु पर्नेछ । </div><div class="content-paragraph bold text-center"> परिच्छेद - ४<br> निरीक्षण सम्बन्धी व्यवस्था </div><div class="content-paragraph"> १५. निरीक्षण तथा कारबाहीः (१) श्रम कार्यालयले समय समयमा कुनै कर्मचारीलाई बालकलाई<br><span class="indented-list-item">काममा लगाउने प्रतिष्ठानको निरीक्षण गर्न खटाउन सक्नेछ ।</span></div><div class="content-paragraph"><span class="indented-list-item">(२) उपदफा (१) बमोजिम खटिएको कर्मचारीलाई व्यवस्थापकले जुनसुकै समयमा<br> प्रतिष्ठानमा प्रवेश गर्न र आवश्यक निरीक्षण गर्न दिनु पर्नेछ । यसरी निरीक्षण गर्न खटिएको<br><span class="indented-sub-list-item">कर्मचारीले हेर्न र बुझ्न चाहेको कुरा व्यवस्थापकले उपलब्ध गराउनु पर्नेछ ।</span></span></div><div class="content-paragraph"> १६. कामबाट हटाउनेः (१) दफा १५ बमोजिम प्रतिष्ठानको निरीक्षण गर्दा दफा ३ वा ४ विपरीत<br> बालकलाई कुनै प्रतिष्ठानमा काममा लगाइएको पाइएमा निरीक्षण गर्ने कर्मचारीले यथाशीघ्र<br> त्यस्तो बालकलाई निजको बाबु, आमा वा संरक्षकको जिम्मा लगाउने र बालकलाई कामबाट<br> हटाउन व्यवस्थापकलाई आदेश दिनु पर्नेछ । </div><div class="content-paragraph"><span class="indented-list-item">(२) उपदफा (१) बमोजिम बालकको बाबु, आमा वा संरक्षक नभएमा वा पत्ता<br> नलागेमा त्यस्तो बालकलाई व्यवस्थापकले कुनै बाल कल्याण गृह वा बालकलाई हेरचाह<br><span class="indented-sub-list-item">गर्ने कुनै संस्थामा राखिदिनु पर्नेछ ।</span></span></div><div class="content-paragraph"><span class="indented-list-item">(३) उपदफा (१) र (२) बमोजिम बालकलाई निजको बाबु, आमा वा संरक्षकको<br> जिम्मा लगाउँदा लाग्ने खर्च वा बाल कल्याण गृह बालकलाई हेरचाह गर्ने संस्थामा राख्दा<br><span class="indented-sub-list-item">त्यस्तो बाल कल्याण गृह वा संस्थाको नियमानुसार लाग्ने खर्च प्रतिष्ठानले व्यहोर्नु पर्नेछ ।</span></span></div><div class="content-paragraph"> १७. निरीक्षण प्रतिवेदनः (१) दफा १५ बमोजिम निरीक्षण गर्ने कर्मचारीले कुनै प्रतिष्ठानमा यस<br> ऐन विपरीत बालकलाई काममा लगाइएको वा काममा लगाइएका बालकको स्वास्थ्य र<br> सुरक्षाको लागि गर्नु पर्ने व्यवस्था लगायत यो ऐन र यस ऐन अन्तर्गत बनेको नियम<br> बमोजिम गर्नु पर्ने अन्य सबै व्यवस्थाहरु गरेको छ वा छैन यथार्थ विवरण खुलाई निरीक्षण<br> समाप्त भएको मितिले पन्ध्र दिनभित्र श्रम कार्यालयमा प्रतिवेदन पेश गर्नु पर्नेछ । यसरी<br> खटिएको कर्मचारीले यस दफा बमोजिमको आदेश अनुरुपको कार्य गरे नगरेको तथा<br> दिइएको प्रतिवेदन यथार्थ भए नभएको सम्बन्धमा श्रम कार्यालयले तोकिए बमोजिम जाँच गर्न<br><span class="indented-list-item">सक्नेछ र अन्यथा देखिएमा कानून बमोजिम कारबाही हुनेछ ।</span></div><div class="content-paragraph"><span class="indented-list-item">(२) उपदफा (१) बमोजिम पेश भएको प्रतिवेदन अनुसार कुनै प्रतिष्ठानमा यो ऐन र<br> यस ऐन अन्तर्गत बनेको नियम बमोजिम गर्नु पर्ने कुनै व्यवस्था नगरेको पाइएमा श्रम<br> कार्यालयले यथाशीघ्र त्यस्तो व्यवस्था गर्न मनासिब म्याद तोकी व्यवस्थापकलाई आदेश<br><span class="indented-sub-list-item">दिनेछ ।</span></span></div><div class="content-paragraph"><span class="indented-list-item">(३) उपदफा (२) बमोजिम श्रम कार्यालयले दिएको म्यादिभित्र व्यवस्थापकले आदेश<br><span class="indented-sub-list-item">बमोजिमको व्यवस्था मिलाउनु पर्नेछ ।</span></span></div><div class="content-paragraph"> १८. सुविधा रोक्का राख्नेः (१) दफा १७ बमोजिम श्रम कार्यालयले दिएको आदेश बमोजिम<br> सम्बन्धित प्रतिष्ठानले आवश्यक व्यवस्था नगरेमा श्रम कार्यालयले त्यस्तो प्रतिष्ठानलाई<br> प्रचलित कानून बमोजिम दिइने सुविधा तोकिएको अवधिसम्मको लागि रोक्का गर्न सम्बन्धित<br><span class="indented-list-item">निकायलाई लेखी पठाउनु पर्नेछ ।</span></div><div class="content-paragraph"><span class="indented-list-item">(२) कुनै प्रतिष्ठानको सम्बन्धमा श्रम कार्यालयबाट उपदफा (१) बमोजिम लेखी<br> आएमा सम्बन्धित निकायले त्यस्तो प्रतिष्ठानले पाउने सुविधा रोक्का गरी त्यसको जानकारी<br><span class="indented-sub-list-item">श्रम कार्यालयलाई दिनु पर्नेछ ।</span></span></div><div class="content-paragraph bold text-center"> परिच्छेद - ५<br> दण्ड सजाय र पुनरावेदन सम्बन्धी व्यवस्था </div><div class="content-paragraph"> १९. दण्ड सजायः (१) कसैले दफा ३ को उपदफा (१) विपरीत काम गरेमा निजलाई तीन<br><span class="indented-list-item">महीनासम्म कैद वा दश हजार रुपैयाँसम्म जरिबाना वा दुबै सजाय हुनेछ ।</span></div><div class="content-paragraph"><span class="indented-list-item">(२) कसैले दफा ३ को उपदफा (२) र दफा ४ विपरीत काम गरेमा निजलाई एक<br><span class="indented-sub-list-item">वर्षसम्म कैद वा पचास हजार रुपैयाँसम्म जरिबाना वा दुबै सजाय हुनेछ ।</span></span></div><div class="content-paragraph"><span class="indented-list-item">(३) कुनै व्यवस्थापकले दफा ६, ७, ९, १० वा ११ विपरीत कुनै काम गरेमा<br><span class="indented-sub-list-item">निजलाई दुई महीनासम्म कैद वा पाँच हजार रुपैयाँसम्म जरिबाना वा दुबै सजाय हुनेछ ।</span></span></div><div class="content-paragraph"><span class="indented-list-item">(४) कुनै व्यवस्थापकले दफा ५, १३ वा १४ विपरीत कुनै काम गरेमा निजलाई<br><span class="indented-sub-list-item">एक महीनासम्म कैद वा तीन हजार रुपैयाँसम्म जरिबाना वा दुबै सजाय हुनेछ ।</span></span></div><div class="content-paragraph"><span class="indented-list-item">(५) कसैले उपदफा (१), (२), (३) र (४) मा लेखिएदेखि बाहेक यो ऐन र यस ऐन<br> अन्तर्गत बनेको नियम विपरीत अन्य कुनै काम गरेमा निजलाई पन्ध्र दिनसम्म कैद वा एक<br><span class="indented-sub-list-item">हजार रुपैयाँसम्म जरिबाना वा दुबै सजाय हुनेछ ।</span></span></div><div class="content-paragraph"><span class="indented-list-item">(६) कसैले उपदफा (१), (२), (३), (४) वा (५) बमोजिम एक पटक सजाय<br> पाइसकेपछि पुनः सोही काम गरेमा निजलाई पटकै पिच्छे सोही उपदफाहरुमा उल्लिखित<br><span class="indented-sub-list-item">सजायको दोब्बर सजाय हुनेछ ।</span></span></div><div class="content-paragraph"> २०. उजूरी र हदम्यादः (१) यस ऐन अन्तर्गत सजाय हुने कसूरको सम्बन्धमा देहाय बमोजिमको<br><span class="indented-list-item">व्यक्ति वा संस्थाले सम्बन्धित श्रम कार्यालयमा उजूरी दिन सक्नेछः–</span><br><span class="indented-list-item">(क) दफा १५ बमोजिम प्रतिष्ठानको निरीक्षण गर्ने कर्मचारी,</span><br><span class="indented-list-item">(ख) सम्बन्धित इलाकाको प्रहरी,</span><br><span class="indented-list-item">(ग) सम्बन्धित बालक वा निजको बाबु, आमा वा संरक्षक,</span><br><span class="indented-list-item">→ (घ) सम्बन्धित <span class="bold">गाउँपालिका</span> वा <span class="bold">नगरपालिका</span>,</span><br><span class="indented-list-item">(ङ) प्रतिष्ठान स्तरको ट्रेड युनियन, वा</span></div><div class="content-paragraph"> * केही नेपाल ऐन संशोधन गर्ने ऐन, २०७२ द्वारा संशोधित । </div><div class="content-paragraph"><span class="indented-list-item">(च) बालकको हक र हितको संरक्षणको निमित्त कार्यरत प्रचलित कानून<br><span class="indented-sub-list-item">बमोजिम स्थापित निकाय वा गैरसरकारी संस्था ।</span></span></div><div class="content-paragraph"><span class="indented-list-item">(२) यस ऐन अन्तर्गत सजाय हुने कसूरको सम्बन्धमा सो कार्य भए गरेको मितिले<br><span class="indented-sub-list-item">एक वर्षभित्र उजूरी दिनु पर्नेछ ।</span></span></div><div class="content-paragraph"> २१. सजाय गर्ने अधिकारः (१) यो ऐन र यस ऐन अन्तर्गत बनेको नियमको उल्लंघन गर्ने<br><span class="indented-list-item">व्यक्तिलाई दफा १९ बमोजिम सजाय गर्ने अधिकार श्रम कार्यालयलाई हुनेछ ।</span></div><div class="content-paragraph"><span class="indented-list-item">(२) उपदफा (१) बमोजिम सजाय गर्दा श्रम कार्यालयले कैदको सजाय गर्नु परेमा<br><span class="indented-sub-list-item">श्रम अदालतमा जाहेर गरी सो अदालतबाट निकासा भए बमोजिम गर्नु पर्नेछ ।</span></span></div><div class="content-paragraph"> २२. पुनरावेदनः दफा २१ बमोजिम श्रम कार्यालयले गरेको सजाय उपर चित्त नबुझ्ने व्यक्तिले<br> त्यस्तो सजायको आदेश पाएको मितिले पैंतिस दिनभित्र श्रम अदालतमा पुनरावेदन गर्न<br><span class="indented-list-item">सक्नेछ ।</span></div><div class="content-paragraph"><span class="indented-list-item">तर कैदको सजाय तोकिएकोमा सो उपर <span class="bold">उच्च</span> अदालतमा पुनरावेदन गर्नु पर्नेछ ।</span></div><div class="content-paragraph bold text-center"> परिच्छेद -६<br> विविध </div><div class="content-paragraph"> २३. बाल श्रम निवारण समितिः (१) नेपाल सरकारले प्रतिष्ठानमा कार्य गर्ने बालकको स्वास्थ्य,<br> सुरक्षा, शिक्षा, व्यावसायिक र तालिमको व्यवस्था गर्न, बालकलाई उपयुक्त रोजगारीको<br> व्यवस्था गर्न, बालकलाई काममा लगाउन निरुत्साहित तुल्याउन र बाल श्रम निवारण गर्ने<br> सम्बन्धमा आवश्यक राय सुझाव प्राप्त गर्नको लागि बाल श्रम निवारण समिति गठन गरिनेछ<br><span class="indented-list-item">।</span></div><div class="content-paragraph"><span class="indented-list-item">(२) यस्तो समितिमा तोकिए बमोजिम बाल श्रमको क्षेत्रमा कार्यरत सरकारी र गैर<br> सरकारी संस्था तथा विशेषज्ञको समुचित प्रतिनिधित्वको व्यवस्था गरिनेछ ।</span></div><div class="content-paragraph"><span class="indented-list-item">(३) बाल श्रम निवारण समितिको गठन विधि, काम, कर्तव्य र अधिकार तथा<br><span class="indented-sub-list-item">कार्यविधि तोकिए बमोजिम हुनेछ ।</span></span></div><div class="content-paragraph"> २४. बाल श्रम निवारण कोषः (१) नेपाल सरकारले प्रतिष्ठानमा काम गर्ने बालकको स्वास्थ्य,<br> सुरक्षा, शिक्षा, व्यावसायिक र तालिमको व्यवस्था गर्न, बालकलाई उपयुक्त रोजगारीको<br> व्यवस्था गर्न, बालकलाई काममा लगाउन निरुत्साहित तुल्याउन र बाल श्रम निवारण गर्ने<br> सम्बन्धमा बाल श्रम निवारण कोषको नामले एउटा कोष स्थापना गरिनेछ । </div><div class="content-paragraph"><span class="indented-list-item">(२) बाल श्रम निवारण कोषमा देहाय बमोजिमको रकम जम्मा गरिनेछः-</span><br><span class="indented-sub-list-item">(क) नेपाल सरकारबाट प्राप्त अनुदान रकम,</span><br><span class="indented-sub-list-item">(ख) राष्ट्रिय तथा अन्तर्राष्ट्रिय संघ, संस्थाहरुबाट प्राप्त चन्दा, शुल्क, अनुदान<br><span class="indented-sub-list-item">तथा सहयोगको रकम,</span></span><br><span class="indented-sub-list-item">(ग) अन्य स्रोतबाट प्राप्त रकम ।</span></div><div class="content-paragraph"><span class="indented-list-item">(३) बाल श्रम निवारण कोषमा जम्मा हुने रकम र कोषको सञ्चालन तोकिए<br><span class="indented-sub-list-item">बमोजिम हुनेछ ।</span></span></div><div class="content-paragraph"> २५. निर्देशन दिन सक्नेः (१) यस ऐनको उद्देश्य कार्यान्वयन गर्न नेपाल सरकारले व्यवस्थापक,<br> ट्रेड युनियन तथा बाल कल्याण गृह र बालकको हेरचाह गर्ने संस्थालाई बालकको हक र<br><span class="indented-list-item">हितको सुरक्षाको लागि आवश्यक निर्देशन दिन सक्नेछ ।</span></div><div class="content-paragraph"><span class="indented-list-item">(२) उपदफा (१) बमोजिम नेपाल सरकारले दिएको निर्देशनको पालना गर्नु<br><span class="indented-sub-list-item">सम्बन्धित सबैको कर्तव्य हुनेछ ।</span></span></div><div class="content-paragraph"> २६. अनुसूचीमा संशोधनः (१) नेपाल सरकारले नेपाल राजपत्रमा सूचना प्रकाशन गरी अनुसूचीमा<br><span class="indented-list-item">अन्य जोखिमपूर्ण कार्यहरु थप गर्न सक्नेछ ।</span></div><div class="content-paragraph"><span class="indented-list-item">(२) उपदफा (१) बमोजिम अनुसूचीमा कुनै जोखिमपूर्ण कार्य थप गर्दा नेपाल<br><span class="indented-sub-list-item">सरकारले आवश्यक देखेमा बाल श्रम निवारण समितिको राय लिन सक्नेछ ।</span></span></div><div class="content-paragraph"><span class="indented-list-item">(३) उपदफा (१) बमोजिम सूचना प्रकाशित भएको मितिले तीस दिनपछि अनुसूचीमा<br><span class="indented-sub-list-item">संशोधन भएको मानिनेछ ।</span></span></div><div class="content-paragraph"> २७. नियम बनाउने अधिकारः यस ऐनको उद्देश्य कार्यान्वयन गर्न नेपाल सरकारले आवश्यक<br><span class="indented-list-item">नियम बनाउन सक्नेछ ।</span></div><div class="content-paragraph"> २८. खारेजी र संशोधनः (१) श्रम ऐन, २०४८ को,-<br><span class="indented-list-item">(क) दफा २ को खण्ड (ज) झिकिएको छ ।</span><br><span class="indented-list-item">(ख) दफा २ को खण्ड (झ) मा रहेको "चौध वर्षको” भन्ने शब्दहरुको<br><span class="indented-sub-list-item">सट्टा “सोह्र वर्षको” भन्ने शब्दहरु राखिएका छन् ।</span></span><br><span class="indented-list-item">(ग) दफा ५ को उपदफा (१) झिकिएको छ ।</span><br><span class="indented-list-item">(घ) दफा ३२ पछि देहायका दफा ३२क. र ३२ख. थपिएका छन्ः—</span><br><span class="indented-list-item bold">“३२क. पर्याप्त निर्देशन वा व्यावसायिक तालिम नदिई नाबालिगलाई<br><span class="indented-sub-list-item">काममा लगाउन नहुनेः (१) सम्बन्धित कार्यक्षेत्रका विषयमा<br><span class="indented-sub-list-item">पर्याप्त निर्देशन वा व्यावसायिक तालिम नदिई नाबालिगलाई<br><span class="indented-sub-list-item">काममा लगाउन हुँदैन ।</span></span></span></span></div><div class="content-paragraph"><span class="indented-list-item">(२) नाबालिगलाई काममा लगाउँदा उपदफा (१)<br><span class="indented-sub-list-item">बमोजिम सम्बन्धित कार्यक्षेत्रका विषयमा दिनु पर्ने पर्याप्त<br><span class="indented-sub-list-item">निर्देशन वा व्यावसायिक तालिम सम्बन्धी व्यवस्थाहरु तोकिए<br><span class="indented-sub-list-item">बमोजिम हुनेछन् ।</span></span></span></span></div><div class="content-paragraph"><span class="indented-list-item">(३) उपदफा (१) विपरीत नाबालिगलाई काममा<br><span class="indented-sub-list-item">लगाउने व्यवस्थापकलाई तीन महीनासम्म कैद वा दश हजार<br><span class="indented-sub-list-item">रुपैयाँसम्म जरिबाना वा दुबै सजाय हुनेछ ।</span></span></span></div><div class="content-paragraph"><span class="indented-list-item bold">२ख. उमेर सम्बन्धी विवादः (१) प्रतिष्ठानमा काम गर्ने कुनै<br><span class="indented-sub-list-item">नाबालिगको उमेर सम्बन्धी विवाद परेमा त्यस्तो नाबालिगको<br><span class="indented-sub-list-item">जन्म दर्ता प्रमाणपत्रमा उल्लिखित जन्म मिति अनुसारको<br><span class="indented-sub-list-item">उमेर नै निजको वास्तविक उमेर मानिनेछ ।</span></span></span></span></div><div class="content-paragraph"><span class="indented-list-item">(२) कुनै नाबालिगको जन्म दर्ता प्रमाणपत्र नभएमा<br><span class="indented-sub-list-item">श्रम विभागले तोकेको चिकित्सकद्वारा त्यस्तो नाबालिगको<br><span class="indented-sub-list-item">स्वास्थ्य परीक्षण गराई निश्चित गरिएको उमेर नै निजको<br><span class="indented-sub-list-item">वास्तविक उमेर मानिनेछ ।”</span></span></span></span></div><div class="content-paragraph"><span class="indented-list-item">(२) बालबालिका सम्बन्धी ऐन, २०४८ को,-<br><span class="indented-sub-list-item">(क) दफा १७ र १८ खारेज गरिएका छन् ।</span></span></div><div class="content-paragraph"><span class="indented-list-item">(ख) परिच्छेद-५ खारेज गरिएको छ ।</span><br><span class="indented-list-item">(ग) दफा ५३ को उपदफा (१) र (६) मा रहेका “१७ वा १८” भन्ने<br><span class="indented-sub-list-item">शब्दहरु झिकिएका छन् ।</span></span><br><span class="indented-list-item">(घ) दफा ५३ को उपदफा (१०) झिकिएको छ ।</span></div><div class="content-paragraph bold"> द्रष्ट्रव्य :- </div><div class="content-paragraph"> (१) केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः-<br><span class="indented-list-item">“श्री ५ को सरकार” को सट्टा “नेपाल सरकार" ।</span></div><div class="content-paragraph"> (२) न्याय प्रशासन ऐन, २०७३ द्वारा रूपान्तर भएका शब्दहरूः–<br><span class="indented-list-item">“पुनरावेदन अदालत” को सट्टा “उच्च अदालत” ।</span></div><div class="content-paragraph bold text-center"> अनुसूची </div><div class="content-paragraph text-center"> (दफा ३ को उपदफा (२) सँग सम्बन्धित) </div><div class="content-paragraph bold text-center"> जोखिमपूर्ण व्यवसाय वा कामहरु </div><div class="content-paragraph"> (क) पर्यटन, आवास, मोटेल, होटेल, जुवाघर, रेष्टुराँ, बार, पव, रिसर्ट स्किइङ्ग, ग्लाईडिङ्ग, वाटर<br> फ्टिङ्ग, केवल कार कम्प्लेक्स, पोनी ट्रेकिङ्ग, पदयात्रा, पर्वतारोहण, हट एयर ब्यालुनिङ्ग,<br> प्यारासेलिङ्ग, गल्फ कोर्ष, पोलो, अश्वरोहण, <span class="bold">सर्कसमा काम गर्ने, बन्द कोठामा काम गर्ने,</span><br><span class="bold">हिमाल चढ्ने</span> डुङ्गा चलाउने, बन्जी आदि पर्यटनसँग सम्बन्धित व्यवसायहरु, </div><div class="content-paragraph"> (ख) कार्यशाला, प्रयोगशाला, पशु वधशाला, शीत भण्डार <span class="bold">पशु बली गर्ने</span>, मासु काट्ने, पशुका<br> विभिन्न अङ्ग सफा गर्ने आदि सेवामूलक व्यवसायहरु, </div><div class="content-paragraph"> (ग) सार्वजनिक परिवहन र निर्माण व्यवसायहरु, </div><div class="content-paragraph"> (घ) चुरोट, बिडी बनाउने, गलैंचा बुन्ने तथा रङ्गाउने, ऊन सफा गर्ने, कपडा बुन्ने, धुने, रङ्गाउने तथा<br> बुट्टा छाप्ने, छाला प्रशोधन गर्ने, सिमेन्ट उत्पादन तथा प्याकिङ्ग, सलाई, विष्फोटक तथा अन्य<br> आगजन्य पदार्थहरुको उत्पादन र बिक्री वितरण, बीयर, मदिरा तथा अन्य पेय पदार्थहरुको<br> उत्पादन, साबुन उत्पादन, बिटुमिन उत्पादन, पल्प र पेपर उत्पादन, स्लेट, पेन्सिल उत्पादन,<br> कीटनाशक औषधि उत्पादन, लुब्रिकेटिङ्ग तेल उत्पादन, फोहोर मैला संकलन, प्रशोधन तथा<br> इलेक्ट्रोप्लेटिङ्ग, फोटो प्रोसेसिङ्ग, रबर, सिन्थेटिक, प्लाष्टिक, सिसा, पारोसँग सम्बन्धित कार्यहरु, </div><div class="content-paragraph"> (ङ) जलस्रोत, वायु, सौर्यशक्ति, कोइला, प्राकृतिक तेल वा ग्याँस, बायोग्याँस तथा त्यस्तै अन्य<br> स्रोतबाट उर्जा पैदा गर्ने र त्यसको प्रसारण वा वितरणसँग सम्बन्धित कार्यहरु, </div><div class="content-paragraph"> (च) खानी, खनिज पदार्थ, प्राकृतिक तेल वा ग्यासको उत्खनन्, प्रशोधन तथा वितरणसँग सम्बन्धित<br> कार्यहरु, </div><div class="content-paragraph"> (छ) रिक्सा वा ठेलागाडा, </div><div class="content-paragraph"> (ज) कटिङ्ग मेशीन जस्ता कार्यहरु, </div><div class="content-paragraph"> (झ) जमिनमुनी, पानीमुनी र धेरै उँचाईमा चढेर गर्नु पर्ने कार्यहरु, </div><div class="content-paragraph"> Ψ मिति २०८१।०१।३१ को नेपाल राजपत्रमा प्रकाशित सूचनाद्वारा थपिएको । </div><div class="content-paragraph"> Ψ (झ१) इँट्टाभट्टा र इँट्टा उत्पादनसँग सम्बन्धित सम्पूर्ण कार्यहरु, </div><div class="content-paragraph"> Ψ (झ२) ढुङ्गा फुटाउने, पहाड वा खोलाबाट ढुङ्गा निकाल्ने, ढुङ्गा तथा खानी विष्फोट गर्ने, रुख काट्ने,<br> काठ सङ्कलन, काठका मुढाहरु लोड अनलोड गर्ने, जोखिमयुक्त उचाईमा जडिबुटी सङ्कलन<br> गर्ने, खनिजको लोड र अनलोडसँग सम्बन्धित कार्यहरु, </div><div class="content-paragraph"> (झ३) भारी धातुको प्रयोग (सिसा जस्ता क्याडमियम आदि) तथा हस्तकला विशेष गरी धातुको<br> मूर्तिको उत्पादनसँग सम्बन्धित कार्यहरु र कम तापक्रममा गरिने कार्यहरु, </div><div class="content-paragraph"> (झ४) औषधिजन्य उत्पादन, रङ्ग र रसायनको मिश्रण गर्ने, तताउने, भर्ने र डिस्पोजल गर्ने काम,<br> किटनाशक विषादी औषधिजन्य स्प्रे गरेको तीन दिन भित्र बाली लगाउने तथा सङ्कलन गर्ने<br> कार्यहरु, </div><div class="content-paragraph"> (झ५) अटोमोबाइल लगायत बिजुलीबाट चल्ने उपकरण सहित मेसिनहरुको मर्मत तथा सरसफाइसँग<br> सम्बन्धित कार्यहरु, </div><div class="content-paragraph"> (झ६) प्रत्यक्ष लडाइँ गर्ने, जासुसी गर्ने वा सोको लागि सहयोग गर्ने कार्यहरु, </div><div class="content-paragraph"> ♥ (झ७) पैतृक ऋण चुक्ताका लागि विद्यालयबाट वञ्चित हुने गरी आमा बाबुको स्वीकृति विना<br> घरायसी काममा लगाउन नपाईने कार्यहरु, </div><div class="content-paragraph"> (ञ) रसायनिक पदार्थहरुसँग सम्पर्क हुने कार्यहरु, र </div><div class="content-paragraph"> (ट) प्रचलित कानून बमोजिम तोकिएको अन्य जोखिमपूर्ण कार्यहरु । </div><div class="content-paragraph"> Ψ मिति २०८१।०१।३१ को नेपाल राजपत्रमा प्रकाशित सूचनाद्वारा थपिएको । </div></body></html>