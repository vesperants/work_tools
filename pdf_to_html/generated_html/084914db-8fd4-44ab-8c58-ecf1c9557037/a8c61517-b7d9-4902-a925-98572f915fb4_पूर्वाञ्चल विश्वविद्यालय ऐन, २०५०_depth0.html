<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>पूर्वाञ्चल विश्वविद्यालय ऐन, २०५०.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* Original PDF does not have this border for the main table, but this is general styling for tables */ } th, td { border: 1px solid #000; /* Original PDF does not have this border for the main table */ padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for precise layout */ .amendment-table { width: 100%; margin: 20px 0; } .amendment-table th, .amendment-table td { border: none; /* Override general table border for this specific case */ padding: 5px 0; } .amendment-table th:first-child, .amendment-table td:first-child { width: 65%; /* Adjust width for first column */ } .amendment-table th:last-child, .amendment-table td:last-child { width: 35%; /* Adjust width for second column */ text-align: right; } .flex-list-item { display: flex; justify-content: space-between; align-items: baseline; margin-bottom: 5px; line-height: 1.7; padding-left: 20px; /* Indent for numbered list items */ } .flex-list-item > span:first-child { flex-basis: 70%; /* Adjust as needed for long text */ margin-right: 10px; } .flex-list-item > span:last-child { flex-basis: 30%; /* Adjust as needed */ text-align: right; white-space: nowrap; /* Prevent breaking -सदस्य */ } .numbered-section-item { margin-left: 20px; /* Indent for (1), (2), (3) items */ } .sub-numbered-section-item { margin-left: 40px; /* Indent for (क), (ख) items */ } .footnote-marker { vertical-align: super; font-size: 0.8em; margin-right: 3px; font-weight: normal; /* Footnote markers are usually not bold */ } .footnote-text { font-size: 13px; /* Slightly smaller font for footnotes */ margin-top: 5px; margin-left: 5px; line-height: 1.5; } .footnote-text::before { display: inline-block; width: 15px; /* Adjust as needed for marker width */ margin-left: -15px; /* Negative margin to pull marker back */ text-align: right; } /* Specific footnote markers */ .footnote-bullet::before { content: '•'; } .footnote-asterisk::before { content: '*'; } .footnote-plus::before { content: '+'; } .footnote-circle-dot::before { content: '°'; } .note-section { margin-top: 30px; border-top: 1px solid #ccc; /* Separator for notes */ padding-top: 15px; } .note-item { margin-left: 20px; margin-bottom: 5px; line-height: 1.5; } .note-sub-item { margin-left: 40px; margin-bottom: 5px; line-height: 1.5; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">पूर्वाञ्चल विश्वविद्यालय ऐन, २०५०</div><div class="document-subtitle">लालमोहर र प्रकाशन मिति</div><p class="text-right">२०५०।९।१९</p></div><table class="amendment-table"><thead><tr><th class="text-left">संशोधन गर्ने ऐन</th><th class="text-right">प्रमाणीकरण र प्रकाशन मिति</th></tr></thead><tbody><tr><td>१. केही नेपाल कानुन संशोधन गर्ने ऐन, २०६३</td><td>२०६३।६।२८</td></tr><tr><td>२. केही नेपाल ऐनलाई संशोधन गर्ने ऐन, २०६४</td><td>२०६४।५।९</td></tr><tr><td>३. गणतन्त्र सुदृढीकरण तथा केही नेपाल कानून संशोधन<br>गर्ने ऐन, २०६६</td><td>२०६६।१०।०७</td></tr><tr><td>४. केही नेपाल ऐन संशोधन गर्ने ऐन, २०७२</td><td>२०७२।११।१३</td></tr><tr><td>५. शिक्षा सम्बन्धी केही नेपाल ऐन संशोधन गर्न बनेको<br>ऐन, २०७७</td><td>२०७७।३।११</td></tr></tbody></table><div class="text-center bold content-paragraph">२०५० सालको ऐन नं. ३२</div><div class="document-subtitle">पूर्वाञ्चल विश्वविद्यालय सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> प्रतिस्पर्धात्मक आधारमा शिक्षाको गुणस्तरमा अभिवृद्धि गर्न तथा स्वस्थ शैक्षिक संरचनाको विकास गर्न कला, विज्ञान, कानून, व्यवस्थापन, शिक्षा, प्रविधि लगायत अन्य विषयहरुको अध्ययन, अध्यापन र अनुसन्धानको लागि मुख्यरुपमा जनस्तरबाट उच्च तहको शिक्षण संस्थाहरुको सञ्चालन गर्न पूर्वाञ्चल विश्वविद्यालयको स्थापना गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासनकालको बाइसौं वर्षमा संसदले यो ऐन बनाएको छ । </div><div class="content-paragraph"><span class="bold">१. संक्षिप्त नाम र प्रारम्भः</span> (१) यस ऐनको नाम “पूर्वाञ्चल विश्वविद्यालय ऐन, २०५०” रहेको छ । </div><div class="content-paragraph numbered-section-item"> (२) यो ऐन नेपाल सरकारले नेपाल राजपत्रमा सूचना प्रकाशन गरी तोकेको मितिदेखि प्रारम्भ हुनेछ । </div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस ऐनमा, – </div><div class="content-paragraph sub-numbered-section-item"> (क) “विश्वविद्यालय” भन्नाले दफा ३ बमोजिम स्थापित पूर्वाञ्चल विश्वविद्यालय सम्झनु पर्छ । </div><div class="content-paragraph sub-numbered-section-item"> (ख) “सभा” भन्नाले दफा ७ बमोजिमको विश्वविद्यालय सभा सम्झनु पर्छ । </div><div class="content-paragraph sub-numbered-section-item"> (ग) “प्राज्ञिक परिषद्” भन्नाले दफा १० बमोजिमको प्राज्ञिक परिषद् सम्झनु पर्छ । </div><div class="content-paragraph sub-numbered-section-item"> (घ) “कार्यकारी परिषद्” भन्नाले दफा १२ बमोजिमको कार्यकारी परिषद् सम्झनु पर्छ । </div><div class="content-paragraph sub-numbered-section-item"> (ङ) “साधन-श्रोत परिषद्” भन्नाले दफा १४ बमोजिमको साधन-श्रोत परिषद् सम्झनु पर्छ । </div><div class="content-paragraph sub-numbered-section-item"> (च) “डीन” भन्नाले विश्वविद्यालय अन्तर्गत स्थापित विभिन्न सङ्कायका प्रमुख सम्झनु पर्छ । </div><div class="content-paragraph sub-numbered-section-item"> (छ) “क्याम्पस” भन्नाले विश्वविद्यालयको आङ्गिक क्याम्पस सम्झनु पर्छ र सो शव्दले विश्वविद्यालयबाट सम्बन्धन प्राप्त क्याम्पसलाई समेत जनाउनेछ। </div><div class="content-paragraph sub-numbered-section-item"> (ज) “शिक्षक” भन्नाले विश्वविद्यालयमा शिक्षा प्रदान गर्ने वा अनुसन्धान गर्ने गराउने प्राध्यापक, सहप्राध्यापक, उपप्राध्यापक तथा सहायक प्राध्यापक सम्झनु पर्छ र सो शब्दले विश्वविद्यालयका विभिन्न तहका प्रशिक्षक तथा यस ऐन अन्तर्गत बनेको नियममा शिक्षक भनी तोकिएको व्यक्तिलाई समेत जनाउनेछ । </div><div class="content-paragraph sub-numbered-section-item"> (झ) “सेवा आयोग” भन्नाले दफा १९ बमोजिमको सेवा आयोग सम्झनु पर्छ । </div><div class="content-paragraph sub-numbered-section-item"> (ञ) “विद्या परिषद्” भन्नाले दफा २९ बमोजिमको विद्या परिषद् सम्झनु पर्छ। </div><div class="content-paragraph sub-numbered-section-item"> (ट) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="content-paragraph"><span class="bold">३. विश्वविद्यालयको स्थापनाः</span> (१) कला, विज्ञान, कानून, व्यवस्थापन, शिक्षा, प्राविधिक र तोकिएका अन्य विषयको उच्च तहका शिक्षण संस्थाहरुको सञ्चालनको लागि पूर्वाञ्चल विश्वविद्यालयको स्थापना गरिएको छ । </div><div class="content-paragraph numbered-section-item"><span class="footnote-marker footnote-asterisk"></span>(२) विश्वविद्यालयको केन्द्रीय कार्यालय मोरङ जिल्ला, सुन्दर हरैचा नगरपालिकाको गोठगाउँमा रहनेछ । </div><div class="footnote-text footnote-asterisk">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="content-paragraph"><span class="bold">४. विश्वविद्यालय स्वशासित सङ्गठित संस्था हुनेः</span> (१) विश्वविद्यालय अविच्छिन्न उत्तराधिकारवाला एक स्वशासित र सङ्गठित संस्था हुनेछ । </div><div class="content-paragraph numbered-section-item"> (२) विश्वविद्यालयको सबै काम कारबाहीको निमित्त आफ्नो छुट्टै छाप हुनेछ । </div><div class="content-paragraph numbered-section-item"> (३) विश्वविद्यालयले व्यक्ति सरह चल अचल सम्पत्ति प्राप्त गर्न, उपभोग गर्न, बेचविखन गर्न, वा अन्य किसिमले व्यवस्था गर्न सक्नेछ । </div><div class="content-paragraph numbered-section-item"> (४) विश्वविद्यालयले व्यक्ति सरह नालिस उजुर गर्न र विश्वविद्यालय उपर पनि सोही नामबाट नालिस उजुर लाग्न सक्नेछ । </div><div class="content-paragraph"><span class="bold">५. विश्वविद्यालयको संगठनः</span> विश्वविद्यालयको सङ्गठन देहाय बमोजिम हुनेछ र यिनीहरुको सामुहिक रुप नै विश्वविद्यालयको स्वरुप हुनेछः- </div><div class="content-paragraph sub-numbered-section-item"> (क) सभा, </div><div class="content-paragraph sub-numbered-section-item"> (ख) प्राज्ञिक परिषद्, </div><div class="content-paragraph sub-numbered-section-item"> (ग) कार्यकारी परिषद्, </div><div class="content-paragraph sub-numbered-section-item"> (घ) साधन-स्रोत परिषद्, </div><div class="content-paragraph sub-numbered-section-item"> (ङ) क्याम्पस, </div><div class="content-paragraph sub-numbered-section-item"> (च) सङ्काय, </div><div class="content-paragraph sub-numbered-section-item"> (छ) सेवा आयोग, </div><div class="content-paragraph sub-numbered-section-item"> (ज) तोकिएका अन्य निकायहरु, </div><div class="content-paragraph"><span class="bold">६. विश्वविद्यालयका पदाधिकारीहरुः</span> विश्वविद्यालयमा देहाय बमोजिमका पदाधिकारीहरु रहनेछन्ः- </div><div class="content-paragraph sub-numbered-section-item"> (क) कुलपति, </div><div class="content-paragraph sub-numbered-section-item"> (ख) सहकुलपति, </div><div class="content-paragraph sub-numbered-section-item"> (ग) उपकुलपति, </div><div class="content-paragraph sub-numbered-section-item"> (घ) रजिष्ट्रार, </div><div class="content-paragraph sub-numbered-section-item"> (ङ) डीन, </div><div class="content-paragraph sub-numbered-section-item"> (च) सेवा आयोगको अध्यक्ष </div><div class="content-paragraph sub-numbered-section-item"> (छ) तोकिएका वा अन्य पदाधिकारीहरु </div><div class="content-paragraph"><span class="bold">७. सभाको गठनः-</span> (१) विश्वविद्यालयमा सर्वोच्च निकायको रुपमा एक सभा रहनेछ । </div><div class="content-paragraph numbered-section-item"> (२) सभाको गठन देहाय बमोजिम हुनेछः- </div><div class="flex-list-item"><span>(क) कुलपति</span><span>- अध्यक्ष</span></div><div class="flex-list-item"><span>(ख) सहकुलपति</span><span>-उपाध्यक्ष</span></div><div class="flex-list-item"><span>(ग) उपकुलपति</span><span>-सदस्य</span></div><div class="flex-list-item"><span><span class="footnote-marker footnote-asterisk"></span>(घ) विश्वविद्यालयको केन्द्रीय कार्यालय रहेको निर्वाचन क्षेत्रका पहिलो हुने निर्वाचित हुने निर्वाचन प्रणाली अन्तर्गत निर्वाचित प्रतिनिधि सभा र प्रदेश सभाका सदस्य</span><span>-सदस्य</span></div><div class="flex-list-item"><span>(ङ) अन्य विश्वविद्यालयका उपकुलपतिहरु</span><span>-सदस्य</span></div><div class="flex-list-item"><span>(च) सदस्य, राष्ट्रिय योजना आयोग (शिक्षा हेर्ने)</span><span>-सदस्य</span></div><div class="flex-list-item"><span>(छ) सचिव, शिक्षा, विज्ञान तथा प्रविधि मन्त्रालय</span><span>-सदस्य</span></div><div class="flex-list-item"><span>(ज) सचिव, अर्थ मन्त्रालय</span><span>-सदस्य</span></div><div class="flex-list-item"><span><span class="footnote-marker footnote-asterisk"></span>(झ) लब्धप्रतिष्ठित विद्वानहरुमध्येबाट समावेशी आधारमा कम्तीमा दुईजना महिला सहित पाँचजना</span><span>-सदस्य</span></div><div class="flex-list-item"><span>(ञ) डीनहरु</span><span>-सदस्य</span></div><div class="flex-list-item"><span><span class="footnote-marker footnote-asterisk"></span>(ट) विश्वविद्यालयको केन्द्रीय कार्यालय रहेको नगर कार्यपालिकाको प्रमुख र उपप्रमुख</span><span>-सदस्य</span></div><div class="flex-list-item"><span>(ठ) क्याम्पस प्रमुखहरुमध्येबाट छ जना</span><span>-सदस्य</span></div><div class="flex-list-item"><span>(ड) विश्वविद्यालयको विषय समितिका अध्यक्षहरु मध्येबाट तीन जना</span><span>-सदस्य</span></div><div class="flex-list-item"><span><span class="footnote-marker footnote-asterisk"></span>(ढ) विश्वविद्यालयका नेपाल प्राध्यापक सङ्घ, क्याम्पस इकाईका अध्यक्ष र सचिवको निर्वाचक मण्डलले समानुपातिक एकल सङ्क्रमणीय मतका आधारमा समावेशी सिद्धान्त बमोजिम निर्वाचित कम्तीमा दुईजना महिला सहित पाँच जना शिक्षकहरु</span><span>-सदस्य</span></div><div class="flex-list-item"><span><span class="footnote-marker footnote-asterisk"></span><span class="footnote-marker footnote-plus"></span>(ढ१) नेपाल प्राध्यापक सङ्घको प्रतिनिधि एकजना</span><span>-सदस्य</span></div><div class="flex-list-item"><span><span class="footnote-marker footnote-asterisk"></span>(ढ२) पूर्वाञ्चल विश्वविद्यालय प्राध्यापक सङ्घको प्रतिनिधि एकजना</span><span>-सदस्य</span></div><div class="flex-list-item"><span><span class="footnote-marker footnote-circle-dot"></span>(ण) प्रतिनिधि, प्राज्ञिक परिषद्</span><span>-सदस्य</span></div><div class="footnote-text footnote-asterisk">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="footnote-text footnote-plus">केही नेपाल ऐनलाई संशोधन गर्ने ऐन, २०६३ द्वारा थप ।</div><div class="footnote-text footnote-circle-dot">केही नेपाल ऐन संशोधन गर्ने ऐन, २०७२ द्वारा झिकिएको ।</div><div class="content-paragraph numbered-section-item"> (३) पदेन सदस्यहरु बाहेक सभाका अन्य सदस्यहरुको मनोनयन कार्यकारी परिषद्को सिफारिसमा कुलपतिबाट हुनेछ । </div><div class="content-paragraph numbered-section-item"> (४) मनोनीत सदस्यहरुको पदावधि तीन वर्षको हुनेछ । </div><div class="content-paragraph"><span class="bold">८. सभाको बैठकः</span> (१) सभाको बैठक वर्षको कम्तीमा एक पटक बस्नेछ । </div><div class="content-paragraph numbered-section-item"> (२) सभाको बैठकको अध्यक्षता सभाको अध्यक्षले गर्नेछ । अध्यक्षको अनुपस्थितिमा बैठकको अध्यक्षता सभाका उपाध्यक्षले गर्नेछ र अध्यक्ष तथा उपाध्यक्षको अनुपस्थितिमा सभाको बैठकको अध्यक्षता उपकुलपतिले गर्नेछ । </div><div class="content-paragraph numbered-section-item"><span class="footnote-marker footnote-asterisk"></span>(२क) सभाको अध्यक्षता गर्ने व्यक्तिले सभाको बैठकको निर्णय प्रमाणित गर्नेछ । </div><div class="content-paragraph numbered-section-item"> (३) सभाको बैठक सम्बन्धी अन्य कार्यविधि तोकिए बमोजिम हुनेछ र त्यसरी नतोकिएसम्म बैठक सम्बन्धी कार्यविधि सभा आफैंले निर्धारण गर्नेछ । </div><div class="content-paragraph"><span class="bold">९. सभाको काम, कर्तव्य र अधिकारः</span> सभाको काम, कर्तव्य र अधिकार देहाय बमोजिम हुनेछः- </div><div class="content-paragraph sub-numbered-section-item"> (क) विश्वविद्यालयको नीति निर्धारण गर्ने । </div><div class="content-paragraph sub-numbered-section-item"> (ख) विश्वविद्यालयलाई मार्गदर्शन गर्ने । </div><div class="content-paragraph sub-numbered-section-item"> (ग) विश्वविद्यालयको शैक्षिक कार्यक्रमहरुको सञ्चालन र प्रबन्ध गर्ने, गराउने । </div><div class="content-paragraph sub-numbered-section-item"> (घ) क्याम्पसहरुको संस्थापन एवं सम्बन्धन बारे आवश्यक प्रबन्ध गर्ने, गराउने । </div><div class="content-paragraph sub-numbered-section-item"> (ङ) विश्वविद्यालयबाट प्रदान गरिने उपाधिहरु निर्धारण गर्ने र प्रदान गर्ने । </div><div class="content-paragraph sub-numbered-section-item"> (च) विश्वविद्यालयको वार्षिक बजेट र कार्यक्रम स्वीकृत गर्ने । </div><div class="content-paragraph sub-numbered-section-item"> (छ) विश्वविद्यालय सम्बन्धी नियमहरु पारित गर्ने । </div><div class="content-paragraph sub-numbered-section-item"> (ज) विश्वविद्यालयका आङ्गिक एवं विश्वविद्यालयबाट सम्बन्धन प्राप्त क्याम्पसहरुलाई निर्देशन दिने र मार्ग दर्शन गर्ने । </div><div class="content-paragraph sub-numbered-section-item"> (झ) विश्वविद्यालय अन्तर्गतका निकायहरुको वार्षिक प्रतिवेदन माथि छलफल गर्ने र कार्यक्रमको मूल्याङ्कन गर्ने । </div><div class="content-paragraph sub-numbered-section-item"> (ञ) विश्वविद्यालयको लेखापरीक्षण प्रतिवेदन माथि छलफल गर्ने र स्वीकृति दिने । </div><div class="content-paragraph sub-numbered-section-item"> (ट) विश्वविद्यालय अन्तर्गतका विभिन्न निकायहरुको शैक्षिक तथा प्रशासनिक नीति निर्धारण गर्ने, गराउने । </div><div class="content-paragraph sub-numbered-section-item"> (ठ) विश्वविद्यालयको कुनै नयाँ कार्यक्रम सञ्चालन गर्ने अनुमति प्रदान गर्ने । </div><div class="content-paragraph sub-numbered-section-item"> (ड) विश्वविद्यालयको आवश्यकता अनुसार विभिन्न समिति, उपसमिति वा कार्य टोलीहरुको गठन गर्ने । </div><div class="content-paragraph sub-numbered-section-item"> (ढ) विश्वविद्यालयको पदाधिकारी, शिक्षक तथा कर्मचारीको सेवा तथा शर्त निर्धारण गर्ने । </div><div class="content-paragraph sub-numbered-section-item"> (ण) तोकिए बमोजिम अन्य काम गर्ने । </div><div class="footnote-text footnote-plus">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="footnote-text footnote-asterisk">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</div><div class="content-paragraph"><span class="bold">१०. प्राज्ञिक परिषद्‌को गठनः</span> (१) विश्वविद्यालयको शैक्षिक तथा प्राज्ञिक निकायको रुपमा काम गर्न देहायका सदस्यहरु भएको एक प्राज्ञिक परिषद् हुनेछः- </div><div class="flex-list-item"><span>(क) उपकुलपति</span><span>- अध्यक्ष</span></div><div class="flex-list-item"><span>(ख) रजिष्ट्रार</span><span>-सदस्य</span></div><div class="flex-list-item"><span>(ग) डीनहरु</span><span>-सदस्य</span></div><div class="flex-list-item"><span>(घ) विश्वविद्यालयका विभिन्न विषय समितिका अध्यक्षहरु मध्येबाट पाँच जना</span><span>-सदस्य</span></div><div class="flex-list-item"><span>(ङ) प्रमुख, पाठ्यक्रम अनुसन्धान तथा विकास केन्द्र</span><span>-सदस्य</span></div><div class="flex-list-item"><span>(च) विश्वविद्यालय अनुसन्धान महाशाखा, योजना महाशाखा र समन्वय महाशाखाका प्रमुखहरु</span><span>-सदस्य</span></div><div class="flex-list-item"><span>(छ) वरिष्ठ प्राध्यापकहरु मध्येबाट दुई जना</span><span>-सदस्य</span></div><div class="flex-list-item"><span>(ज) क्याम्पस प्रमुखहरुमध्येबाट चार जना</span><span>-सदस्य</span></div><div class="flex-list-item"><span>(झ) लव्ध प्रतिष्ठित विद्वानहरु मध्येबाट दुई जना</span><span>-सदस्य</span></div><div class="flex-list-item"><span>(ञ) डीनहरु मध्येबाट उपकुलपतिले तोकेको व्यक्ति</span><span>-सदस्य-सचिव</span></div><div class="content-paragraph numbered-section-item"> (२) पदेन सदस्यहरु बाहेक अन्य सदस्यहरुको मनोनयन कार्यकारी परिषद्‌को सिफारिसमा कुलपतिबाट हुनेछ । </div><div class="content-paragraph numbered-section-item"> (३) मनोनीत सदस्यहरुको पदावधि तीन वर्षको हुनेछ । </div><div class="content-paragraph numbered-section-item"> (४) प्राज्ञिक परिषद्‌को बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्म बैठक सम्बन्धी कार्यविधि प्राज्ञिक परिषद् आफैंले निर्धारण गर्नेछ । </div><div class="content-paragraph"><span class="bold">११. प्राज्ञिक परिषद्‌को काम, कर्तव्य र अधिकारः</span> प्राज्ञिक परिषद्‌को काम, कर्तव्य र अधिकार देहाय बमोजिम हुनेछः- </div><div class="content-paragraph sub-numbered-section-item"> (क) विश्वविद्यालयको पाठ्यक्रम निर्धारण तथा स्वीकृत गर्ने । </div><div class="content-paragraph sub-numbered-section-item"> (ख) परीक्षाको किसिम तोक्ने । </div><div class="content-paragraph sub-numbered-section-item"> (ग) विद्यार्थी भर्ना सम्बन्धी योग्यता र सङ्ख्या निर्धारण गर्ने । </div><div class="content-paragraph sub-numbered-section-item"> (घ) अनुसन्धान सम्बन्धी नीति तर्जुमा गर्ने र अनुसन्धान कार्यक्रमहरुलाई स्वीकृत प्रदान गर्ने । </div><div class="content-paragraph sub-numbered-section-item"> (ङ) विद्यार्थीहरुको शैक्षिक कार्यक्रमको मूल्याङ्कन गर्ने । </div><div class="content-paragraph sub-numbered-section-item"> (च) शिक्षण र अनुसन्धानको स्तर निर्धारण गर्ने । </div><div class="content-paragraph sub-numbered-section-item"> (छ) मानार्थ उपाधिहरुको व्यवस्था गर्ने । </div><div class="content-paragraph sub-numbered-section-item"> (ज) तोकिए बमोजिमका अन्य कामहरु गर्ने । </div><div class="content-paragraph"><span class="bold">१२. कार्यकारी परिषद्‌को गठनः</span> (१) विश्वविद्यालयको कार्यकारी निकायको रुपमा काम गर्न देहायका सदस्यहरु भएको एक कार्यकारी परिषद् हुनेछः- </div><div class="flex-list-item"><span>(क) उपकुलपति</span><span>- अध्यक्ष</span></div><div class="flex-list-item"><span>(ख) डीनहरु मध्येबाट दुई जना</span><span>-सदस्य</span></div><div class="flex-list-item"><span>(ग) शिक्षकहरु मध्येबाट एक जना</span><span>-सदस्य</span></div><div class="flex-list-item"><span>(घ) रजिष्ट्रार</span><span>-सदस्य-सचिव</span></div><div class="content-paragraph numbered-section-item"> (२) उपदफा (१) को खण्ड (ख) र (ग) बमोजिमका सदस्यहरुको मनोनयन उपकुलपतिको सिफारिसमा सभाले गर्नेछ । </div><div class="content-paragraph numbered-section-item"> (३) मनोनीत सदस्यहरुको पदावधि तीन वर्षको हुनेछ । </div><div class="content-paragraph numbered-section-item"> (४) कार्यकारी परिषद्‌को बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्म बैठक सम्बन्धी कार्यविधि कार्यकारी परिषद् आफैंले निर्धारण गर्नेछ । </div><div class="content-paragraph"><span class="bold">१३. कार्यकारी परिषद्‌को काम, कर्तव्य र अधिकारः</span> कार्यकारी परिषद्‌को काम, कर्तव्य र अधिकार देहाय बमोजिम हुनेछ । </div><div class="content-paragraph sub-numbered-section-item"> (क) सभाको निर्णय एवं निर्देशनहरु कार्यान्वयन गर्ने, गराउने । </div><div class="content-paragraph sub-numbered-section-item"> (ख) राष्ट्रिय शिक्षा नीतिको परिधिभित्र रही आफ्नो कार्य सञ्चालन गर्ने, गराउने । </div><div class="content-paragraph sub-numbered-section-item"> (ग) सभामा पेश हुने वार्षिक कार्यक्रम, बजेट, प्रगति विवरण, लेखापरीक्षण प्रतिवेदन र अन्य प्रस्तावहरु तयार गर्ने । </div><div class="content-paragraph sub-numbered-section-item"> (घ) तोकिए बमोजिम अन्य कामहरु गर्ने, गराउने </div><div class="content-paragraph"><span class="bold">१४. साधन-श्रोत परिषद्‌को गठनः</span> (१) विश्वविद्यालयको भौतिक साधन र आर्थिक श्रोतको सङ्कलन तथा परिचालन गर्ने कामको लागि देहाय बमोजिमका सदस्यहरु भएको एक साधन-श्रोत परिषद् हुनेछः- </div><div class="flex-list-item"><span>(क) कार्यकारी परिषद्बाट मनोनीत व्यक्ति</span><span>- अध्यक्ष</span></div><div class="flex-list-item"><span>(ख) डीनहरु मध्येबाट तीन जना</span><span>-सदस्य</span></div><div class="flex-list-item"><span>(ग) क्याम्पस प्रमुखहरुमध्येबाट तीन जना</span><span>-सदस्य</span></div><div class="flex-list-item"><span>(घ) उद्योगपति, व्यापारी तथा कृषक तथा चन्दादाताहरु मध्येबाट आठ जना</span><span>-सदस्य</span></div><div class="flex-list-item"><span><span class="footnote-marker footnote-asterisk"></span>(ङ) विश्वविद्यालयको केन्द्रीय कार्यालय रहेको नगर कार्यपालिकाको प्रमुख समेत रहने गरी विश्वविद्यालयको केन्द्रीय कार्यालय रहेको प्रदेश अन्तर्गतका नगर कार्यपालिकाका प्रमुखहरुमध्येबाट चार जना</span><span>-सदस्य</span></div><div class="flex-list-item"><span>(च)</span><span>-सदस्य</span></div><div class="flex-list-item"><span>(छ) लब्ध प्रतिष्ठित व्यक्तिहरु मध्येबाट तीन जना</span><span>-सदस्य</span></div><div class="flex-list-item"><span>(ज) रजिष्ट्रार</span><span>-सदस्य-सचिव</span></div><div class="footnote-text footnote-asterisk">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="footnote-text footnote-bullet">केही नेपाल ऐन संशोधन गर्ने ऐन, २०७२ द्वारा झिकिएको ।</div><div class="content-paragraph numbered-section-item"> (२) पदेन सदस्यहरु बाहेक अन्य सदस्यहरुको मनोनयन कार्यकारी परिषद्ले गर्नेछ । </div><div class="content-paragraph numbered-section-item"> (३) अध्यक्ष र मनोनीत सदस्यहरुको पदावधि चार वर्षको हुनेछ र पदावधि समाप्त भएपछि निजहरुको पुनः मनोनयन हुन सक्नेछ । </div><div class="content-paragraph numbered-section-item"> (४) साधन-श्रोत परिषद्को बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्म बैठक सम्बन्धी कार्यविधि साधन-श्रोत परिषद् आफैंले निर्धारण गर्नेछ । </div><div class="content-paragraph"><span class="bold">१५. साधन-श्रोत परिषद्‌को काम, कर्तव्य र अधिकारः</span> साधन-श्रोत परिषद्को काम, कर्तव्य र अधिकार तोकिए बमोजिम हुनेछ । </div><div class="content-paragraph"><span class="bold">१६. क्याम्पसहरुको सञ्चालनः</span> (१) विश्वविद्यालयले उच्च शिक्षा प्रदान गर्न राष्ट्रिय शिक्षा नीति अनुरुप विभिन्न विषयका क्याम्पसहरुको स्थापना तथा सञ्चालन गर्न सक्नेछ । </div><div class="content-paragraph numbered-section-item"> (२) उपदफा (१) बमोजिम विश्वविद्यालयबाट स्थापना तथा सञ्चालन गरिने क्याम्पस सम्बन्धी व्यवस्था तोकिए बमोजिम हुनेछ । </div><div class="content-paragraph"><span class="bold">१७. क्याम्पसहरुको हस्तान्तरण सम्बन्धी व्यवस्थाः</span> (१) यो ऐन प्रारम्भ हुँदाका बखत त्रिभुवन विश्वविद्यालयको आङ्गिक क्याम्पसको रुपमा सञ्चालन भएका नेपाल <span class="form-field large"></span> भित्रका कुनै क्याम्पसहरु विश्वविद्यालयको आङ्गिक क्याम्पसको रुपमा रहन चाहेमा त्रिभुवन विश्वविद्यालयको स्वीकृति लिई तोकिएका आधारमा त्यस्ता क्याम्पसहरु विश्वविद्यालयमा हस्तान्तरण हुन सक्नेछन् । </div><div class="content-paragraph numbered-section-item"> (२) यो ऐन प्रारम्भ हुँदाका बखत त्रिभुवन विश्वविद्यालयसँग सम्बन्धन प्राप्त नेपाल <span class="form-field large"></span> भित्रका कुनै क्याम्पसहरु सो क्याम्पसको सहमतिको आधारमा विश्वविद्यालयले सम्बन्धन प्रदान गर्न सक्नेछ । </div><div class="content-paragraph numbered-section-item"> (३) उपदफा (२) बमोजिम कुनै क्याम्पसले विश्वविद्यालयसँग सम्बन्धन प्राप्त गर्न चाहेमा त्यसको अग्रिम जानकारी त्रिभुवन विश्वविद्यालयलाई दिनु पर्नेछ । </div><div class="content-paragraph numbered-section-item"> (४) क्याम्पसहरुको हस्तान्तरण तथा सम्बन्धन प्रदान गर्ने सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"><span class="bold">१८. संकायः</span> (१) विश्वविद्यालयबाट सञ्चालन गरिने उच्च शिक्षाको लागि तोकिएका विषयहरुमा तोकिए बमोजिमका सङ्कायहरु रहनेछन् । </div><div class="footnote-text footnote-asterisk">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="content-paragraph numbered-section-item"> (२) उपदफा (१) बमोजिम रहने सङ्कायहरुको काम, कर्तव्य र अधिकार तोकिए बमोजिम हुनेछ । </div><div class="content-paragraph"><span class="bold">१९. सेवा आयोगको गठनः</span> (१) विश्वविद्यालयको शिक्षक तथा कर्मचारीहरुको नियुक्ति तथा बढुवाको लागि सिफारिस गर्न देहाय बमोजिमको एक सेवा आयोग हुनेछः- </div><div class="flex-list-item"><span>(क) कुलपतिबाट नियुक्त व्यक्ति</span><span>- अध्यक्ष</span></div><div class="flex-list-item"><span>(ख) सदस्य, लोकसेवा आयोग</span><span>-सदस्य</span></div><div class="flex-list-item"><span>(ग) प्राध्यापकहरु मध्येबाट एक जना</span><span>-सदस्य</span></div><div class="content-paragraph numbered-section-item"> (२) उपदफा (१) को खण्ड (क) र (ग) बमोजिमका अध्यक्ष र सदस्यको नियुक्तिको लागि सिफारिस पेश गर्न कुलपतिबाट सहकुलपतिको अध्यक्षतामा सभाका दुई जना सदस्यहरु रहेको एक समिति गठन हुनेछ र सो समितिको सिफारिसमा कुलपतिबाट अध्यक्ष र सदस्यको नियुक्ति हुनेछ । </div><div class="content-paragraph numbered-section-item"> (३) उपदफा (२) बमोजिम नियुक्त हुने अध्यक्ष तथा सदस्यको पदावधि चार वर्षको हुनेछ । </div><div class="content-paragraph numbered-section-item"> (४) सेवा आयोगको बैठक सम्बन्धी कार्यविधि तोकिए बमोजिम हुनेछ र त्यसरी नतोकिएसम्म बैठक सम्बन्धी कार्यविधि सेवा आयोग आफैंले निर्धारण गर्नेछ । </div><div class="content-paragraph"><span class="bold">२०. सेवा आयोगको अन्य काम, कर्तव्य र अधिकारः</span> सेवा आयोगको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph"><span class="bold">२१. सेवा आयोगको अध्यक्ष तथा सदस्यको पारिश्रमिक र सुविधाः</span> सेवा आयोगको अध्यक्ष तथा सदस्यको पारिश्रमिक, सुविधा र सेवाका शर्तहरु तोकिए बमोजिम हुनेछ । </div><div class="content-paragraph"><span class="bold">२२. कुलपतिः</span> (१) प्रधानमन्त्री विश्वविद्यालयको कुलपति हुनेछ । </div><div class="content-paragraph numbered-section-item"> (२) कुलपति विश्वविद्यालयको प्रमुख र सभाको अध्यक्ष हुनेछ । </div><div class="content-paragraph numbered-section-item"> (३) कुलपतिले विश्वविद्यालय वा विश्वविद्यालयसँग सम्बन्धित जुनसुकै विषय वा वस्तुको निरीक्षण गर्न र आवश्यक निर्देशन दिन सक्नेछ । </div><div class="content-paragraph"><span class="bold">२३. सह-कुलपतिः</span> (१) शिक्षा, विज्ञान तथा प्रविधि मन्त्री वा राज्यमन्त्री विश्वविद्यालयको सहकुलपति हुनेछ । </div><div class="content-paragraph numbered-section-item"> (२) सहकुलपतिले आवश्यकता अनुसार विश्वविद्यालयको निरीक्षण गर्न र निर्देशन दिन सक्नेछ । </div><div class="footnote-text footnote-asterisk">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="content-paragraph"><span class="bold">२४. उप-कुलपतिः</span> (१) उपकुलपति विश्वविद्यालयमा पूरा समय काम गर्ने प्रमुख पदाधिकारी हुनेछ । </div><div class="content-paragraph numbered-section-item"> (२) उपकुलपति पदमा नियुक्तिको लागि सिफारिस पेश गर्न कुलपतिबाट सहकुलपतिको अध्यक्षतामा सभाका दुई जना सदस्यहरु रहेको एक समिति गठन हुनेछ र सो समितिको सिफारिसमा कुलपतिबाट उपकुलपतिको नियुक्ति हुनेछ । </div><div class="content-paragraph numbered-section-item"> (३) उपकुलपतिको पदावधि चार वर्षको हुनेछ । </div><div class="content-paragraph numbered-section-item"> (४) उपकुलपतिको पारिश्रमिक, सुविधा र सेवाका शर्तहरु तोकिए बमोजिम हुनेछ । </div><div class="content-paragraph"><span class="bold">२५. उपकुलपतिको काम, कर्तव्य र अधिकारः</span> (१) उपकुलपतिको काम, कर्तव्य र अधिकार देहाय बमोजिम हुनेछः- </div><div class="content-paragraph sub-numbered-section-item"> (क) विश्वविद्यालयको सबै काम कारबाही उपर उपकुलपतिको सामान्य नियन्त्रण रहनेछ र निजले विश्वविद्यालयको काम कारबाहीमा निर्देशन दिन र रेखदेख गर्न सक्नेछ । </div><div class="content-paragraph sub-numbered-section-item"> (ख) उपकुलपतिले सभाको निर्णय र निर्देशनहरु कार्यान्वयन गर्नु, गराउनु पर्नेछ । </div><div class="content-paragraph sub-numbered-section-item"> (ग) यो ऐन वा यस ऐन अन्तर्गत बनेका नियममा कुनै निकाय वा पदाधिकारीले गर्ने भनी उल्लेख भएका कामहरु बाहेक अन्य कामहरु उपकुलपतिले गर्नेछ । त्यस बमोजिम गरेको कामको जानकारी उपकुलपतिले तुरुन्त कुलपतिलाई गराउनु पर्नेछ र लगत्तै यसपछि बस्ने सभाको बैठकबाट अनुमोदन गराउनु पर्नेछ। </div><div class="content-paragraph sub-numbered-section-item"> (घ) सभामा पेश हुने विषयहरु उपकुलपति मार्फत पेश हुनेछन् । </div><div class="content-paragraph sub-numbered-section-item"> (ङ) उपकुलपतिको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph"><span class="bold">२६. रजिष्ट्रारः</span> (१) विश्वविद्यालयको रजिष्ट्रारको नियुक्ति उपकुलपतिको सिफारिसमा कुलपतिबाट हुनेछ । </div><div class="content-paragraph numbered-section-item"> (२) रजिष्ट्रार विश्वविद्यालयमा पूरा समय काम गर्ने पदाधिकारी हुनेछ । </div><div class="content-paragraph numbered-section-item"> (३) रजिष्ट्रारको पदावधि चार वर्षको हुनेछ । </div><div class="content-paragraph numbered-section-item"> (४) रजिष्ट्रारको काम, कर्तव्य र अधिकार तथा पारिश्रमिक, सुविधा र सेवाका शर्तहरु तोकिए बमोजिम हुनेछ । </div><div class="content-paragraph numbered-section-item"><span class="footnote-marker footnote-asterisk"></span>(५) रजिष्ट्रारले सभाको निर्णय वा आदेशको अभिलेख गरी राखु पर्नेछ । सो निर्णय वा आदेशको एक प्रति कुलपति समक्ष पठाउनु पर्नेछ । </div><div class="content-paragraph"><span class="bold">२७. डीनः</span> (१) डीनको नियुक्ति कार्यकारी परिषद्बाट हुनेछ । </div><div class="content-paragraph numbered-section-item"> (२) डीनको पदावधि चार वर्षको हुनेछ । </div><div class="content-paragraph numbered-section-item"> (३) डीनको काम, कर्तव्य र अधिकार तथा पारिश्रमिक, सुविधा र सेवाका शर्तहरु तोकिए बमोजिम हुनेछ । </div><div class="content-paragraph"><span class="bold">२८. अन्य पदाधिकारीः</span> (१) विश्वविद्यालयमा तोकिए बमोजिमका अन्य पदाधिकारीहरु रहनेछन् । </div><div class="content-paragraph numbered-section-item"> (२) अन्य पदाधिकारीहरुको नियुक्ति, काम, कर्तव्य र अधिकार तथा पारिश्रमिक, सुविधा र सेवाका शर्तहरु तोकिए बमोजिम हुनेछ । </div><div class="content-paragraph"><span class="footnote-marker footnote-plus"></span><span class="bold">२८क.नियुक्ति गर्नु पर्ने अवधिः</span> यस ऐनमा अन्यत्र जुनसुकै कुरा लेखिएको भए तापनि विश्वविद्यालयको कुनै पदाधिकारीको पद रिक्त भएमा सम्बन्धित अधिकारीले रिक्त भएको तीन महिनाभित्र त्यस्तो पदमा नियुक्ति गरी पूर्ति गर्नु पर्नेछ । </div><div class="content-paragraph"><span class="footnote-marker footnote-plus"></span><span class="bold">२८ख.जिम्मेवारी तोक्न सक्नेः</span> यस ऐनमा अन्यत्र जुनसुकै कुरा लेखिएको भए तापनि विश्वविद्यालयको कुनै पद रिक्त भएमा सो पदपूर्ति नभएसम्म दैनिक कार्य सञ्चालन गर्न बढीमा तीन महिनाको लागि उपकुलपतिको जिम्मेवारी सहकुलपतिको परामर्शमा कुलपतिले र अन्य पदाधिकारीको जिम्मेवारी उपकुलपतिले विश्वविद्यालयको कुनै वरिष्ठतम प्राध्यापकलाई तोक्नेछ । </div><div class="content-paragraph"><span class="footnote-marker footnote-asterisk"></span><span class="bold">२८ग.पदबाट हटाउन सकिनेः</span> (१) उपकुलपति, शिक्षाध्यक्ष, रजिष्ट्रार वा सेवा आयोगको अध्यक्षले आफ्नो पद अनुरुपको जिम्मेवारी पूरा नगरेको, इमान्दारीपूर्वक काम नगरेको वा निजले पद अनुकूलको आचरण नगरेको भनी सभामा तत्काल रहेका एक तिहाइ सदस्यले निजलाई पदबाट हटाउन कुलपति समक्ष लिखित निवेदन दिएमा कुलपतिले सभाको कुनै सदस्यको अध्यक्षतामा विश्वविद्यालय अनुदान आयोगको सदस्य र शिक्षा, विज्ञान तथा प्रविधि मन्त्रालयको सचिव रहेको तीन सदस्यीय छानबिन समिति गठन गर्नेछ । </div><div class="content-paragraph numbered-section-item"> (२) उपदफा (१) बमोजिम गठित छानबिन समितिले सो सम्बन्धमा आवश्यक छानबिन गरी तीस दिनभित्र आफ्नो प्रतिवेदन कुलपति समक्ष पेश गर्नु पर्नेछ । </div><div class="content-paragraph numbered-section-item"> (३) उपदफा (२) बमोजिमको प्रतिवेदन प्राप्त भएपछि कुलपतिले सो प्रतिवेदन सभा समक्ष पेश गर्नेछ । </div><div class="content-paragraph numbered-section-item"> (४) उपदफा (२) बमोजिम पेश भएको प्रतिवेदन उपर छलफल हुँदा सभाका कुल सदस्य सङ्ख्याको कम्तीमा एकाउन्न प्रतिशत सदस्यले उपकुलपति, शिक्षाध्यक्ष, रजिष्ट्रार वा सेवा आयोगको अध्यक्षलाई पदबाट हटाउन निर्णय गरेमा कुलपतिले उपकुलपति, शिक्षाध्यक्ष, रजिष्ट्रार वा सेवा आयोगको अध्यक्षलाई पदबाट हटाउनेछ । </div><div class="content-paragraph numbered-section-item"> तर त्यसरी हटाउनु अघि निजलाई सफाई पेश गर्ने मौकाबाट वञ्चित गरिने छैन। </div><div class="content-paragraph numbered-section-item"> (५) उपकुलपति, शिक्षाध्यक्ष, रजिष्ट्रार र सेवा आयोगको अध्यक्ष बाहेक विश्वविद्यालयका अन्य पदाधिकारीलाई उपदफा (१) बमोजिमको आरोप छानबिन गर्दा वा पदबाट हटाउँदा अपनाउनु पर्ने प्रक्रिया तोकिए बमोजिम हुनेछ । </div><div class="content-paragraph numbered-section-item"> (६) यस दफा बमोजिम कुनै पदाधिकारी उपर छानबिन शुरु भएमा छ महिनाभित्र अन्तिम निर्णय गरिसक्नु पर्नेछ । त्यस्तो अन्तिम निर्णय नभएसम्म निजले आफू बहाल रहेको पदमा काम गर्न पाउने छैन । </div><div class="content-paragraph numbered-section-item"> (७) उपदफा (६) बमोजिमको पदाधिकारीले गर्ने दैनिक काम सम्पादन गर्नका लागि कुलपतिले विश्वविद्यालयको वरिष्ठतम् पदाधिकारीलाई जिम्मेवारी तोक्न सक्नेछ । </div><div class="footnote-text footnote-plus">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</div><div class="footnote-text footnote-asterisk">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="footnote-text footnote-plus">केही नेपाल ऐनलाई संशोधन गर्ने ऐन, २०६४ द्वारा थप ।</div><div class="content-paragraph"><span class="bold">२९. विद्या परिषद्‌को गठनः</span> (१) प्रत्येक सङ्कायमा शैक्षिक तथा प्राज्ञिक कार्यक्रमहरुको सञ्चालनका लागि तोकिए बमोजिमको एक विद्या परिषद् रहनेछ । </div><div class="content-paragraph numbered-section-item"> (२) उपदफा (१) बमोजिमको विद्या परिषद् अन्तर्गत तोकिए बमोजिमका विषय समितिहरु रहनेछन् । </div><div class="content-paragraph numbered-section-item"> (३) विद्या परिषद् र सो अन्तर्गतमा रहने विषय समितिको काम, कर्तव्य र अधिकार तथा बैठक सम्बन्धी कार्यविधि तोकिए बमोजिम हुनेछ । </div><div class="content-paragraph"><span class="bold">३०. अनुसन्धान केन्द्रहरुको स्थापना र सञ्चालनः</span> (१) विश्वविद्यालयले शैक्षिक, प्राज्ञिक तथा अनुसन्धान सम्बन्धी कार्य गर्नको लागि विभिन्न अनुसन्धान केन्द्रहरु स्थापना गर्न सक्नेछ । </div><div class="content-paragraph numbered-section-item"> (२) उपदफा (१) बमोजिम स्थापना हुने अनुसन्धान केन्द्रहरुको काम, कर्तव्य र अधिकार तथा सञ्चालन विधि तोकिए बमोजिम हुनेछ । </div><div class="content-paragraph"><span class="bold">३१. विश्वविद्यालयको कोषः</span> (१) विश्वविद्यालयको आफ्नो एउटा छुट्टै कोष हुनेछ र सो कोषमा देहायका रकमहरु रहनेछन्ः- </div><div class="content-paragraph sub-numbered-section-item"> (क) नेपाल सरकारबाट प्राप्त सहयोग वा अनुदान रकम, </div><div class="content-paragraph sub-numbered-section-item"> (ख) कुनै व्यक्ति वा संस्थाले चन्दा, दान, दातव्य र आर्थिक सहायता स्वरुप प्रदान गरेको रकम, </div><div class="content-paragraph sub-numbered-section-item"> (ग) उद्योग, व्यापार व्यवसायसँग सम्बद्ध व्यक्ति वा संस्थाबाट प्राप्त सहयोग एवं अनुदानको रकम, </div><div class="content-paragraph sub-numbered-section-item"><span class="footnote-marker footnote-asterisk"></span>(घ) गाउँपालिका वा नगरपालिकाबाट प्राप्त सहयोग एवं अनुदानको रकम, </div><div class="content-paragraph sub-numbered-section-item"> (ङ) अन्तर्राष्ट्रिय सङ्घ, संस्था, विदेशी सरकार वा एजेन्सी वा वित्तीय सस्थाहरुबाट प्राप्त सहयोग एवं ऋणको रकम, </div><div class="content-paragraph sub-numbered-section-item"> (च) शुल्क वा अन्य कुनै श्रोतबाट प्राप्त रकम । </div><div class="content-paragraph numbered-section-item"> (२) उपदफा (१) को खण्ड (ङ) बमोजिम विश्वविद्यालयले कुनै रकम प्राप्त गर्दा नेपाल सरकारको स्वीकृति लिनु पर्नेछ । </div><div class="content-paragraph numbered-section-item"> (३) विश्वविद्यालयको कोषको रकम तोकिएको बैङ्कमा खाता खोली जम्मा गरिनेछ र विश्वविद्यालयको कोष र खाताको सञ्चालन तोकिए बमोजिम हुनेछ । </div><div class="content-paragraph numbered-section-item"> (४) विश्वविद्यालयको सबै खर्चहरु उपदफा (१) बमोजिमको कोषबाट व्यहोरिनेछ । </div><div class="content-paragraph"><span class="bold">३२. लेखा र लेखा परीक्षणः</span> (१) विश्वविद्यालयको आय व्ययको लेखा प्रचलित कानून बमोजिम राखिनेछ । </div><div class="content-paragraph numbered-section-item"><span class="footnote-marker footnote-asterisk"></span>(२) विश्वविद्यालयको लेखापरीक्षण महालेखा परीक्षकबाट हुनेछ । </div><div class="content-paragraph"><span class="bold">३३. उपाधि र प्रमाणपत्र दिने तथा समकक्षता एवं स्तर निर्धारण गर्नेः</span> (१) तोकिएको उच्च शिक्षा हासिल गर्ने विद्यार्थी, प्रशिक्षार्थी वा अनुसन्धानकर्तालाई विश्वविद्यालयले तोकिए बमोजिमको प्रमाणपत्र दिन र अनुसन्धानात्मक कार्य गर्ने एवं प्राज्ञिक क्षेत्रमा प्रशंसनीय कार्य गर्ने व्यक्तिलाई मानार्थ उपाधि प्रदान गर्न सक्नेछ । </div><div class="content-paragraph numbered-section-item"> (२) विश्वविद्यालयले कुनै स्वदेशी वा विदेशी विश्वविद्यालय वा शैक्षिक संस्थाहरुको शैक्षिक उपाधिलाई मान्यता दिन र विश्वविद्यालयका विभिन्न तहका शैक्षिक उपाधिहरुसँग ती उपाधिहरुको समकक्षता एवं स्तर निर्धारण गर्न सक्नेछ । </div><div class="content-paragraph"><span class="bold">३४. विश्वविद्यालयमा भर्ना हुन चाहिने योग्यताः</span> विश्वविद्यालयमा भर्ना हुन चाहिने योग्यता तोकिए बमोजिम हुनेछ । </div><div class="footnote-text footnote-asterisk">केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote-text footnote-plus">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="content-paragraph"><span class="footnote-marker footnote-asterisk"></span><span class="bold">३४क.निःशुल्क उच्च शिक्षा तथा छात्रवृत्तिः</span> (१) विश्वविद्यालयले तोकेको मापदण्ड पूरा गरी विश्वविद्यालय वा मातहतका आङ्गिक तथा सामुदायिक शैक्षिक संस्थामा भर्ना भएका दलित, सिमान्तीकृत, अपाङ्ग र आर्थिक रूपले विपन्न विद्यार्थीको लागि उच्च शिक्षा निःशुल्क हुनेछ । </div><div class="content-paragraph numbered-section-item"> (२) उपदफा (१) को प्रयोजनको लागि आधार, मापदण्ड, वर्गीकरण सम्बन्धी अन्य व्यवस्था नेपाल सरकारले नेपाल राजपत्रमा सूचना प्रकाशन गरी तोके बमोजिम हुनेछ । </div><div class="content-paragraph numbered-section-item"> (३) उपदफा (२) बमोजिमको सुविधा एक विद्यार्थीले प्रत्येक तहमा एकपटक मात्र उपभोग गर्न पाउनेछ । </div><div class="content-paragraph numbered-section-item"> (४) प्रचलित कानूनमा जुनसुकै कुरा लेखिएको भए तापनि दलित विद्यार्थीको लागि प्राविधिक तथा व्यावसायिक उच्च शिक्षामा भर्नाका लागि तोकिए बमोजिमको सिट सुरक्षित गरिनेछ । </div><div class="content-paragraph numbered-section-item"> (५) विश्वविद्यालयले शहिद, बेपत्ता पारिएका र अपाङ्गता भएका व्यक्तिका छोरा, छोरीको लागि प्रचलित कानूनमा व्यवस्था भए बमोजिम उच्च शिक्षाको व्यवस्था गर्नेछ । </div><div class="content-paragraph numbered-section-item"> (६) कक्षा छ देखि कक्षा दशसम्म सामुदायिक विद्यालयमा अध्ययन गरेको विद्यार्थीले उच्च शिक्षामा प्रचलित कानून बमोजिम छात्रवृत्ति पाउनेछ । </div><div class="content-paragraph"><span class="bold">३५. राष्ट्रिय शिक्षा नीति अनुरुप कार्य गर्नेः</span> नेपाल सरकारको राष्ट्रिय शिक्षा नीति अनुरुप कार्य सञ्चालन गर्नु विश्वविद्यालयको कर्तव्य हुनेछ । </div><div class="content-paragraph"><span class="bold">३६. अधिकार प्रत्यायोजनः</span> (१) सभाले यो ऐन वा यस ऐन अन्तर्गत बनेको नियम बमोजिम आफूलाई प्राप्त भएको अधिकार मध्ये सबै वा केही अधिकार प्राज्ञिक परिषद्, कार्यकारी परिषद्, साधन-श्रोत परिषद्, क्याम्पस, सङ्काय, सेवा आयोग, कुनै पदाधिकारी, विद्या परिषद् वा यस ऐन बमोजिम गठन हुने कुनै समिति, उप-समिति वा कार्यटोलीलाई प्रत्यायोजन गर्न सक्नेछ । </div><div class="content-paragraph numbered-section-item"> (२) प्राज्ञिक परिषद्, कार्यकारी परिषद्, साधन-श्रोत परिषद्, क्याम्पस, सङ्काय, सेवा आयोग, कुनै पदाधिकारी वा विद्या परिषद्ले यो ऐन वा ऐन अन्तर्गत बनेका नियम बमोजिम आफूलाई प्राप्त भएको सबै वा केही अधिकार तोकिएको निकाय वा पदाधिकारीलाई सुम्पन सक्नेछ । </div><div class="footnote-text footnote-plus">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</div><div class="content-paragraph"><span class="bold">३७. नेपाल सरकारसँग सम्पर्कः</span> विश्वविद्यालयले नेपाल सरकारसँग सम्पर्क राख्दा <span class="footnote-marker footnote-asterisk"></span>शिक्षा, विज्ञान तथा प्रविधि मन्त्रालय मार्फत राख्नेछ । </div><div class="content-paragraph"><span class="bold">३८. विघटन हुँदाको परिणामः</span> विश्वविद्यालय विघटन भएमा यसको चल अचल जायजेथा नेपाल सरकारको हुनेछ । </div><div class="content-paragraph"><span class="footnote-marker footnote-asterisk"></span><span class="bold">३८क.स्वीकृति लिनु पर्नेः</span> यस ऐनमा अन्यत्र जुनसुकै कुरा लेखिएको भए तापनि नेपाल सरकारलाई थप आर्थिक व्ययभार पर्ने विषयमा नियम बनाउँदा वा कार्य गर्दा नेपाल सरकारको स्वीकृति लिनु पर्नेछ । </div><div class="content-paragraph"><span class="bold">३९. नियम बनाउने अधिकारः</span> यो ऐनको उद्देश्य कार्यान्वयन गर्न विश्वविद्यालयले आवश्यक नियम बनाउन सक्नेछ । </div><div class="note-section"><div class="content-paragraph bold">द्रष्टव्य :</div><div class="note-item">(१) केही नेपाल कानुन संशोधन गर्ने ऐन, २०६३ द्वारा रुपान्तर भएका शब्दहरु :-</div><div class="note-sub-item">“श्री ५ को सरकार” को सट्टा “नेपाल सरकार" ।</div><div class="note-item">(२) केही नेपाल ऐन संशोधन गर्ने ऐन, २०७२ द्वारा रुपान्तरितः -</div><div class="note-sub-item">“नगरपालिकाको प्रमुख” को सट्टा “नगर कार्यपालिकाको प्रमुख” ।</div><div class="note-item">(३) शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा रुपान्तर भएका शब्दहरु: -</div><div class="note-sub-item">“शिक्षा तथा खेलकुद मन्त्रालय” को सट्टा “शिक्षा, विज्ञान तथा प्रविधि मन्त्रालय” ।</div></div><div class="footnote-text footnote-plus">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</div><div class="footnote-text footnote-asterisk">केही नेपाल ऐनलाई संशोधन गर्ने ऐन, २०६४ द्वारा थप ।</div></body></html>