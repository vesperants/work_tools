<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>पोखरा स्वास्थ्य विज्ञान प्रतिष्ठान ऐन, २०७२.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For footnote positioning if needed */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; text-indent: 0; /* Ensure no default indent */ } .list-item { margin-left: 25px; /* For numbered/bulleted lists */ text-align: justify; text-indent: -25px; /* Hang indent for list numbers/bullets */ margin-bottom: 5px; } .list-sub-item { margin-left: 50px; /* Further indent for sub-items */ text-align: justify; text-indent: -25px; /* Hang indent for sub-item numbers/bullets */ margin-bottom: 5px; } .list-item-key-value { display: flex; justify-content: space-between; align-items: baseline; margin-left: 25px; margin-bottom: 5px; text-indent: -25px; } .list-item-key-value .key { flex-basis: 70%; /* Adjust as needed */ text-align: left; padding-right: 10px; } .list-item-key-value .value { flex-basis: 30%; /* Adjust as needed */ text-align: right; white-space: nowrap; /* Prevent breaking */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* Outer border */ } th, td { border: 1px solid #000; /* Inner borders */ padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote { font-size: 12px; margin-top: 20px; text-align: left; line-height: 1.5; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="text-right"><!-- www.lawcommission.gov.np - IGNORED as per rules --></div><div class="document-title">पोखरा स्वास्थ्य विज्ञान प्रतिष्ठान ऐन, २०७२</div><div style="display: flex; justify-content: space-between; align-items: flex-start; margin-top: 20px;"><div class="text-left" style="flex-grow: 1;"><p>संशोधन गर्ने ऐन</p><p>नेपालको संविधान अनुकूल बनाउन केही नेपाल ऐनलाई संशोधन</p><p>गर्ने ऐन, २०७५</p></div><div class="text-right" style="flex-grow: 1;"><p>प्रमाणीकरण र प्रकाशन मिति</p><p>२०७२।१०।१२</p><p style="margin-top: 10px;">११।१९</p></div></div><div class="document-subtitle" style="margin-top: 40px;"><p>संवत २०७२ सालको ऐन नं. १२</p><p class="bold">पोखरा स्वास्थ्य विज्ञान प्रतिष्ठानका सम्बन्धमा व्यबस्था गर्न बनेको ऐन</p></div><div class="content-paragraph"><span class="bold">प्रस्तावना :</span> स्वास्थ्य विज्ञानको क्षेत्रमा उच्चस्तरीय अध्ययन र अनुसन्धानको व्यवस्था गरी मुलुकलाई आवश्यक दक्ष जनशक्ति उत्पादन गर्न तथा स्वास्थ्य सेवामा सर्वसाधारण जनतालाई सहज रुपमा सुलभ एवं गुणस्तरीय स्वास्थ्य सेवा उपलब्ध गराउन पश्चिमाञ्चल क्षेत्रीय अस्पताल पोखरालाई स्वास्थ्य विज्ञान प्रतिष्ठानको रुपमा स्थापना र सञ्चालन गर्ने सम्बन्धमा आवश्यक व्यवस्था गर्न वाञ्छनीय भएकोले, </div><div class="content-paragraph"> नेपालको संविधानको धारा २९६ को उपधारा (१) बमोजिमको व्यवस्थापिका–संसदले यो ऐन बनाएको छ । </div><div class="document-subtitle"><p>परिच्छेद-१</p><p class="bold">प्रारम्भिक</p></div><div class="list-item"> १. <span class="bold">संक्षिप्त नाम र प्रारम्भ :</span> (१) यस ऐनको नाम “पोखरा स्वास्थ्य विज्ञान प्रतिष्ठान ऐन, २०७२” रहेको छ । </div><div class="list-sub-item"> (२) यो ऐन तुरुन्त प्रारम्भ हुनेछ । </div><div class="list-item"> २. <span class="bold">परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="list-sub-item"> (क) “अस्पताल” भन्नाले दफा १६ बमोजिम स्थापना भएको अस्पताल सम्झनु पर्छ । </div><div class="list-sub-item"> (ख) “अस्पताल व्यवस्थापन समिति” भन्नाले दफा १७ बमोजिम गठन भएको अस्पताल व्यवस्थापन समिति सम्झनु पर्छ। </div><div class="list-sub-item"> (ग) “उपकुलपति” भन्नाले दफा २० बमोजिमको उपकुलपति सम्झनु पर्छ । </div><!-- Page 2 Content --><div class="list-sub-item"> (घ) “कार्यकारी परिषद्” भन्नाले दफा ११ बमोजिम गठन भएको कार्यकारी परिषद् सम्झनु पर्छ । </div><div class="list-sub-item"> (ङ) “कुलपति” भन्नाले दफा १८ बमोजिमको कुलपति सम्झनु पर्छ । </div><div class="list-sub-item"> (च) “डीन” भन्नाले दफा २१ बमोजिमको डीन सम्झनु पर्छ । </div><div class="list-sub-item"> (छ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ। </div><div class="list-sub-item"> (ज) “निर्देशक” भन्नाले दफा २२ बमोजिमको निर्देशक सम्झनु पर्छ । </div><div class="list-sub-item"> (झ) “पिछडिएको क्षेत्र” भन्नाले प्रचलित कानून बमोजिम तोकिएको क्षेत्र सम्झनु पर्छ । </div><div class="list-sub-item"> (ञ) “प्रतिष्ठान” भन्नाले दफा ३ बमोजिम स्थापना भएको पोखरा स्वास्थ्य विज्ञान प्रतिष्ठान सम्झनु पर्छ । </div><div class="list-sub-item"> (ट) “प्राज्ञिक परिषद्” भन्नाले दफा ९ बमोजिम गठन भएको प्राज्ञिक परिषद् सम्झनु पर्छ । </div><div class="list-sub-item"> (ठ) “मन्त्रालय” भन्नाले स्वास्थ्य तथा जनसंख्या मन्त्रालय सम्झनु पर्छ । </div><div class="list-sub-item"> (ड) “शिक्षक” भन्नाले प्रतिष्ठानमा अध्यापन तथा अनुसन्धान गर्न नियुक्त भएको व्यक्ति सम्झनु पर्छ । </div><div class="list-sub-item"> (ढ) “शैक्षिक संस्था” भन्नाले दफा १५ बमोजिम स्थापना भएको शैक्षिक संस्था सम्झनु पर्छ । </div><div class="list-sub-item"> (ण) “सभा” भन्नाले दफा ७ बमोजिम गठन भएको सभा सम्झनु पर्छ । </div><div class="list-sub-item"> (त) “सहकुलपति” भन्नाले दफा १९ बमोजिमको सहकुलपति सम्झनु पर्छ । </div><div class="list-sub-item"> (थ) “पदपूर्ति समिति” भन्नाले दफा १३ बमोजिम गठन भएको पदपूर्ति समिति सम्झनु पर्छ । </div><div class="footnote"><p><sup>Σ</sup> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित ।</p></div><!-- Page 3 Content --><div class="document-subtitle" style="margin-top: 40px;"><p>परिच्छेद-२</p><p class="bold">प्रतिष्ठानको स्थापना, स्वरुप तथा काम, कर्तव्य र अधिकार</p></div><div class="list-item"> ३. <span class="bold">प्रतिष्ठानको स्थापना :</span> (१) स्वास्थ्य विज्ञानको क्षेत्रमा उच्चस्तरीय अध्ययन, अध्यापन तथा अनुसन्धान गर्न तथा स्वास्थ्य सेवामा सर्वसाधारण जनतालाई सहज रुपमा सुलभ एवं गुणस्तरीय स्वास्थ्य सेवा उपलब्ध गराउने काम समेतको लागि पोखरा स्वास्थ्य विज्ञान प्रतिष्ठानको स्थापना गरिएको छ । </div><div class="list-sub-item"> (२) प्रतिष्ठानको मुख्य कार्यालय कास्की जिल्लामा रहनेछ । </div><div class="list-sub-item"> (३) प्रतिष्ठानलाई अंग्रेजी भाषामा पोखरा एकेडेमी अफ हेल्थ साइन्सेज भनिनेछ । </div><div class="list-item"> ४. <span class="bold">प्रतिष्ठान स्वशासित संस्था हुने :</span> (१) प्रतिष्ठान अविच्छिन्न उत्तराधिकारवाला एक स्वशासित संस्था हुनेछ । </div><div class="list-sub-item"> (२) प्रतिष्ठानको काम कारबाहीको लागि आफ्नो एउटा छुट्टै छाप हुनेछ । </div><div class="list-sub-item"> (३) प्रतिष्ठानले व्यक्ति सरह चल, अचल सम्पत्ति प्राप्त गर्न, उपभोग गर्न, बेचबिखन गर्न वा अन्य कुनै किसिमले व्यवस्था गर्न सक्नेछ । </div><div class="list-sub-item"> (४) प्रतिष्ठानले व्यक्ति सरह आफ्नो नामबाट नालिस उजूर गर्न र प्रतिष्ठान उपर पनि सोही नामबाट नालिस उजूर लाग्न सक्नेछ । </div><div class="list-sub-item"> (५) प्रतिष्ठानले व्यक्ति सरह करार गर्न, करार बमोजिमको अधिकार प्रयोग गर्न तथा दायित्व निर्वाह गर्न सक्नेछ । </div><div class="list-item"> ५. <span class="bold">प्रतिष्ठानको स्वरुप :</span> प्रतिष्ठानमा देहाय बमोजिमका सङ्गठनहरू रहने छन् र तिनीहरूको सामूहिक रुप नै प्रतिष्ठानको स्वरुप हुनेछ :- </div><div class="list-sub-item"> (क) सभा, </div><div class="list-sub-item"> (ख) प्राज्ञिक परिषद्, </div><div class="list-sub-item"> (ग) कार्यकारी परिषद्, </div><div class="list-sub-item"> (घ) सङ्काय, </div><div class="list-sub-item"> (ङ) अनुसन्धान केन्द्र, </div><div class="list-sub-item"> (च) शैक्षिक संस्था, </div><div class="list-sub-item"> (छ) अस्पताल, </div><div class="list-sub-item"> (ज) तोकिए बमोजिमका अन्य निकाय । </div><!-- Page 4 Content --><div class="list-item"> ६. <span class="bold">प्रतिष्ठानको काम, कर्तव्य र अधिकार :</span> (१) प्रतिष्ठानको काम, कर्तव्य र अधिकार देहाय बमोजिम हुनेछ :- </div><div class="list-sub-item"> (क) स्वास्थ्य सम्बन्धी विभिन्न विषयमा अध्ययन, अध्यापन, तालीम तथा अनुसन्धान गर्ने, गराउने, </div><div class="list-sub-item"> (ख) गुणस्तरीय तथा सर्वसुलभ स्वास्थ्य सेवा उपलब्ध गराउने, </div><div class="list-sub-item"> (ग) स्वास्थ्य सम्बन्धी विभिन्न विषयमा अध्ययन, अध्यापन, तालीम तथा अनुसन्धानात्मक कार्यक्रम सञ्चालन गर्न स्वदेशी तथा विदेशी विश्वविद्यालय, शैक्षिक संस्था तथा अस्पतालसँग सम्झौता गर्ने, </div><div class="list-sub-item"> (घ) गुणस्तरीय स्वास्थ्य सेवाको लागि आवश्यक पर्ने दक्ष जनशक्ति उत्पादन गर्ने, </div><div class="list-sub-item"> (ङ) प्रतिष्ठानद्वारा सञ्चालन गरिने विभिन्न कार्यक्रमहरूलाई सुदृढ तुल्याउन र त्यस्ता कार्यक्रमको गुणस्तर अभिवृद्धि गर्न स्वदेशी वा विदेशी विश्वविद्यालय, शैक्षिक संस्था वा अस्पतालसँग समन्वय गर्ने, </div><div class="list-sub-item"> (च) स्वास्थ्यसँग सम्बन्धित स्वदेशी तथा विदेशी विश्वविद्यालय, प्रतिष्ठान र अन्तर्राष्ट्रिय संघ संस्थासँग सम्बन्ध स्थापना, विस्तार र सुदृढ गरी पारस्परिक सहयोग र अनुभव आदान प्रदान गर्ने, </div><div class="list-sub-item"> (छ) स्वास्थ्य सम्बन्धी विभिन्न विषयमा गोष्ठी, सम्मेलन, सेमिनार, अन्तरक्रिया तथा स्वास्थ्य शिविर आयोजना गर्ने, गराउने, </div><div class="list-sub-item"> (ज) स्वास्थ्य सम्बन्धी विभिन्न पुस्तक, पर्चा, बुलेटिन तथा सचेतना पोष्टर प्रकाशन गर्ने, गराउने, </div><div class="list-sub-item"> (झ) तोकिए बमोजिमका अन्य काम गर्ने, गराउने । </div><div class="list-item"> (२) प्रतिष्ठानको काम, कर्तव्य र अधिकार प्रतिष्ठानको सङ्गठन मार्फत प्रयोग र पालना हुनेछन् । </div><div class="document-subtitle" style="margin-top: 40px;"><p>परिच्छेद-३</p><p class="bold">सभाको गठन तथा काम, कर्तव्य र अधिकार</p></div><div class="list-item"> ७. <span class="bold">सभाको गठन :</span> (१) प्रतिष्ठानको सर्वोच्च निकायको रुपमा एक सभा रहनेछ । </div><div class="list-item"> (२) सभाको गठन देहाय बमोजिम हुनेछः – </div><div class="list-item-key-value"><div class="key">(क) कुलपति</div><div class="value">- अध्यक्ष</div></div><div class="list-item-key-value"><div class="key">(ख) सहकुलपति</div><div class="value">- उपाध्यक्ष</div></div><!-- Page 5 Content --><div class="list-item-key-value"><div class="key">(ग) सदस्य, राष्ट्रिय योजना आयोग (स्वास्थ्य क्षेत्र हेर्ने)</div><div class="value">-सदस्य</div></div><div class="list-item-key-value"><div class="key">(घ) उपकुलपति</div><div class="value">- सदस्य</div></div><div class="list-item-key-value"><div class="key">(ङ) स्वास्थ्य विज्ञान सम्बन्धी उच्च शिक्षा प्रदान गर्ने विश्वविद्यालय तथा अन्य स्वास्थ्य विज्ञान प्रतिष्ठानका उपकुलपतिहरूमध्ये कार्यकारी परिषद्‌को सिफारिसमा सभाबाट मनोनीत दुईजना</div><div class="value">–सदस्य</div></div><div class="list-item-key-value"><div class="key">(च) सचिव, मन्त्रालय</div><div class="value">-सदस्य</div></div><div class="list-item-key-value"><div class="key">(छ) सचिव, अर्थ मन्त्रालय</div><div class="value">-सदस्य</div></div><div class="list-item-key-value"><div class="key"><sup>Σ</sup> (ज) सचिव, शिक्षा, विज्ञान तथा प्रविधि मन्त्रालय</div><div class="value">- सदस्य</div></div><div class="list-item-key-value"><div class="key">(झ) डीनहरूमध्येबाट सभाबाट मनोनीत एकजना</div><div class="value">- सदस्य</div></div><div class="list-item-key-value"><div class="key">(ञ) प्रतिष्ठानमा अध्ययनरत विद्यार्थीमध्ये कार्यकारी परिषद्को सिफारिसमा एकजना</div><div class="value">- सदस्य</div></div><div class="list-item-key-value"><div class="key"><sup>Σ</sup> (ट) प्रमुख, पोखरा महानगरपालिका</div><div class="value">- सदस्य</div></div><div class="list-item-key-value"><div class="key">(ठ) शिक्षकहरूमध्ये प्राज्ञिक परिषद्‌को सिफारिसमा कार्यकारी परिषद्बाट मनोनीत कम्तीमा एकजना महिला सहित दुईजना</div><div class="value">- सदस्य</div></div><div class="list-item-key-value"><div class="key">(ड) शैक्षिक संस्थाका प्रमुखहरूमध्ये कार्यकारी परिषद्‌को सिफारिसमा सभाबाट मनोनीत एकजना</div><div class="value">-सदस्य</div></div><div class="list-item-key-value"><div class="key">(ढ) दलित, आदिवासी/जनजाति तथा पिछडिएका वर्गबाट प्रतिनिधित्व हुने गरी कार्यकारी परिषद्को सिफारिसमा सभाबाट मनोनीत कम्तीमा दुईजना महिला सहित चारजना</div><div class="value">- सदस्य</div></div><div class="list-item-key-value"><div class="key">(ण) चन्दादाताहरुमध्ये कार्यकारी परिषद्‌को सिफारिसमा सभाबाट मनोनीत कम्तीमा एकजना महिला सहित दुईजना</div><div class="value">-सदस्य</div></div><div class="footnote"><p><sup>Σ</sup> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्धारा संशोधित ।</p></div><!-- Page 6 Content --><div class="list-item-key-value" style="margin-top: 20px;"><div class="key">(त) प्रतिष्ठानमा कार्यरत कर्मचारीहरूमध्ये सभाबाट मनोनीत एकजना</div><div class="value">-सदस्य</div></div><div class="list-item-key-value"><div class="key">(थ) डीन</div><div class="value">-सदस्य-सचिव</div></div><div class="list-item"> (३) उपदफा (२) बमोजिम मनोनीत सदस्यहरूको पदावधि तीन वर्षको हुनेछ । </div><div class="list-item"> (४) मनोनीत सदस्यको पद कुनै कारणले रिक्त हुन गएमा बाँकी अवधिको लागि सो पदमा पहिले जुन प्रक्रियाबाट पूर्ति गरिएको हो सोही प्रक्रिया बमोजिम अर्को व्यक्तिलाई मनोनयन गरिनेछ । </div><div class="list-item"> (५) सभाको बैठक सम्बन्धी कार्यविधि तोकिए बमोजिम हुनेछ । </div><div class="list-item"> ८. <span class="bold">सभाको काम, कर्तव्य र अधिकार :</span> सभाको काम, कर्तव्य र अधिकार देहाय बमोजिम हुनेछः- </div><div class="list-sub-item"> (क) प्रतिष्ठानको नीति, योजना तथा कार्यक्रम स्वीकृत गर्ने, </div><div class="list-sub-item"> (ख) प्रतिष्ठानको वार्षिक बजेट स्वीकृत गर्ने, </div><div class="list-sub-item"> (ग) प्रतिष्ठानको नियम स्वीकृत गर्ने, </div><div class="list-sub-item"> (घ) प्रतिष्ठानको तर्फबाट प्रदान गरिने छात्रवृत्ति, उपाधि, प्रमाणपत्र, पदक तथा पुरस्कार प्रदान गर्ने, </div><div class="list-sub-item"> (ङ) तोकिए बमोजिम मानार्थ उपाधि प्रदान गर्ने, </div><div class="list-sub-item"> (च) प्रतिष्ठान मातहतका विभिन्न निकायलाई मार्गदर्शन गर्ने तथा आवश्यक निर्देशन दिने, </div><div class="list-sub-item"> (छ) राष्ट्रिय स्वास्थ्य तथा शिक्षा नीति निर्माण गर्ने क्रममा नेपाल सरकारलाई आवश्यक सुझाव दिने, </div><div class="list-sub-item"> (ज) प्रतिष्ठानको वार्षिक प्रतिवेदन स्वीकृत गर्ने, </div><div class="list-sub-item"> (झ) प्रतिष्ठानको लेखापरीक्षण प्रतिवेदन माथि छलफल गरी स्वीकृत गर्ने, </div><div class="list-sub-item"> (ञ) शैक्षिक संस्थाहरूको स्थापना सम्बन्धमा आवश्यक प्रबन्ध गर्ने, गराउने, </div><div class="list-sub-item"> (ट) तोकिए बमोजिमका अन्य काम गर्ने, गराउने। </div><!-- Page 7 Content --><div class="document-subtitle" style="margin-top: 40px;"><p>परिच्छेद-४</p><p class="bold">प्राज्ञिक परिषद्‌को गठन तथा काम, कर्तव्य र अधिकार</p></div><div class="list-item"> ९. <span class="bold">प्राज्ञिक परिषद्‌को गठन :</span> (१) प्रतिष्ठानको शैक्षिक, प्राज्ञिक तथा अनुसन्धानात्मक कार्यलाई व्यवस्थित एवं नियमित गर्ने निकायको रुपमा एक प्राज्ञिक परिषद् रहनेछ । </div><div class="list-item"> (२) प्राज्ञिक परिषद्को गठन देहाय बमोजिम हुनेछः- </div><div class="list-item-key-value"><div class="key">(क) उपकुलपति</div><div class="value">-अध्यक्ष</div></div><div class="list-item-key-value"><div class="key">(ख) प्रतिष्ठानका विभिन्न विषयगत समितिका अध्यक्षहरूमध्ये कार्यकारी परिषद्को सिफारिसमा सभाबाट मनोनीत पाँचजना</div><div class="value">-सदस्य</div></div><div class="list-item-key-value"><div class="key">(ग) डीन</div><div class="value">- सदस्य</div></div><div class="list-item-key-value"><div class="key">(घ) प्रतिष्ठानका पाठ्यक्रम तथा परीक्षा सम्बन्धी निकायका प्रमुखहरू</div><div class="value">-सदस्य</div></div><div class="list-item-key-value"><div class="key">(ङ) शिक्षकहरूमध्ये कार्यकारी परिषद्‌को सिफारिसमा सभाबाट मनोनीत कम्तीमा एकजना महिला सहित दुईजना</div><div class="value">- सदस्य</div></div><div class="list-item-key-value"><div class="key">(च) स्वास्थ्य क्षेत्रमा विशिष्ट योगदान पुऱ्याएका व्यक्तिहरूमध्ये कार्यकारी परिषद्‌को सिफारिसमा सभाबाट मनोनीत कम्तीमा एकजना महिला सहित दुईजना</div><div class="value">- सदस्य</div></div><div class="list-item-key-value"><div class="key">(छ) निर्देशक</div><div class="value">-सदस्य-सचिव</div></div><div class="list-item"> (३) उपदफा (२) बमोजिम मनोनीत सदस्यहरूको पदावधि तीन वर्षको हुनेछ । </div><div class="list-item"> (४) मनोनीत सदस्यको पद कुनै कारणले रिक्त हुन गएमा बाँकी अवधिको लागि सो पदमा पहिले जुन प्रक्रियाबाट पूर्ति गरिएको हो सोही प्रक्रिया बमोजिम अर्को व्यक्तिलाई मनोनयन गरिनेछ । </div><div class="list-item"> (५) प्राज्ञिक परिषद्‌को बैठक सम्बन्धी कार्यविधि तोकिए बमोजिम हुनेछ । </div><div class="list-item"> १०. <span class="bold">प्राज्ञिक परिषद्‌को काम, कर्तव्य र अधिकार :</span> प्राज्ञिक परिषद्‌को काम, कर्तव्य र अधिकार देहाय बमोजिम हुनेछ :- </div><!-- Page 8 Content --><div class="list-sub-item"> (क) प्रतिष्ठानको शैक्षिक, प्राज्ञिक तथा अनुसन्धानात्मक कार्यलाई व्यवस्थित एवं नियमित गर्न आवश्यक नीति, योजना तथा कार्यक्रम बनाई स्वीकृतिको लागि सभामा पेश गर्ने, </div><div class="list-sub-item"> (ख) स्वास्थ्य विज्ञान सम्बन्धी विभिन्न विषय र तहमा शिक्षा प्रदान गर्न अध्ययन तथा अनुसन्धान कार्यक्रम सञ्चालन गर्ने, गराउने, </div><div class="list-sub-item"> (ग) प्रतिष्ठानको लागि आवश्यक पर्ने शिक्षकको योग्यता निर्धारण गर्ने, </div><div class="list-sub-item"> (घ) प्रतिष्ठानबाट सञ्चालन हुने अध्ययन, अनुसन्धान, तालीम र प्रशिक्षण कार्यक्रमको स्तर निर्धारण तथा पाठ्यक्रम स्वीकृत गर्ने, </div><div class="list-sub-item"> (ङ) विद्यार्थी छनौट गर्ने, </div><div class="list-sub-item"> (च) परीक्षाको मापदण्ड निर्धारण गर्ने, </div><div class="list-sub-item"> (छ) परीक्षा सञ्चालन र नतिजा प्रकाशन गर्ने, </div><div class="list-sub-item"> (ज) प्रतिष्ठानबाट सञ्चालित अध्ययन कार्यक्रममा सफल हुने विद्यार्थीलाई उपाधि प्रदान गर्न सभामा सिफारिस गर्ने, </div><div class="list-sub-item"> (झ) प्रतिष्ठानको तर्फबाट प्रदान गरिने मानार्थ उपाधि, छात्रवृत्ति, पदक र पुरस्कार प्रदान गर्न सभामा सिफारिस गर्ने, </div><div class="list-sub-item"> (ञ) गुणस्तरीय पाठ्यपुस्तक तयार गर्ने, </div><div class="list-sub-item"> (ट) प्रतिष्ठानबाट सञ्चालन हुने अध्ययन, अनुसन्धान, तालीम तथा प्रशिक्षण कार्यक्रमको मूल्याङ्कन गर्ने, </div><div class="list-sub-item"> (ठ) अध्ययन, तालीम तथा अनुसन्धान बापतको शुल्क निर्धारण गर्ने, </div><div class="list-sub-item"> (ड) सभाबाट स्वीकृत प्राज्ञिक परिषद्सँग सम्बन्धित निर्णय कार्यान्वयन तथा अनुगमन गर्ने, </div><div class="list-sub-item"> (ढ) तोकिए बमोजिमका अन्य काम गर्ने । </div><div class="document-subtitle" style="margin-top: 40px;"><p>परिच्छेद-५</p><p class="bold">कार्यकारी परिषद्‌को गठन तथा काम, कर्तव्य र अधिकार</p></div><div class="list-item"> ११. <span class="bold">कार्यकारी परिषद्‌को गठन :</span> (१) प्रतिष्ठानको कार्यकारी निकायको रुपमा काम गर्न एक कार्यकारी परिषद् रहनेछ । </div><div class="list-item"> (२) कार्यकारी परिषद्को गठन देहाय बमोजिम हुनेछः- </div><!-- Page 9 Content --><div class="list-item-key-value"><div class="key">(क) उपकुलपति</div><div class="value">- अध्यक्ष</div></div><div class="list-item-key-value"><div class="key">(ख) डीन</div><div class="value">-सदस्य</div></div><div class="list-item-key-value"><div class="key">(ग) सदस्य रहेका शैक्षिक संस्थाका प्रमुखहरूमध्येबाट एकजना</div><div class="value">-सदस्य</div></div><div class="list-item-key-value"><div class="key">(घ) शिक्षकहरूमध्येबाट कम्तीमा एकजना महिला सहित दुईजना</div><div class="value">- सदस्य</div></div><div class="list-item-key-value"><div class="key">(ङ) निर्देशक</div><div class="value">–सदस्य–सचिव</div></div><div class="list-item"> (३) उपदफा (२) को खण्ड (ग) र (घ) बमोजिमका सदस्यको मनोनयन उपकुलपतिको सिफारिसमा सहकुलपतिले गर्नेछ । </div><div class="list-item"> (४) उपदफा (३) बमोजिम मनोनीत सदस्यको पदावधि तीन वर्षको हुनछ । </div><div class="list-item"> (५) कार्यकारी परिषद्‌को बैठक सम्बन्धी कार्यविधि तोकिए बमोजिम हुनेछ । </div><div class="list-item"> १२. <span class="bold">कार्यकारी परिषद्‌को काम, कर्तव्य र अधिकार :</span> कार्यकारी परिषद्‌को काम, कर्तव्य र अधिकारदेहाय बमोजिम हुनेछ :- </div><div class="list-sub-item"> (क) सभाको निर्णय तथा निर्देशन कार्यान्वयन गर्ने, गराउने, </div><div class="list-sub-item"> (ख) प्रतिष्ठानको लागि आवश्यक पर्ने नियमको मस्यौदा तयार गरी स्वीकृतिको लागि सभामा पेश गर्ने, </div><div class="list-sub-item"> (ग) प्रतिष्ठानको नीति, योजना, वार्षिक कार्यक्रम, प्रगति विवरण, वार्षिक बजेट, लेखापरीक्षण प्रतिवेदन तथा अन्य प्रस्तावहरू तयार गरी स्वीकृतिको लागि सभामा पेश गर्ने, </div><div class="list-sub-item"> (घ) मातहतका निकायबाट सम्पन्न भएका काम कारबाहीको अनुगमन तथा मूल्याङ्कन गर्ने तथा आवश्यकता अनुसार त्यस्ता निकायलाई निर्देशन दिने, </div><div class="list-sub-item"> (ङ) सभाको नीति निर्देशनको अधीनमा रही प्रतिष्ठानको कोष तथा चल अचल सम्पत्तिको सञ्चालन, रेखदेख र संरक्षण गर्ने, बेचबिखन गर्ने तथा ठेक्कापट्टामा दिने, </div><div class="content-paragraph" style="margin-left: 75px; text-indent: 0; margin-top: 5px;"> तर नेपाल सरकारबाट प्राप्त अचल सम्पत्ति बेचबिखन गर्दा नेपाल सरकारको स्वीकृति लिनु पर्नेछ । </div><!-- Page 10 Content --><div class="list-sub-item"> (च) पदपूर्ति समितिको सिफारिसमा प्रतिष्ठानको लागि आवश्यक पर्ने शिक्षक तथा कर्मचारी नियुक्ति तथा बढुवा गर्ने, </div><div class="list-sub-item"> (छ) प्रतिष्ठानलाई प्राप्त विभिन्न किसिमका सहयोग ग्रहण गर्ने, </div><div class="list-sub-item"> (ज) तोकिए बमोजिमका अन्य काम गर्ने, गराउने । </div><div class="document-subtitle" style="margin-top: 40px;"><p>परिच्छेद-६</p><p class="bold">पदपूर्ति समितिको गठन तथा काम, कर्तव्य र अधिकार</p></div><div class="list-item"> १३. <span class="bold">पदपूर्ति समितिको गठन :</span> (१) प्रतिष्ठानको शिक्षक तथा कर्मचारीको नियुक्ति तथा बढुवाको लागि सिफारिस गर्न एक पदपूर्ति समिति रहनेछ । </div><div class="list-item"> (२) पदपूर्ति समितिमा देहायका सदस्यहरु रहनेछन्ः- </div><div class="list-item-key-value"><div class="key">(क) सभाले तोकेको व्यक्ति</div><div class="value">- अध्यक्ष</div></div><div class="list-item-key-value"><div class="key">(ख) लोक सेवा आयोगको सचिव वा निजले तोकेको प्रतिनिधि</div><div class="value">- सदस्य</div></div><div class="list-item-key-value"><div class="key">(ग) शिक्षकहरूमध्ये कार्यकारी परिषदले नियुक्ति गरेको एकजना</div><div class="value">-सदस्य-सचिव</div></div><div class="list-item"> (३) उपदफा (२) को खण्ड (क) र (ग) बमोजिमका अध्यक्ष र सदस्य-सचिवको पदावधि चार वर्षको हुनेछ । </div><div class="list-item"> (४) पदपूर्ति समितिको काम, कर्तव्य र अधिकार तोकिए बमोजिम हुनेछ । </div><div class="list-item"> (५) पदपूर्ति समितिको बैठक सम्बन्धी कार्यविधि तोकिए बमोजिम हुनेछ । </div><div class="document-subtitle" style="margin-top: 40px;"><p>परिच्छेद-७</p><p class="bold">सङ्काय, शैक्षिक संस्था, अस्पताल तथा अन्य निकाय</p></div><div class="list-item"> १४. <span class="bold">सङ्काय तथा अनुसन्धान केन्द्र सम्बन्धी व्यवस्था :</span> (१) प्रतिष्ठानले सङ्काय तथा अनुसन्धान केन्द्रको स्थापना गर्न सक्नेछ । </div><div class="list-item"> (२) उपदफा (१) बमोजिम स्थापित सङ्काय तथा अनुसन्धान केन्द्रको गठन तथा काम, कर्तव्य र अधिकार तोकिए बमोजिम हुनेछ । </div><!-- Page 11 Content --><div class="list-item"> १५. <span class="bold">शैक्षिक संस्थाको स्थापना तथा सञ्चालन :</span> (१) प्रतिष्ठानले स्वास्थ्य विज्ञान सम्बन्धी विभिन्न विषयमा अध्ययन तथा अनुसन्धान गर्ने उद्देश्यले आवश्यकता अनुसार शैक्षिक संस्थाको स्थापना गर्न सक्नेछ । </div><div class="list-item"> (२) उपदफा (१) बमोजिम स्थापित शैक्षिक संस्थाको सञ्चालन तोकिए बमोजिम हुनेछ । </div><div class="list-item"> १६. <span class="bold">अस्पतालको स्थापना र सञ्चालन :</span> (१) प्रतिष्ठानले स्वास्थ्य क्षेत्रमा उच्चस्तरीय अध्ययन तथा अनुसन्धान गर्न र गुणस्तरीय एवं सुलभ स्वास्थ्य सेवा उपलब्ध गराउनको लागि अस्पतालको स्थापना गर्नेछ । </div><div class="list-item"> (२) यो ऐन प्रारम्भ हुँदाका बखत प्रचलित कानून बमोजिम स्थापना भई सञ्चालन भइरहेको पश्चिमाञ्चल क्षेत्रीय अस्पताल उपदफा (१) बमोजिम स्थापना भएको मानिनेछ । </div><div class="list-item"> (३) अस्पतालको सञ्चालन तथा व्यवस्थापन तोकिए बमोजिम हुनेछ । </div><div class="list-item"> १७. <span class="bold">अस्पताल व्यवस्थापन समिति :</span> (१) अस्पताललाई सुचारु रुपले सञ्चालन गर्न, गराउनको लागि एक अस्पताल व्यवस्थापन समिति रहनेछ। </div><div class="list-item"> (२) अस्पताल व्यवस्थापन समितिको गठन तथा काम, कर्तव्य र अधिकार तोकिए बमोजिम हुनेछ। </div><div class="document-subtitle" style="margin-top: 40px;"><p>परिच्छेद-८</p><p class="bold">प्रतिष्ठानका पदाधिकारी, शिक्षक तथा कर्मचारी</p></div><div class="list-item"> १८. <span class="bold">कुलपति :</span> (१) प्रधानमन्त्री प्रतिष्ठानको कुलपति हुनेछ । </div><div class="list-item"> (२) कुलपति प्रतिष्ठानको प्रमुख हुनेछ । </div><div class="list-item"> (३) कुलपतिले प्रतिष्ठानको निरीक्षण गर्न सक्नेछ । </div><div class="list-item"> १९. <span class="bold">सहकुलपति :</span> (१) स्वास्थ्य मन्त्री वा राज्यमन्त्री प्रतिष्ठानको सहकुलपति हुनेछ । </div><div class="list-item"> (२) सहकुलपतिले प्रतिष्ठानको आवश्यकता अनुसार निरीक्षण गर्न र प्रतिष्ठानलाई निर्देशन दिन सक्नेछ । </div><div class="list-item"> २०. <span class="bold">उपकुलपति :</span> (१) उपकुलपति प्रतिष्ठानमा पूरा समय काम गर्ने प्रमुख पदाधिकारी हुनेछ । </div><div class="list-item"> (२) उपकुलपतिको पदमा नियुक्तिको लागि सिफारिस गर्न कुलपतिबाट सहकुलपतिको अध्यक्षतामा सभाका अन्य दुईजना सदस्य रहेको एक समिति गठन हुनेछ र सो समितिको सिफारिसमा कुलपतिले उपकुलपति नियुक्ति गर्नेछ। </div><!-- Page 12 Content --><div class="list-item"> २१. <span class="bold">डीन :</span> (१) प्रतिष्ठानको शैक्षिक तथा प्राज्ञिक कार्य र सङ्कायको प्रमुख भई काम गर्नको लागि उपकुलपतिले डीनको नियुक्ति गर्नेछ । </div><div class="list-item"> (२) डीन प्रतिष्ठानको पूरा समय काम गर्ने पदाधिकारी हुनेछ । </div><div class="list-item"> (३) उपदफा (१) बमोजिमको नियुक्ति तोकिए बमोजिम हुनेछ । </div><div class="list-item"> २२. <span class="bold">निर्देशक :</span> अस्पतालको प्रशासकीय प्रमुखको रुपमा काम गर्नको लागि उपकुलपतिले डिनको सिफारिसमा निर्देशकको नियुक्ति गर्नेछ । </div><div class="list-item"> २३. <span class="bold">पदाधिकारीको पदावधि, सेवा, शर्त तथा काम, कर्तव्य र अधिकार सम्बन्धी व्यवस्थाः</span> (१) उपकुलपति, डीन तथा निर्देशकको पदावधि चार वर्षको हुनेछ। </div><div class="list-item"> (२) प्रतिष्ठानमा उपदफा (१) मा उल्लेख भए बाहेक तोकिए बमोजिमका अन्य पदाधिकारीहरू रहन सक्ने छन् । </div><div class="list-item"> (३) उपदफा (१) वा (२) बमोजिमका पदाधिकारीहरुको नियुक्ति, सेवा, शर्त तथा काम, कर्तव्य र अधिकार तोकिए बमोजिम हुनेछ । </div><div class="list-item"> २४. <span class="bold">पदबाट हटाउन सक्ने :</span> (१) उपकुलपतिले आफ्नो पदीय जिम्मेवारी पूरा नगरेको वा पद अनुरुपको आचरण नगरेको वा इमान्दारीपूर्वक आफ्नो कर्तव्य पूरा गरेको छैन भनी सभामा तत्काल कायम रहेका एक चौथाई सदस्यले कुलपतिसमक्ष लिखित निवेदन दिएमा कुलपतिले सभाको कुनै सदस्यको अध्यक्षतामा अन्य एकजना सदस्य र मन्त्रालयका सचिव रहेको तीन सदस्यीय एक छानबिन समिति गठन गर्नेछ । </div><div class="list-item"> (२) उपदफा (१) बमोजिमको छानबिन समितिले उपकुलपतिले आफ्नो पदीय जिम्मेवारी पूरा नगरेको, इमान्दारीपूर्वक काम नगरेको वा आफ्नो कर्तव्य पालन नगरेको सिफारिस गरेमा र सो कुरा सभाको बैठकबाट पारित भएमा कुलपतिले त्यस्तो उपकुलपतिलाई निजको पदबाट हटाउनेछ । </div><div class="list-item"> (३) उपदफा (१) बमोजिम छानबिन समिति गठन भएपछि उपदफा (२) बमोजिम सभाबाट निर्णय नभएसम्म त्यस्तो पदाधिकारी आफ्नो पदबाट स्वतः निलम्बन हुनेछ । </div><div class="list-item"> (४) उपकुलपति बाहेक प्रतिष्ठानका अन्य पदाधिकारीलाई पदबाट हटाउने सम्बन्धी व्यवस्था तोकिए बमोजिम हुनेछ । </div><div class="list-item"> (५) उपदफा (२) बमोजिम प्रतिष्ठानका पदाधिकारीलाई पदबाट हटाउने सिफारिस गर्नु अघि छानबिन समितिले निज उपर लागेको आरोपको सफाई पेश गर्ने मौका दिनु पर्नेछ । </div><!-- Page 13 Content --><div class="list-item"> २५. <span class="bold">प्रतिष्ठानका शिक्षक तथा कर्मचारी :</span> (१) प्रतिष्ठानमा आवश्यक संख्यामा शिक्षक तथा कर्मचारीहरू रहने छन् । </div><div class="list-item"> (२) प्रतिष्ठानका शिक्षक तथा कर्मचारीको नियुक्ति पदपूर्ति समितिको सिफारिसमा तोकिए बमोजिम हुनेछ । </div><div class="list-item"> (३) प्रतिष्ठानका शिक्षक तथा कर्मचारीको काम, कर्तव्य र अधिकार, पारिश्रमिक, सुविधा र सेवाका अन्य शर्त तोकिए बमोजिम हुनेछ । </div><div class="document-subtitle" style="margin-top: 40px;"><p>परिच्छेद-९</p><p class="bold">प्रतिष्ठानको कोष, लेखा तथा लेखापरीक्षण</p></div><div class="list-item"> २६. <span class="bold">प्रतिष्ठानको कोष :</span> (१) प्रतिष्ठानको एउटा छुट्टै कोष हुनेछ । </div><div class="list-item"> (२) उपदफा (१) बमोजिमको कोषमा देहायका रकमहरू रहने छन्ः – </div><div class="list-sub-item"> (क) नेपाल सरकारबाट प्राप्त रकम, </div><div class="list-sub-item"> (ख) शैक्षिक शुल्क तथा सेवा शुल्कबाट प्राप्त रकम, </div><div class="list-sub-item"> (ग) स्वदेशी वा विदेशी व्यक्ति, संघ, संस्था वा विदेशी सरकारबाट अनुदान वा ऋण स्वरुप प्राप्त रकम, </div><div class="list-sub-item"> (घ) अन्य स्रोतबाट प्राप्त रकम । </div><div class="list-item"> (३) उपदफा (२) को खण्ड (ग) बमोजिम प्रतिष्ठानले विदेशी व्यक्ति, संघ, संस्था वा सरकारबाट कुनै रकम प्राप्त गर्नु अघि नेपाल सरकारको स्वीकृति लिनु पर्नेछ । </div><div class="list-item"> (४) प्रतिष्ठानको कोषको रकम कुनै वाणिज्य बैङ्कमा खाता खोली जम्मा गरिनेछ । </div><div class="list-item"> (५) प्रतिष्ठानको सबै खर्चहरू उपदफा (१) बमोजिमको कोषबाट व्यहोरिनेछ । </div><div class="list-item"> (६) प्रतिष्ठानको कोष र खाताको सञ्चालन तोकिए बमोजिम हुनेछ । </div><div class="list-item"> २७. <span class="bold">लेखा र लेखापरीक्षण :</span> (१) प्रतिष्ठानको आय-व्ययको लेखा प्रचलित कानून बमोजिम राखिनेछ । </div><div class="list-item"> (२) प्रतिष्ठानको लेखापरीक्षण महालेखा परीक्षकबाट हुनेछ। </div><div class="document-subtitle" style="margin-top: 40px;"><p>परिच्छेद-१०</p><p class="bold">विविध</p></div><div class="list-item"> २८. <span class="bold">सम्बन्धन दिन नसक्ने :</span> प्रतिष्ठानले कुनै शैक्षिक संस्थालाई सम्बन्धन दिन सक्ने छैन । </div><!-- Page 14 Content --><div class="list-item"> २९. <span class="bold">अन्य संस्थालाई समाहित गर्न सक्ने :</span> (१) प्रचलित कानून बमोजिम स्थापना भई सञ्चालन भएका स्वास्थ विज्ञान सम्बन्धी कुनै संस्था प्रतिष्ठानसँग समाहित हुन चाहेमा प्रतिष्ठानले त्यस्तो संस्थालाई प्रतिष्ठानमा समाहित गर्न सक्नेछ । </div><div class="list-item"> (२) उपदफा (१) बमोजिम संस्था समाहित गर्ने सम्बन्धी आधार तथा कार्यविधि तोकिए बमोजिम हुनेछ । </div><div class="list-item"> ३०. <span class="bold">स्वास्थ्य र शिक्षा सम्बन्धी राष्ट्रिय नीति अनुरुप काम गर्नु पर्ने :</span> प्रतिष्ठानले नेपाल सरकारबाट स्वीकृत भएको स्वास्थ्य र शिक्षा सम्बन्धी राष्ट्रिय नीति अनुरुप काम गर्नु पर्नेछ। </div><div class="list-item"> ३१. <span class="bold">आरक्षण सम्बन्धी व्यवस्था :</span> (१) प्रतिष्ठानले प्रत्येक शैक्षिक सत्रमा स्नातकसम्मका विभिन्न तहमा विद्यार्थी भर्ना गर्दा पिछडिएको क्षेत्रमा स्थायी बसोबास गरी सो क्षेत्रको सामुदायिक विद्यालयबाट <sup>Σ</sup> प्रवेशिका परीक्षा वा सो सरह उत्तीर्ण गरेका आर्थिक रुपले विपन्न नेपाली विद्यार्थीलाई दश प्रतिशत स्थानको लागि आरक्षणको व्यवस्था गर्नु पर्नेछ । </div><div class="list-item"> (२) उपदफा (१) बमोजिम आरक्षण गरिएका स्थानमा पिछडिएका क्षेत्रमा महिला, दलित, आदिवासी/जनजाति, मधेशी तथा पिछडिएका वर्गका विद्यार्थीलाई प्राथमिकता दिइनेछ। </div><div class="list-item"> (३) उपदफा (१) बमोजिम आरक्षण गर्दा प्रतिस्पर्धाद्वारा विद्यार्थी छनौट गरिनेछ । </div><div class="list-item"> ३२. <span class="bold">विद्यार्थी भर्ना गर्दा प्राथमिकता दिनु पर्ने :</span> प्रतिष्ठानले विभिन्न तहका विद्यार्थी भर्ना गर्दा पिछडिएका क्षेत्रका स्वास्थ्य संस्थामा तोकिएको अवधिभर सेवा प्रदान गरेका व्यक्तिलाई प्राथमिकता दिनु पर्नेछ । </div><div class="list-item"> ३३. <span class="bold">छात्रवृत्ति उपलब्ध गराउनु पर्ने :</span> (१) प्रतिष्ठानले प्रत्येक शैक्षिक सत्रमा भर्ना गर्ने कुल विद्यार्थी संख्याको कम्तीमा पच्चीस प्रतिशत स्थानमा विपन्न विद्यार्थीलाई पूर्ण रुपमा छात्रवृत्ति उपलब्ध गराउनु पर्नेछ । </div><div class="content-paragraph" style="text-indent: 25px; margin-left: 0; margin-top: 5px;"><span class="bold">स्पष्टीकरण :</span> यस दफाको प्रयोजनको लागि “विपन्न” भन्नाले सामुदायिक विद्यालयमा अध्ययन गरी <sup>Σ</sup> प्रवेशिका परीक्षा वा सो सरह उत्तीर्ण गरेका विद्यार्थीहरूमध्ये तोकिएको आधारमा सम्बन्धित स्थानीय तहले विपन्न भनी सिफारिस गरेको विद्यार्थीलाई जनाउँछ । </div><div class="list-item"> (२) उपदफा (१) बमोजिम पच्चीस प्रतिशतलाई शतप्रतिशत मानी सोको पैंतालीस प्रतिशत स्थानमा महिला, दलित, आदिवासी/जनजाति, मधेशी तथा पिछडिएका क्षेत्रका विद्यार्थीलाईमात्र छात्रवृत्ति उपलब्ध गराइनेछ । </div><div class="footnote"><p><sup>Σ</sup> नेपालको संविधान अनुकूल बनाउन केही नेपाल ऐनलाई संशोधन गर्ने ऐन, २०७५ द्वारा संशोधित ।</p></div><!-- Page 15 Content --><div class="list-item" style="margin-top: 20px;"> (३) प्रतिष्ठानले विपन्न विद्यार्थीलाई आंशिक रुपमा छात्रवृत्ति उपलब्ध गराउन सक्नेछ । </div><div class="list-item"> (४) उपदफा (१) र (२) बमोजिम छात्रवृत्ति उपलब्ध गराउने आधार तोकिए बमोजिम हुनेछ । </div><div class="list-item"> (५) कुनै निकाय वा संस्थाले कुनै विद्यार्थीलाई प्रतिष्ठानमा अध्ययनको लागि छात्रवृत्ति उपलब्ध गराउन सक्नेछ । </div><div class="list-item"> ३४. <span class="bold">तोकेको स्थानमा काम गर्नु पर्ने :</span> (१) यस ऐन बमोजिम आरक्षण वा छात्रवृत्तिमा अध्ययन गरेको विद्यार्थीले प्रतिष्ठानले तोकेको अवधिभर पिछडिएका क्षेत्रमा काम गर्नु पर्नेछ । </div><div class="list-item"> (२) कुनै निकाय वा संस्थाको छात्रवृत्तिमा अध्ययन गर्ने विद्यार्थीले त्यस्तो छात्रवृत्ति पाए बापत कुनै ठाउँमा निश्चित अवधिसम्म काम गर्नु पर्ने गरी छात्रवृत्ति प्रदान गर्ने निकाय वा संस्थाले शर्त राखेको भए सोही शर्त बमोजिम र त्यसरी शर्त नराखेको भए उपदफा (१) बमोजिमको अवधिभर काम गर्नु पर्नेछ । </div><div class="list-item"> (३) दफा ३२ बमोजिम प्रतिष्ठानको प्राथमिकतामा भर्ना भएका विद्यार्थीले प्रतिष्ठानले तोकेको अवधिभर पिछडिएको क्षेत्रमा काम गर्नु पर्नेछ । </div><div class="list-item"> (४) दफा ३१ को उपदफा (१) बमोजिमको आरक्षण र दफा ३२ र ३३ बमोजिमको प्राथमिकता वा छात्रवृत्तिमा अध्ययन गर्ने विद्यार्थीले उपदफा (१), (२) वा (३) मा उल्लेखित पूरा अवधि काम गरेपछि मात्र प्रतिष्ठानले त्यस्तो विद्यार्थीलाई शैक्षिक योग्यताको स्थायी प्रमाणपत्र दिनेछ । </div><div class="list-item"> (५) प्रतिष्ठानले दफा ३१, ३२ र ३३ बमोजिमको आरक्षण, प्राथमिकता वा छात्रवृत्तिमा अध्ययन गर्ने विद्यार्थी बाहेक प्रतिष्ठानमा अध्ययन गर्ने अन्य विद्यार्थीलाई अध्ययन पश्चात् पिछडिएका क्षेत्रको स्वास्थ्य संस्थामा काम गर्न प्रोत्साहित गर्ने सम्बन्धमा आवश्यक व्यवस्था गर्न सक्नेछ । </div><div class="list-item"> ३५. <span class="bold">वार्षिक प्रतिवेदन :</span> (१) प्रतिष्ठानले प्रत्येक आर्थिक वर्ष समाप्त भएको तीन महिनाभित्र आफूले वर्षभरिमा गरेको काम कारबाहीको वार्षिक प्रतिवेदन नेपाल सरकार समक्ष पेश गर्नु पर्नेछ । </div><div class="list-item"> (२) उपदफा (१) बमोजिमको प्रतिवेदनमा अन्य कुराको अतिरिक्त प्रतिष्ठानले वर्षभरिमा गरेको कामको संक्षिप्त विवरण र प्रतिष्ठानको उपलब्धि लगायतका कुराहरू उल्लेख गर्नु पर्नेछ । </div><!-- Page 16 Content --><div class="list-item"> ३६. <span class="bold">अधिकार प्रत्यायोजन :</span> (१) सभाले यस ऐन बमोजिम आफूलाई प्राप्त अधिकारहरूमध्ये आवश्यकता अनुसार केही अधिकार प्राज्ञिक परिषद्, कार्यकारी परिषद् वा उपकुलपतिलाई प्रत्यायोजन गर्न सक्नेछ । </div><div class="list-item"> (२) प्राज्ञिक परिषद्, कार्यकारी परिषद् वा पदपूर्ति समितिले यस ऐन बमोजिम आफूलाई प्राप्त अधिकारहरूमध्ये आवश्यकता अनुसार केही अधिकार प्रतिष्ठानका कुनै पदाधिकारी वा मातहतका कुनै निकायलाई प्रत्यायोजन गर्न सक्नेछ । </div><div class="list-item"> ३७. <span class="bold">काम कारबाही बदर नहुने :</span> प्रतिष्ठानको कुनै पदाधिकारी वा सदस्यको स्थान रिक्त भई वा प्रतिष्ठानको कुनै सङ्गठनको कुनै पदाधिकारी वा सदस्यको नियुक्ति वा मनोनयनमा त्रुटि भएको कारणलेमात्र प्रतिष्ठानबाट भए गरेको काम कारबाही बदर हुने छैन । </div><div class="list-item"> ३८. <span class="bold">अनुगमन तथा निर्देशन सम्बन्धी व्यवस्था :</span> प्रतिष्ठानको काम कारबाहीको सम्बन्धमा नेपाल सरकारले प्रतिष्ठानको अनुगमन गरी आवश्यक निर्देशन दिन सक्नेछ र त्यस्तो निर्देशनको पालना गर्नु प्रतिष्ठानको कर्तव्य हुनेछ । </div><div class="list-item"> ३९. <span class="bold">नेपाल सरकारसँग सम्पर्क :</span> प्रतिष्ठानले नेपाल सरकारसँग सम्पर्क राख्दा मन्त्रालय मार्फत राख्नु पर्नेछ । </div><div class="list-item"> ४०. <span class="bold">शपथ लिनु पर्ने :</span> प्रतिष्ठानको पदाधिकारीको पदमा नियुक्त भएको व्यक्तिले आफ्नो पदको कार्यभार सम्हाल्नु अघि तोकिए बमोजिमको ढाँचामा शपथ लिनु पर्नेछ । </div><div class="list-item"> ४१. <span class="bold">कर्मचारी प्रतिष्ठानमा रहन सक्ने :</span> (१) यो ऐन प्रारम्भ हुँदाका बखत पश्चिमाञ्चल क्षेत्रीय अस्पताल पोखरामा कार्यरत नेपाल स्वास्थ्य सेवाका कर्मचारीहरूमध्ये प्रतिष्ठानमा काम गर्न चाहने कर्मचारीले यस ऐन अन्तर्गत बनेको कर्मचारी सेवा सम्बन्धी नियम प्रारम्भ भएको मितिले छ महिनाभित्र मन्त्रालयमा निवेदन दिनु पर्नेछ । </div><div class="list-item"> (२) उपदफा (१) बमोजिम निवेदन दिने कर्मचारीलाई मन्त्रालयले प्रतिष्ठानको कर्मचारीको रुपमा रहने स्वीकृति दिएमा त्यस्ता कर्मचारी प्रतिष्ठानको कर्मचारी मानिनेछ । </div><div class="list-item"> (३) उपदफा (२) बमोजिम प्रतिष्ठानमा रहने कर्मचारीले स्वास्थ्य सेवामा काम गरेको सेवा अवधि प्रतिष्ठानको सेवा अवधिमा गणना हुनेछ । </div><div class="list-item"> ४२. <span class="bold">नियम बनाउने अधिकार :</span> (१) यस ऐनको कार्यान्वयनको लागि प्रतिष्ठानले आवश्यक नियम बनाउन सक्नेछ । </div><div class="list-item"> (२) उपदफा (१) मा जुनसुकै कुरा लेखिएको भए तापनि नेपाल सरकारलाई थप आर्थिक व्ययभार पर्ने विषयमा नियम बनाउँदा मन्त्रालयको स्वीकृति लिनु पर्नेछ । </div><!-- Page 17 Content --><div class="list-item"> ४३. <span class="bold">मापदण्ड बनाउन सक्ने :</span> प्रतिष्ठानको काम कारबाहीलाई प्रभावकारी तथा गुणस्तरीय बनाउनको लागि नेपाल सरकारले स्वास्थ्य तथा शिक्षा सम्बन्धी आवश्यक मापदण्ड बनाउन सक्नेछ र त्यस्तो मापदण्डको पालना गर्नु प्रतिष्ठानको कर्तव्य हुनेछ । </div><div class="list-item"> ४४ <span class="bold">खारेजी र बचाउ :</span> (१) पश्चिमाञ्चल क्षेत्रीय अस्पताल विकास समिति (गठन) आदेश, २०४३ खारेज गरिएको छ । </div><div class="list-item"> (२) उपदफा (१) बमोजिमको गठन आदेश बमोजिमको विकास समितिमा कार्यरत शिक्षक तथा कर्मचारी प्रतिष्ठानको समान स्तर र तहको पदमा सरेको मानिनेछ । </div><div class="list-item"> (३) उपदफा (१) बमोजिमको आदेश बमोजिम भए गरेका सबै काम कारबाही यसै ऐन बमोजिम भए गरेको मानिनेछ । </div><div class="list-item"> (४) उपदफा (१) बमोजिमको आदेश बमोजिमको विकास समितिको नाममा रहेको चल, अचल सम्पत्ति, लेनदेन कारोबार, ऋण, धन लगायत सम्पूर्ण अधिकार तथा दायित्व प्रतिष्ठानमा सरेको मानिनेछ । </div><div class="list-item"> (५) यस ऐन बमोजिम अस्पताल व्यवस्थापन समिति गठन नभएसम्मको लागि उपदफा (१) बमोजिमको आदेश बमोजिम गठित समितिले सो अस्पताल व्यवस्थापन समितिको काम गर्नेछ । </div></body></html>