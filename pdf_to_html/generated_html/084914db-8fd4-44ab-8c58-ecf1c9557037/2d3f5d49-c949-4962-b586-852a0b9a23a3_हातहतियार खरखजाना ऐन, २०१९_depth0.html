<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>हातहतियार खरखजाना ऐन, २०१९.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; /* Ensure visibility for empty fields */ vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* Outer border */ } th, td { border: 1px solid #000; /* Inner borders */ padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; /* Ensure minimum row height even if content is short */ background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote-wrapper { margin-top: 30px; border-top: 1px solid #ccc; padding-top: 10px; width: 100%; } .footnote { font-size: 11px; line-height: 1.5; margin-bottom: 5px; text-align: left; padding-left: 20px; text-indent: -20px; } .footnote-mark { display: inline-block; width: 20px; text-align: right; margin-right: 5px; vertical-align: top; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">हातहतियार खरखजाना ऐन, २०१९</div></div><table class="main-table"><thead><tr><th>संशोधन गर्ने ऐन</th><th>लालमोहर मिति</th><th>प्रकाशन मिति</th><th>लालमोहर प्रकाशन मिति</th></tr></thead><tbody><tr><td>१. न्याय प्रशासन सुधार ऐन, २०३१</td><td>२०१९।१०।२२</td><td>२०१९।१०।२३</td><td>२०३१।४।१८</td></tr><tr><td>२. केही नेपाल ऐन (संशोधन) ऐन, २०४३</td><td>&nbsp;</td><td>&nbsp;</td><td>२०४३।७।२४</td></tr><tr><td>३. न्याय प्रशासन सुधार (चौथो संशोधन) ऐन, २०४३</td><td>&nbsp;</td><td>&nbsp;</td><td>२०४३।७।२४</td></tr><tr><td>४. हातहतियार खरखजाना (पहिलो संशोधन) ऐन, २०४८</td><td>&nbsp;</td><td>&nbsp;</td><td>२०४८।७।११</td></tr><tr><td>५. न्याय प्रशासन ऐन, २०४८</td><td>&nbsp;</td><td>&nbsp;</td><td>२०४८।२।१६</td></tr><!-- Sub-header for the remaining rows, visually centered over columns 2 and 3 --><tr><td>&nbsp;</td><td colspan="2" class="text-center bold">प्रमाणीकरण र प्रकाशन मिति</td><td>&nbsp;</td></tr><tr><td>६. हातहतियार खरखजाना (दोस्रो संशोधन) ऐन, २०६४</td><td>&nbsp;</td><td>&nbsp;</td><td>२०६४।९।२२</td></tr><tr><td>७. गणतन्त्र सुदृढीकरण तथा केही नेपाल कानून<br>संशोधन गर्ने ऐन, २०६६<span style="font-size: 0.8em;">०</span></td><td>&nbsp;</td><td>&nbsp;</td><td>२०६६।१०।७</td></tr><tr><td>८. केही नेपाल ऐन संशोधन गर्ने ऐन, २०७२</td><td>&nbsp;</td><td>&nbsp;</td><td>२०७२।११।१३</td></tr><tr><td>९. केही नेपाल कानूनलाई संशोधन, एकीकरण, समायोजन<br>र खारेज गर्ने ऐन, २०७४<span style="font-size: 0.8em;">॥</span></td><td>&nbsp;</td><td>&nbsp;</td><td>२०७४।६।३०</td></tr></tbody></table><div class="content-paragraph text-center">२०१९ सालको ऐन नं. ४५</div><div class="content-paragraph text-center"> X<span class="form-field tiny"></span></div><div class="content-paragraph text-center bold">हातहतियार खरखजाना सम्बन्धी नेपाल कानूनलाई एकीकरण तथा संशोधन</div><div class="content-paragraph text-center bold">गर्न बनेको ऐन</div><div class="content-paragraph"><span class="bold">प्रस्तावना :</span> नेपालको सुरक्षा एवं शान्ति र व्यवस्था कायम राख्नको निमित्त हतियार खरखजाना सम्बन्धी प्रचलित नेपाल कानूनलाई एकीकरण र संशोधन गर्न वाञ्छनीय भएकोले, </div><div class="content-paragraph"> श्री ५ महाराजाधिराज महेन्द्र वीर विक्रम शाहदेवबाट नेपालको संविधानको धारा ९३ अनुसार यो ऐन बनाइबक्सेकोछ । </div><div class="footnote-wrapper"><div class="footnote"><span class="footnote-mark">*</span> यो ऐन संवत् २०६५ साल जेठ १५ गते देखि लागू भएको ।</div><div class="footnote"><span class="footnote-mark">†</span> यो ऐन सम्वत् २०७५ साल भदौ १ गते देखि प्रारम्भ भएको ।</div><div class="footnote"><span class="footnote-mark">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div></div><!-- Page 1 content ends here --><!-- Page 2 content starts here --><div style="page-break-before: always;"></div><div class="content-paragraph"><span class="bold">१. संक्षिप्त नाम, विस्तार र प्रारम्भ :</span> (१) यो ऐनको नाम “हातहतियार खरखजाना ऐन, २०१९” रहेकोछ । </div><div class="content-paragraph"> (२) यो ऐन नेपाल <span class="form-field tiny"></span> भर लागू हुनेछ । </div><div class="content-paragraph"> तर नेपाल सरकारको आदेशबमोजिम वा कुनै सरकारी कर्मचारीको हैसियतले आफ्नो कर्तव्य पालन गर्दा निजले दिएको आदेशबमोजिम हातहतियार खरखजाना बनाउन, मरम्मत गर्न, एक रूपबाट अर्को रूपमा परिणत गर्न, बेच्न, बिक्रीको लागि दिन, लिएर हिड्न, आफू साथ वा आफनो नियन्त्रणमा राख्न, नेपाल <span class="form-field tiny"></span> बाट विदेशमा निकासी गर्न, विदेशबाट नेपाल <span class="form-field tiny"></span> भित्र पैठारी गर्न वा नेपाल <span class="form-field tiny"></span> भित्रको एक जिल्लाबाट अर्को जिल्लामा ल्याउन लैजानमा यो ऐनका कुनै कुरा लागू हुने छैन । </div><div class="content-paragraph"> (३) यो ऐन नेपाल सरकारले नेपाल राजपत्रमा सूचना प्रकाशित गरी तोकिदिएको मितिदेखि प्रारम्भ हुनेछ । <span style="vertical-align: super;">≠</span></div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph" style="text-indent: 20px;"> (क) “हातहतियार” भन्नाले तोप, मोर्टार, बख्तरबन्द गाडी, मेशिनगन, राइफल, बन्दुक, पिस्तोल, रिभल्भर वा खरखजाना प्रयोग गरी वा नगरी चलाइने त्यस्तै प्रकृतिका अन्य यन्त्र सम्झनु पर्छ र सो शब्दले हातहतियार बनाउने मेशिन, उपकरण र हातहतियारको पाटपूर्जा समेतलाई जनाउँछ । </div><div class="content-paragraph" style="text-indent: 20px;"><span style="vertical-align: super;">*</span>(ख) “मेशिनगन” भन्नाले ब्रेनगन, लुइसगन, स्टेगन, मेशिन, कारबाइन, टम्स मेशिन कारबाइन, जी.एम.जी, एल.एम.जी, सर्ट मेशिन गन वा त्यस्तै प्रकृतिका स्वचालित हातहतियार सम्झनु पर्छ र सो शब्दले मेशिनगन बनाउने मेशिन, उपकरण र मेशिनगनको पाटपूर्जा समेतलाई जनाउँछ । </div><div class="content-paragraph" style="text-indent: 20px;"> (ग) “खरखजाना” भन्नाले हातहतियारमा राख्ने बारुद, केप, गोली, छर्रा, डिटोरेनेटर, कार्तुस, फ्यूज वा त्यस्तै प्रकृतिका अन्य पदार्थ समेतलाई जनाउँछ । </div><div class="footnote-wrapper"><div class="footnote"><span class="footnote-mark">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote"><span class="footnote-mark">≠</span> मिति २०२०।९।१ देखि ऐन प्रारम्भ हुने गरी मिति २०२०।९।१५ को नेपाल राजपत्रमा सूचना प्रकाशित।</div><div class="footnote"><span class="footnote-mark">*</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित।</div></div><!-- Page 2 content ends here --><!-- Page 3 content starts here --><div style="page-break-before: always;"></div><div class="content-paragraph"> (घ) <span style="vertical-align: super;">※</span><span class="form-field large"></span></div><div class="content-paragraph"> (ङ) <span style="vertical-align: super;">ρ</span><span class="form-field large"></span></div><div class="content-paragraph"> (च) “इजाजत” भन्नाले हातहतियार, खरखजानाका सम्बन्धमा यो ऐन बमोजिम प्राप्त भएको इजाजतपत्र र “इजाजतपत्रवाला” भन्नाले त्यस्तो इजाजतपत्र प्राप्त गर्ने व्यक्तिलाई सम्झनु पर्छ । </div><div class="content-paragraph"> (छ) “तोकिएको” वा “तोकिए बमोजिमको” भन्नाले यो ऐन अन्तर्गत बनेको नियम वा आदेशमा तोकिएको वा तोकिए बमोजिमको सम्झनु पर्छ । </div><div class="content-paragraph"><span class="bold">३. इजाजतपत्र लिनु पर्ने :</span> देहायका कुनै कार्य गर्न चाहने व्यक्तिले यस ऐन बमोजिम इजाजतपत्र लिनु पर्नेछ :- </div><div class="content-paragraph" style="text-indent: 20px;"> (क) हातहतियार वा खरखजाना बनाउन वा मर्मत गर्न, </div><div class="content-paragraph" style="text-indent: 20px;"> (ख) हातहतियार वा खरखजानाको निकासी वा पैठारी गर्न, </div><div class="content-paragraph" style="text-indent: 20px;"> (ग) हातहतियार वा खरखजाना राख्न वा लिएर हिँड्न । </div><div class="content-paragraph"><span class="bold">३क. स्वीकृति लिनु पर्ने :</span> (१) कसैले पनि आफूसँग भएको निजी उपयोगको हातहतियार वा खरखजाना प्रचलित कानून बमोजिम निषेध गरेको अवस्थामा बाहेक अन्य व्यक्तिलाई बिक्री वा हस्तान्तरण गर्नु पर्दा खरिद गर्ने वा प्राप्त गर्ने व्यक्तिको नाम, थर, ठेगाना र नागरिकता नम्बर उल्लेख गरी सम्बन्धित जिल्ला प्रशासन कार्यालयबाट स्वीकृति लिनु पर्नेछ । </div><div class="content-paragraph"> (२) उपदफा (१) विपरीत काम गर्ने व्यक्तिलाई दुई वर्षसम्म कैद र बीस हजार रुपैयाँसम्म जरिबाना हुनेछ । </div><div class="footnote-wrapper"><div class="footnote"><span class="footnote-mark">※</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा झिकिएको ।</div><div class="footnote"><span class="footnote-mark">ρ</span> पहिलो संशोधनद्वारा झिकिएको ।</div><div class="footnote"><span class="footnote-mark">α</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</div><div class="footnote"><span class="footnote-mark">¤</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप।</div></div><!-- Page 3 content ends here --><!-- Page 4 content starts here --><div style="page-break-before: always;"></div><div class="content-paragraph"><span class="bold">४. ल्याउन वा लैजान मनाही :</span> (१) कसैले तोप वा मेशिन गन विदेशबाट नेपाल <span class="form-field tiny"></span> भित्र ल्याउन, नेपाल <span class="form-field tiny"></span> बाट विदेशमा लैजान वा नेपाल <span class="form-field tiny"></span> को एक जिल्लाबाट अर्को जिल्लामा ल्याउन लैजान समेत हुँदैन । </div><div class="content-paragraph"> (२) इजाजतपत्र नलिई वा इजाजतपत्रमा तोकिएको बन्देजमा नरही कुनै व्यक्तिले हातहतियार वा खरखजाना विदेशबाट नेपाल <span class="form-field tiny"></span> भित्र ल्याउन, नेपाल <span class="form-field tiny"></span> बाट विदेशमा लैजान वा नेपाल <span class="form-field tiny"></span> को एक जिल्लाबाट अर्को जिल्लामा ल्याउन लैजान समेत हुँदैन । </div><div class="content-paragraph"><span class="bold">५. इजाजतपत्र बेगर हातहतियार लिएर हिड्न मनाही :</span> (१) कुनै व्यक्तिले इजाजतपत्र नलिई वा इजाजतपत्रमा तोकिएको शर्त बन्देजमा नरही हातहतियार लिएर हिड्न हुँदैन <span style="vertical-align: super;">X</span> । </div><div class="content-paragraph"> (२) उपदफा (१) विपरीतको कसूर गर्ने व्यक्तिलाई पक्राउ गर्नु पर्ने भएमा सोको कारण र त्यस्तो व्यक्तिको पहिचान खुल्ने विवरण सहित मुद्दा हेर्ने अधिकारी समक्ष पक्राउ गर्ने अनुमतिको लागि निवेदन दिनु पर्नेछ <span style="vertical-align: super;">α</span></div><div class="content-paragraph"><span style="vertical-align: super;">¤</span> (३) उपदफा (२) बमोजिमको निवेदनबाट पक्राउ गर्नु पर्ने कारण मनासिब देखिएमा मुद्दा हेर्ने अधिकारीले पक्राउ पूर्जी जारी गर्ने अनुमति दिन सक्नेछ । </div><div class="content-paragraph"><span style="vertical-align: super;">५</span> (४) उपदफा (३) बमोजिम पक्राउ पूर्जी जारी गरिएको व्यक्तिलाई प्रमुख जिल्ला अधिकारी वा निजले खटाएको व्यक्ति वा प्रहरीले गिरफ्तार गरी बाटोको म्याद बाहेक चौबीस घण्टाभित्र मुद्दा हेर्ने अधिकारी समक्ष उपस्थित गराउनु पर्नेछ । </div><div class="content-paragraph"><span style="vertical-align: super;">५</span>(५) उपदफा (२) मा जुनसुकै कुरा लेखिएको भए तापनि इजाजतपत्र बेगर वा यस ऐनका विरुद्ध हातहतियार लिएर हिड्ने कुनै व्यक्ति तत्काल पक्राउ नभएमा वा त्यस्तो व्यक्ति भाग्ने उम्कने वा निजले प्रमाण दसी वा सबूत नष्ट गर्ने मनासिब कारण भएमा त्यस्तो व्यक्तिलाई तत्कालै जरुरी पक्राउ पूर्जी जारी गरी जुनसुकै ठाँउमा पक्राउ गरी निजले साथमा लिएको हातहतियार कब्जा समेत गरी मुद्दा हेर्ने अधिकारी समक्ष स्वीकृतिको लागि पक्राउ परेको व्यक्ति सहित उपस्थित गराउनु पर्नेछ । </div><div class="footnote-wrapper"><div class="footnote"><span class="footnote-mark">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote"><span class="footnote-mark">α</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित।</div><div class="footnote"><span class="footnote-mark">¤</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप।</div></div><!-- Page 4 content ends here --><!-- Page 5 content starts here --><div style="page-break-before: always;"></div><div class="content-paragraph"><span class="bold">५क. निर्वाचन अवधिमा हातहतियार लिएर हिड्न मनाही :</span> (१) यस ऐनमा अन्यत्र जुनसुकै कुरा लेखिएको भए तापनि निर्वाचन आयोगले प्रचलित कानुन बमोजिम गराउने निर्वाचनमा उम्मेदवारको लागि दरखास्त दिने मितिदेखि निर्वाचनको परिणाम घोषणा भएको सात दिनसम्मको अवधिभर सुरक्षा सम्बन्धी सरकारी कर्मचारी बाहेक अरू कसैले निर्वाचन क्षेत्रमा इजाजतपत्र प्राप्त हातहतियार पनि लिई हिड्न हुँदैन । </div><div class="content-paragraph"> (२) कसैले उपदफा (१) को बर्खिलाप हातहतियार लिई हिडेमा लाईसेन्स नभएको हातहतियार लिएर हिडेको सरह मानी निजलाई दफा ५ बमोजिम कारवाई हुनेछ । </div><div class="content-paragraph"><span class="bold">६. शंका लागेमा हातहतियार, खरखजाना, ल्याउने लैजाने व्यक्तिहरूको खानतलासी लिई पक्राउ गर्ने:</span> (१) इजाजतपत्र बेगर वा इजाजतपत्र भए तापनि कुनै गैरकानूनी काम गर्ने हेतुले कुनै व्यक्तिले हातहतियार वा खरखजाना <span style="vertical-align: super;">α</span>निकासी वा पैठारी गरेको वा एक जिल्लाबाट अर्को जिल्लामा ओसार पसार गरेको शंका लागेमा सहायक निरीक्षक दर्जा वा सो भन्दा माथिल्लो दर्जाका प्रहरी अधिकृतले त्यस्तो व्यक्तिको जीउ र त्यस्तो वस्तु भएको शंका लागेको गाडी, पोका, भारी, बोक्ने जवानहरू र वसार पसार गर्दाको बाकसहरूलाई रोकी खानतलासी गर्न र त्यस्तो वस्तु फेला परेमा निजलाई विना वारेन्ट गिरफ्तार गर्न र त्यस्तो हातहतियार वा खरखजाना कब्जा समेत गर्न सक्नेछ । </div><div class="content-paragraph"> (२) यस दफा अन्तर्गत गिरफ्तार गरिएको व्यक्ति र बरामद भएको हातहतियार वा खरखजानालाई बाटोको म्याद बाहेक २४ घण्टा भित्र <span style="vertical-align: super;">→</span>तुरुन्त मुद्दा हेर्ने अधिकारी समक्ष पेश गर्नु पर्नेछ । </div><div class="content-paragraph"><span class="bold">७. खानतलासी गर्ने अड्डा वा चौकी :</span> नेपाल सरकारले आवश्यक देखिएमा नेपाल सरहद र विदेशी सरहदको सीमानाका बीच हातहतियार वा खरखजानाको तलासी लिने चौकीहरू खडा गर्न सक्नेछ र नेपाल सरकारबाट अख्तियार पाएको व्यक्तिले त्यस ठाउँमा आवत जावत गर्ने गाडी र भारी </div><div class="footnote-wrapper"><div class="footnote"><span class="footnote-mark">Π</span> केही नेपाल ऐन (संशोधन) ऐन, २०४३ द्वारा थप ।</div><div class="footnote"><span class="footnote-mark">∇</span> गणतन्त्र सुदृढीकरण तथा केही नेपाल कानून (संशोधन) गर्ने ऐन, २०६६ द्वारा संशोधित ।</div><div class="footnote"><span class="footnote-mark">α</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</div><div class="footnote"><span class="footnote-mark">→</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा थप।</div><div class="footnote"><span class="footnote-mark">¤</span> केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 5 content ends here --><!-- Page 6 content starts here --><div style="page-break-before: always;"></div><div class="content-paragraph"> बोक्ने मानिस वा जीवजन्तुहरूलाई रोकी वसार पसार गर्दा प्रयोग गरिएको बाकसहरू र पोकाहरूको तलासी लिन सक्नेछ । </div><div class="content-paragraph"><span class="bold">८. कुनै निश्चित ठाउँमा हातहतियार, खरखजाना राख्न मनाही :</span> नेपाल सरकारले नेपाल राजपत्रमा सूचना प्रकाशित गरी तोकिदिएको ठाउँमा तोकिएको कुनै किसिमको हातहतियार वा खरखजाना कुनै व्यक्तिले पनि राख्न नपाउने गर्न सक्नेछ । </div><div class="content-paragraph"><span class="bold">९. प्रहरी थानामा हातहतियार खरखजाना बुझाउने :</span> (१) हातहतियार र खरखजाना राख्ने कुनै पनि व्यक्तिको इजाजतपत्रको अवधि समाप्त भएमा वा इजाजतपत्र बदर गरिएमा वा दफा ८ अन्तर्गत सूचना प्रकाशित भएबाट वा अरू कुनै तरिकाबाट त्यस्तो हातहतियार वा खरखजाना राख्न गैरकानूनी हुन आएमा त्यस्तो हातहतियार वा खरखजाना स्थानीय प्रहरी कार्यालयमा तुरुन्त बुझाई दिनु पर्छ र प्रहरी कार्यालयले पनि बुझी लिई प्रचलित कानून बमोजिम कारवाई गर्नुपर्छ । </div><div class="content-paragraph"> (२) उपदफा (१) बमोजिम हातहतियार वा खरखजाना बुझाई दिए पछि सो बुझाउने व्यक्तिले यो ऐन अन्तर्गत बनेको नियममा तोकिएको अवधि समाप्त हुनु भन्दा अगावै पनि पुनः देहायको हक प्राप्त गर्न सक्नेछः- </div><div class="content-paragraph" style="text-indent: 20px;"> (क) त्यसरी बुझाएको हातहतियार वा खरखजाना आफूसाथ राख्न कानूनी हुन आएमा सो हातहतियार वा खरखजाना फिर्ता लिन पाउने, </div><div class="content-paragraph" style="text-indent: 20px;"> (ख) त्यसरी बुझाएको हातहतियार वा खरखजाना कानूनी तवरबाट राख्न पाउने व्यक्तिलाई बिक्री गर्न, गराउन वा त्यस्तो बिक्रीबाट आएको मुनाफा आफूले लिन पाउने । </div><div class="content-paragraph"> तर <span style="vertical-align: super;">※</span><span class="form-field small"></span> जफत गरिएको कुनै हातहतियार वा खरखजाना यस उपदफाको कुनै कुराले फिर्ता लिन वा बिक्री गर्न अधिकार दिएको मानिने छैन । </div><div class="content-paragraph"> (३) तोकिएको अवधि भित्र उपदफा (२) बमोजिम फिर्ता नभई जम्मा भएको हातहतियार वा खरखजाना नेपाल सरकारको सम्पत्ति हुनेछ । </div><div class="content-paragraph"> (४) माथि उल्लेख गरिएको दफाहरूको सर्वसामान्यतयामा कुनै प्रतिकूल प्रभाव नपारी नेपाल सरकारले देहायको विषयमा नियम बनाउन सक्नेछ :- </div><div class="footnote-wrapper"><div class="footnote"><span class="footnote-mark">※</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा झिकिएको ।</div></div><!-- Page 6 content ends here --><!-- Page 7 content starts here --><div style="page-break-before: always;"></div><div class="content-paragraph" style="text-indent: 20px;"> (क) इजाजतपत्रवालाले कस्तो अवस्था र परिस्थितिमा हातहतियार वा खरखजाना बुझाउनु पर्ने, र </div><div class="content-paragraph" style="text-indent: 20px;"> (ख) कति अवधि समाप्त भएपछि उपदफा (३) अन्तर्गत हातहतियार वा खरखजाना जफत हुने । </div><div class="content-paragraph"><span class="bold">१०. इजाजतपत्र प्राप्त गर्ने वा रिन्यू गर्ने तरिका :</span> (१) कुनै व्यक्तिले यो ऐन अन्तर्गत इजाजतपत्र लिनको निमित्त तोकिएको दस्तूर र तोकिएको ढाँचाको दरखास्त प्रमुख जिल्ला अधिकारी छेउ दिनुपर्s । </div><div class="content-paragraph"> (२) उपदफा (१) अन्तर्गत कसैको दरखास्त दाखिल भएपछि प्रमुख जिल्ला अधिकारीले तोकिए बमोजिमको आवश्यक जाँचबुझ गरी हेर्दा दरखास्तमा लेखिए बमोजिम काम गर्न पाउने गरी इजाजतपत्र दिन मनासिव सम्झिएमा तोकिए बमोजिमको शर्त बन्देज राखी दरखास्तवालालाई तोकिएको ढाँचाको इजाजतपत्र दिन सक्नेछ । </div><div class="content-paragraph"> (३) उपदफा (२) बमोजिम दिइएको प्रत्येक इजाजतपत्रको अवधि र त्यसलाई रिन्यू गर्ने तरिका, स्थान र त्यसरी रिन्यू गराउँदा लाग्ने दस्तुर तोकिए बमोजिमको हुनेछ । </div><div class="content-paragraph"><span class="bold">११. इजाजतपत्र रद्दी वा स्थगित गर्ने अधिकार :</span> (१) सार्वजनिक शान्ति सुरक्षाको लागि आवश्यक देखिएमा प्रमुख जिल्ला अधिकारीले कारण सहितको पर्चा खडा गरी आफनो अधिकार क्षेत्र भित्रको सबै ठाउँमा वा त्यसको कुनै भागमा वा सबै वा केही इजाजतपत्र रद्दी वा स्थगित गर्न सक्नेछ । </div><div class="content-paragraph"> (२) यो ऐन वा यस ऐन अन्तर्गत बनेको नियम बमोजिम कुनै इजाजतपत्रवाला दोषी ठहरिएमा प्रमुख जिल्ला अधिकारीले निजको इजाजतपत्र रद्दी वा स्थगित गर्न सक्नेछ । </div><div class="content-paragraph"> (३) नेपाल सरकारले नेपाल राजपत्रमा सूचना प्रकाशित गरी नेपाल <span style="vertical-align: super;">X</span><span class="form-field small"></span> भर वा त्यसको कुनै भागमा रहेको सबै वा केही इजाजतपत्र रद्दी वा स्थगित गर्न सक्नेछ । </div><div class="content-paragraph"><span class="bold">१२. खानतलासी लिने, कब्जा गर्ने प्रमुख जिल्ला अधिकारीको अधिकार :</span> कुनै प्रमुख जिल्ला अधिकारीले आफनो अधिकार क्षेत्र भित्र बसोबास भएका कुनै व्यक्तिसँग विना इजाजतपत्र वा गैरकानूनी प्रयोजनको निमित्त कुनै हातहतियार वा खरखजाना राखिएको छ भन्ने भरपर्दो शंका लागेमा, वा त्यस्तो व्यक्तिसँग सो हातहतियार वा खरखजाना राख्न दिनु सार्वजनिक शान्तिको निमित्त उचित </div><div class="footnote-wrapper"><div class="footnote"><span class="footnote-mark">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div></div><!-- Page 7 content ends here --><!-- Page 8 content starts here --><div style="page-break-before: always;"></div><div class="content-paragraph"> हुनेछैन भन्ने प्रमुख जिल्ला अधिकारीलाई विश्वास लागेमा कारण सहितको पर्चा खडा गरी सो पर्चाको आधारमा त्यस्तो व्यक्तिको घर जग्गामा वा अरू शंका लागेको ठाउँमा खानतलासी गर्न गराउन र इजाजतपत्र भएको वा नभएको जुनसुकै हातहतियार वा खरखजाना उपर कब्जा गर्न सक्नेछ । </div><div class="content-paragraph"> त्यस्तो किसिमको खानतलासी गर्दा गराउँदा प्रमुख जिल्ला अधिकारीले अरू कुनै अड्डाखानाको कर्मचारीलाई साक्षी राखी मात्र गर्नु गराउनु पर्छ । </div><div class="content-paragraph"><span class="bold">१३. रोक्का गर्ने नेपाल सरकारको अधिकार :</span> कसैले हातहतियार वा खरखजाना राख्न इजाजतपत्र पाएको भए तापनि नेपाल सरकारले सार्वजनिक सुरक्षाको लागि आवश्यक ठानेमा जुनसुकै समयमा सो व्यक्तिको साथमा रहेको हातहतियार वा खरखजाना कब्जा गरी रोक्का राख्न आदेश दिन सक्छ । </div><div class="content-paragraph"><span class="bold">१४. लागू गर्ने नेपाल सरकारको अधिकार :</span> नेपाल सरकारले समय समयमा नेपाल राजपत्रमा सूचना प्रकाशित गरी कुनै व्यक्ति वा व्यक्तिहरूको सम्बन्धमा वा कुनै खास इलाकामा वा कुनै खास किसिमको हातहतियार वा खरखजानको सम्बन्धमा यो ऐनको सबै वा केही कुराहरू लागू नहुने वा सोही सूचनामा तोकिएबमोजिम संशोधित भई लागू हुने गर्न सक्नेछ । </div><div class="content-paragraph"><span class="bold">१५. हातहतियार, खरखजानाको लगत लिने अधिकार :</span> नेपाल सरकारले समय समयमा सूचना प्रकाशित गरी नेपाल <span style="vertical-align: super;">X</span><span class="form-field small"></span> भरमा सोही सूचनामा तोकिएको कुनै ठाउँमा कुनै हातहतियार वा खरखजाना राख्ने व्यक्तिले त्यसको लगत तोकिएको अधिकारीलाई दिन निर्देशन गर्न सक्नेछ । </div><div class="content-paragraph"> त्यस्तो सूचना प्रकाशित भएपछि सम्बन्धित हातहतियार वा खरखजाना राख्ने सबै व्यक्तिहरूले तोकिएको अधिकारीले मागे बमोजिमको लगत दाखिल गर्नुपर्छ र निजले त्यस्तो हातहतियार वा खरखजाना नै हेर्न चाहेमा सो समेत देखाउनु पर्छ । </div><div class="content-paragraph"><span class="bold">१६. हातहतियार, खरखजाना पदार्थ जफत गर्ने अधिकार :</span> कुनै व्यक्तिले <span style="vertical-align: super;">→</span>हातहतियार खरखजाना सम्बन्धी कसुर गरेको सावित भएमा <span style="vertical-align: super;">¤</span>मुद्दा हेर्ने अधिकारीले निजसँग भएको कसूरसँग सम्बन्धित </div><div class="footnote-wrapper"><div class="footnote"><span class="footnote-mark">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote"><span class="footnote-mark">α</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</div><div class="footnote"><span class="footnote-mark">→</span> केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 8 content ends here --><!-- Page 9 content starts here --><div style="page-break-before: always;"></div><div class="content-paragraph"> सबै वा कुनै हातहतियार वा त्यसको खरखजाना वा त्यसको सम्बन्धमा प्रयोग भएको सवारी, जन्तु, बाकस वा थैली जफत गरी नेपाल सरकार लाग्ने गर्न सक्नेछ । </div><div class="content-paragraph"><span class="bold">१७. सेना सम्बन्धी हातहतियारको प्रतिवेदन पेश नगरेमा जफत हुने :</span> कसैले सरकारी वोरको (सेना सम्बन्धी) राइफल, पिस्तौल, रिभाल्भर र त्यस्तै अरू हातहतियार इजाजतपत्र लिई झिकाएको भए त्यसको प्रमाण र कम्पनीको बिल समेत तोकिएको अवधि भित्र तोकिएको अधिकारी छेउ पेश गर्नु पर्छ । मुनासिब कारण बाहेक तोकिएको अवधि भित्र सो हातहतियार पेश नगरेमा नेपाल सरकारले विना मुआब्जा त्यस्तो हातहतियार जफत गर्न सक्नेछ । </div><div class="content-paragraph"><span class="bold">१८. कसूरको सम्बन्धमा सूचना दिनुपर्नेः</span> यो ऐनले सजाय हुने कसूर गरेको काम कुरा थाहा पाउने प्रत्येक व्यक्तिले मनासिव माफिकको समयमा प्रमुख जिल्ला अधिकारीको कार्यालयमा वा प्रहरी कार्यालयमा उक्त कुराको सूचना दिनुपर्छ । </div><div class="content-paragraph"><span class="bold">१९.</span><span class="form-field large"></span></div><div class="content-paragraph"><span class="bold">२०.</span><span class="form-field large"></span></div><div class="content-paragraph"><span class="bold">२१.</span><span class="form-field large"></span></div><div class="content-paragraph"><span class="bold">२२.</span><span class="form-field large"></span></div><div class="content-paragraph"><span class="bold">२३.</span><span class="form-field large"></span></div><div class="content-paragraph"><span style="vertical-align: super;">→</span><span class="bold">२४. मुद्दा हेर्ने अधिकारी :</span> (१) दफा २० को उपदफा (१) बमोजिम सजाय हुने कसूर सम्बन्धी मुद्दाको शुरु कारबाही र किनारा गर्ने अधिकार जिल्ला अदालतलाई हुनेछ । </div><div class="content-paragraph"> (२) उपदफा (१) मा लेखिएदेखि बाहेक यस ऐन बमोजिम सजाय हुने कसूर सम्बन्धी मुद्दाको शुरु कारबाही र किनारा गर्ने अधिकार प्रमुख जिल्ला अधिकारीलाई हुनेछ । </div><div class="content-paragraph"><span style="vertical-align: super;">Φ</span><span class="bold">२४क. थुनामा राखी कारबाही गर्ने :</span> प्रचलित कानूनमा जुनसुकै कुरा लेखिएको भए तापनि यस ऐन अन्तर्गतको मुद्दाका अभियुक्तलाई तत्काल प्राप्त प्रमाणका आधारमा थुनामा राखी कारबाही गर्नु पर्नेछ । </div><div class="footnote-wrapper"><div class="footnote"><span class="footnote-mark">¤</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा खारेज ।</div><div class="footnote"><span class="footnote-mark">→</span> केही नेपाल ऐन संशोधन गर्ने ऐन, २०७२ द्वारा संशोधित ।</div><div class="footnote"><span class="footnote-mark">Φ</span> दोस्रो संशोधनद्वारा थप।</div></div><!-- Page 9 content ends here --><!-- Page 10 content starts here --><div style="page-break-before: always;"></div><div class="content-paragraph"><span class="bold">२५. जाहेरवालालाई पुरस्कार दिने :</span> हातहतियार खरखजाना सम्बन्धी कसुरको सूचना दिने व्यक्तिलाई सो मुद्दामा कसूरदारबाट उपर भएको जरिवानाको सरकारी कर्मचारी भए चौथाई र अरू भए आधा पुरस्कार दिइनेछ । </div><div class="content-paragraph"><span class="bold">२६. नेपाल सरकारको नियम बनाउने अधिकार :</span> (१) यो ऐनको उद्देश्य कार्यान्वित गर्न नेपाल सरकारले नियमहरू बनाउन सक्नेछ । </div><div class="content-paragraph"> (२) उपदफा (१) मा लेखिएको अधिकारको सर्वसामान्यतयामा कुनै प्रतिकूल प्रभाव नपारी ती नियमहरूमा खास गरेर देहायका सबै वा केही कुराहरूको व्यवस्था गर्न सकिनेछ :- </div><div class="content-paragraph" style="text-indent: 20px;"> (क) इजाजतपत्र दिने हातहतियारको किसिम र संख्या तोक्ने, </div><div class="content-paragraph" style="text-indent: 20px;"> (ख) हातहतियार वा खरखजानाको सम्बन्धमा दिइने इजाजतपत्रको ढाँचा र इजाजतपत्र दिँदाको शर्त बन्देजहरू तोक्ने, </div><div class="content-paragraph" style="text-indent: 20px;"> (ग) त्यस्तो इजाजतपत्र लागू हुने अवधि तोक्ने, </div><div class="content-paragraph" style="text-indent: 20px;"> (घ) इजाजतपत्रको दस्तुर निर्धारित गर्ने, </div><div class="content-paragraph" style="text-indent: 20px;"> (ङ) प्रत्येक इजाजतपत्रवालाले तोकिए बमोजिमको ढाँचामा इजाजतपत्र बमोजिम काम कुरा गरेको हिसाब किताब वा लगत राख्ने, र सरकारी कर्मचारीले जाँच्न चाहेमा त्यस्तो हिसाब किताब वा लगत देखाउनु पर्ने निर्देश दिने, </div><div class="content-paragraph" style="text-indent: 20px;"> (च) प्रमुख जिल्ला अधिकारीले हातहतियार वा खरखजाना तयार हुने वा बिक्री हुने ठाउँमा प्रवेश गर्ने र जाँच निरीक्षण गर्ने वा हिसाब जाँच्ने कुनै सरकारी कर्मचारीलाई अख्तियार दिने, </div><div class="content-paragraph" style="text-indent: 20px;"> (छ) इजाजतपत्र बमोजिमको वस्तु तयार गर्ने वा बिक्री गर्ने व्यक्तिलाई आफ्नो साथमा रहेको वा नियन्त्रणमा रहेको हातहतियार वा खरखजाना नेपाल सरकारबाट अख्तियार पाएको व्यक्तिलाई देखाउन निर्देश दिने, </div><div class="content-paragraph" style="text-indent: 20px;"> (ज) हातहतियार वा खरखजाना आफ्नो साथमा राख्ने व्यक्तिले नेपाल सरकारबाट जाँच्नको लागि अख्तियार पाएको व्यक्तिलाई लगत हिसाब दिने, </div><div class="footnote-wrapper"><div class="footnote"><span class="footnote-mark">¤</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा संशोधित ।</div></div><!-- Page 10 content ends here --><!-- Page 11 content starts here --><div style="page-break-before: always;"></div><div class="content-paragraph" style="text-indent: 20px;"> (झ) इजाजतपत्र रिन्यू गर्ने व्यवस्था गर्ने, </div><div class="content-paragraph" style="text-indent: 20px;"> (ञ) हातहतियार वा खरखजानाको पसल र कारखाना नेपाल <span style="vertical-align: super;">X</span><span class="form-field medium"></span> भित्र खोल्न दिने व्यवस्था गर्ने, </div><div class="content-paragraph" style="text-indent: 20px;"> (ट) विदेशतर्फको इजाजतपत्र दिने, </div><div class="content-paragraph" style="text-indent: 20px;"> (ठ) कस्ता बन्दुक, राइफल, पिस्तौल र रिभाल्भर सरकारी बोरमा गणना गर्ने सो कुरा तोक्ने । </div><div class="content-paragraph"><span class="bold">२७.</span><span class="form-field large"></span></div><div class="footnote-wrapper"><div class="footnote"><span class="footnote-mark">X</span> गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</div><div class="footnote"><span class="footnote-mark">¤</span> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा खारेज ।</div></div><div class="content-paragraph"><span class="bold">द्रष्टव्य :-</span> १. प्रहरी (पहिलो संशोधन) ऐन, २०२९ द्वारा रुपान्तर भएका शब्दहरु:-</div><div class="content-paragraph" style="text-indent: 20px;">“असिष्टेण्ट सब ईन्सपेक्टर” को सट्टा “सहायक निरीक्षक” ।</div><div class="content-paragraph"><span class="bold">२.</span> नेपाल कानून (संशोधन) ऐन, २०२४ द्वारा रुपान्तर भएका शब्दहरु :-</div><div class="content-paragraph" style="text-indent: 20px;">(क) “पुलिस” को सट्टा “प्रहरी” ।</div><div class="content-paragraph" style="text-indent: 20px;">(ख) “अफिसर” को सट्टा “अधिकृत” ।</div><div class="content-paragraph" style="text-indent: 20px;">(ग) “गजेट” को सट्टा “राजपत्र” ।</div><div class="content-paragraph" style="text-indent: 20px;">(घ) “रिर्पोट” को सट्टा “प्रतिवेदन” ।</div><div class="content-paragraph" style="text-indent: 20px;">(ङ) “अपिल” को सट्टा “पुनरावेदन” ।</div><div class="content-paragraph"><span class="bold">३.</span> हातहतियार खरखजाना (पहिलो संशोधन) ऐन, २०४८ द्वारा रुपान्तर भएका शब्दहरु :-</div><div class="content-paragraph" style="text-indent: 20px;">“स्थानीय अञ्चलाधीश” को सट्टा “प्रमुख जिल्ला अधिकारी” ।</div><div class="content-paragraph"><span class="bold">४.</span> केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः–</div><div class="content-paragraph" style="text-indent: 20px;">“श्री ५ को सरकार” को सट्टा “नेपाल सरकार” ।</div><div class="content-paragraph"><span class="bold">५.</span> केही नेपाल कानूनलाई संहोड्डून एकीकरण समायोजन र खारेज गर्ने ऐन, २०७४ द्वारा रूपान्तर भएका शब्दहरू :-</div><div class="content-paragraph" style="text-indent: 20px;">“लाइसेन्स” को सट्टा “इजाजतपत्र”।</div><!-- Page 11 content ends here --></body></html>