<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>पोखरा विश्वविद्यालय ऐन, २०५३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.indent-1 { margin-left: 30px; text-indent: -30px; } .content-paragraph.indent-2 { margin-left: 60px; text-indent: -30px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .borderless-table { border: none; margin: 0; } .borderless-table th, .borderless-table td { border: none; padding: 5px 8px; } .borderless-table th { background-color: transparent; font-weight: 400; /* Headers in this table are not bold in PDF */ } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-row { display: flex; justify-content: space-between; align-items: flex-start; margin: 5px 0; line-height: 1.7; } .flex-row.indented { margin-left: 30px; } .flex-row span:first-child { flex-grow: 1; } .flex-row span:last-child { white-space: nowrap; } .footnote-section { margin-top: 40px; font-size: 12px; line-height: 1.5; } .footnote-section .footnote-item { margin-bottom: 5px; text-align: justify; } .footnote-section .footnote-item span.symbol { display: inline-block; width: 15px; /* Adjust width for symbol alignment */ text-align: left; vertical-align: top; } .footnote-section .footnote-item span.text { display: inline-block; width: calc(100% - 20px); /* Adjust width */ vertical-align: top; } .footnote-section.drashtabya { margin-top: 50px; font-size: 13px; } .footnote-section.drashtabya p { margin-bottom: 10px; line-height: 1.6; } .page-number { text-align: center; margin-top: 30px; font-size: 12px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } .page-number { display: none; } /* Hide page numbers in print */ } </style></head><body><div class="header-section"><div class="document-title">पोखरा विश्वविद्यालय ऐन, २०५३</div><div class="text-right" style="margin-top: -10px;">लालमोहर र प्रकाशन मिति</div><div class="text-right" style="margin-top: -5px;">२०५३।११।१५</div></div><div class="content-paragraph bold" style="margin-top: 20px;">संशोधन गर्ने ऐन</div><table class="borderless-table"><thead><tr><th style="width: 70%; text-align: left;">&nbsp;</th><th style="width: 30%; text-align: right;">प्रमाणीकरण र प्रकाशन मिति</th></tr></thead><tbody><tr><td>१. आयकर ऐन, २०५८</td><td class="text-right">२०५८। १२। १९</td></tr><tr><td>२. केही नेपाल कानून संशोधन गर्ने ऐन, २०६३</td><td class="text-right">२०६३।६।२८</td></tr><tr><td>३. केही नेपाल ऐनलाई संशोधन गर्ने ऐन, २०६४</td><td class="text-right">२०६४।५।९</td></tr><tr><td>*४. गणतन्त्र सुदृढीकरण तथा केही नेपाल कानुन संशोधन गर्ने ऐन, २०६६</td><td class="text-right">२०६६।१०।७</td></tr><tr><td>५. केही नेपाल ऐनलाई संशोधन गर्ने ऐन, २०७२</td><td class="text-right">२०७२।११।१३</td></tr><tr><td>६. शिक्षा सम्बन्धी केही नेपाल ऐन संशोधन गर्न बनेको ऐन, २०७७</td><td class="text-right">२०७७।३।११</td></tr></tbody></table><div class="content-paragraph text-center">२०५३ सालको ऐन नं. ३३</div><div class="content-paragraph text-left" style="margin-top: 25px; margin-bottom: 25px;">X<span class="form-field large"></span></div><div class="document-subtitle">पोखरा विश्वविद्यालय सम्बन्धमा व्यवस्था गर्न बनेको ऐन</div><div class="content-paragraph"><span class="bold">प्रस्तावनाः</span> उच्च शिक्षामा निजी क्षेत्रको सहभागितामा अधिकाधिक बृद्धि गरी कला, विज्ञान, व्यवस्थापन, कानुन, शिक्षा, प्राविधिक तथा अन्य व्यावसायिक विषयमा गुणात्मक एवं स्तरयुक्त उच्च शिक्षाको अवसर सबै क्षेत्रका सर्वसाधारणलाई सर्वसुलभ रूपमा उपलव्ध गराई राष्ट्रिय विकासमा दक्ष जनशक्तिको आपूर्तिलाई सुनिश्चित तुल्याउन र प्रतिस्पर्धाको आधारमा उच्च शिक्षाको गुणस्तरमा अभिवृद्धि गर्दै देशको शैक्षिक एवं प्राज्ञिक वातावरणलाई बढी स्वच्छ, मर्यादित र उपलब्धिमूलक तुल्याउन पोखरा विश्वविद्यालयको स्थापना र सञ्चालन गर्न वाञ्छनीय भएकोले, </div><div class="content-paragraph"> श्री ५ महाराजाधिराज वीरेन्द्र वीर विक्रम शाहदेवको शासनकालको पच्चीसौं वर्षमा संसदले यो ऐन बनाएकोछ । </div><div class="content-paragraph indent-1"><span class="bold">१. संक्षिप्त नाम र प्रारम्भः</span> (१) यस ऐनको नाम “पोखरा विश्वविद्यालय ऐन, २०५३” रहेकोछ । </div><div class="content-paragraph indent-2"> (२) यो ऐन नेपाल सरकारले नेपाल राजपत्रमा सूचना प्रकाशन गरी तोकिदिएको मितिदेखि प्रारम्भ हुनेछ । <span class="bold">+</span></div><div class="footnote-section"><div class="footnote-item"><span class="symbol">X</span><span class="text">यो ऐन संवत् २०६५ साल जेठ १५ गतेदेखि लागू भएको ।</span></div><div class="footnote-item"><span class="symbol">*</span><span class="text">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</span></div><div class="footnote-item"><span class="symbol">+</span><span class="text">यो ऐन मिति २०५४।४।१ गते देखि प्रारम्भ हुने गरी तोकिएको । (ने.रा.प. २०५४।४।१) ।</span></div></div><div class="page-number">१</div><div class="content-paragraph indent-1"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="content-paragraph indent-2"> (क) “विश्वविद्यालय” भन्नाले दफा ३ बमोजिम स्थापना पोखरा विश्वविद्यालय सम्झनु पर्छ । </div><div class="content-paragraph indent-2"> (ख) “सभा” भन्नाले दफा ७ बमोजिमको विश्वविद्यालय सभा सम्झनु पर्छ । </div><div class="content-paragraph indent-2"> (ग) “प्राज्ञिक परिषद्” भन्नाले दफा १० बमोजिमको प्राज्ञिक परिषद् सम्झनु पर्छ । </div><div class="content-paragraph indent-2"> (घ) “कार्यकारी परिषद्” भन्नाले दफा १२ बमोजिमको कार्यकारी परिषद् सम्झनु पर्छ । </div><div class="content-paragraph indent-2"> (ङ) “सेवा आयोग” भन्नाले दफा १४ बमोजिमको सेवा आयोग सम्झनु पर्छ । </div><div class="content-paragraph indent-2"> (च) “संकाय” भन्नाले दफा १५ बमोजिमको संकाय सम्झनु पर्छ । </div><div class="content-paragraph indent-2"> (छ) “अनुसन्धान केन्द्र” भन्नाले दफा १६ बमोजिमको अनुसन्धान केन्द्र सम्झनु पर्छ । </div><div class="content-paragraph indent-2"> (ज) “विद्या परिषद्” भन्नाले दफा १७ बमोजिमको विद्या परिषद् सम्झनु पर्छ । </div><div class="content-paragraph indent-2"> (झ) “डीन” भन्नाले संकायको प्रमुखलाई सम्झनु पर्छ । </div><div class="content-paragraph indent-2"> (ञ) “क्याम्पस” भन्नाले विश्वविद्यालयको आङ्गिक क्याम्पस सम्झनु पर्छ र सो शव्दले विश्वविद्यालयबाट सम्बन्धन प्राप्त क्याम्पसलाई समेत जनाउँनेछ । </div><div class="content-paragraph indent-2"> (ट) “शिक्षक” भन्नाले विश्वविद्यालयमा शिक्षा प्रदान गर्ने वा अनुसन्धान कार्यमा संलग्न प्राध्यापक, सह–प्राध्यापक, उप-प्राध्यापक तथा सहायक प्राध्यापक सम्झनु पर्छ र सो शब्दले विश्वविद्यालयका विभिन्न तहका प्रशिक्षक तथा यस ऐन अन्तर्गत बनेको नियममा शिक्षक भनी तोकिएको व्यक्तिलाई समेत जनाउँछ । </div><div class="content-paragraph indent-2"> (ठ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ । </div><div class="content-paragraph indent-1"><span class="bold">३. विश्वविद्यालयको स्थापनाः</span> (१) कला, विज्ञान, कानून, व्यवस्थापन, शिक्षा, प्राविधिक र तोकिएका अन्य विषयको उच्च तहका शिक्षण संस्थाहरूको सञ्चालनको लागि पोखरा विश्वविद्यालयको स्थापना गरिएको छ । </div><div class="content-paragraph indent-2"> (२) विश्वविद्यालयको केन्द्रीय कार्यालय कास्की जिल्लामा रहनेछ । </div><div class="content-paragraph indent-1"><span class="bold">४. विश्वविद्यालय स्वशासित संगठित संस्था हुनेः</span> (१) विश्वविद्यालय अविच्छिन्न उत्तराधिकारवाला एक स्वशासित र संगठित संस्था हुनेछ । </div><div class="page-number">२</div><div class="content-paragraph indent-2" style="margin-top: 0;"> (२) विश्वविद्यालयको सबै काम कारवाहीको निमित्त आफ्नो एउटा छुट्टै छाप हुनेछ । </div><div class="content-paragraph indent-2"> (३) विश्वविद्यालयले व्यक्ति सरह चल अचल सम्पत्ति प्राप्त गर्न, उपभोग गर्न, बेचविखन गर्न, वा अन्य किसिमले व्यवस्था गर्न सक्नेछ । </div><div class="content-paragraph indent-2"> (४) विश्वविद्यालयले व्यक्ति सरह नालिस उजुर गर्न र विश्वविद्यालय उपर पनि सोही नामबाट नालिस उजुर लाग्न सक्नेछ । </div><div class="content-paragraph indent-1"><span class="bold">५. विश्वविद्यालयको संगठनः</span> विश्वविद्यालयको संगठन देहाय बमोजिम हुनेछ र यिनीहरूको सामुहिक रूप नै विश्वविद्यालयको स्वरूप हुनेछः- </div><div class="content-paragraph indent-2"> (क) सभा, </div><div class="content-paragraph indent-2"> (ख) प्राज्ञिक परिषद्, </div><div class="content-paragraph indent-2"> (ग) कार्यकारी परिषद्, </div><div class="content-paragraph indent-2"> (घ) सेवा आयोग, </div><div class="content-paragraph indent-2"> (ङ) संकाय, </div><div class="content-paragraph indent-2"> (च) विद्या परिषद्, </div><div class="content-paragraph indent-2"> (छ) अनुसन्धान केन्द्र, </div><div class="content-paragraph indent-2"> (ज) क्याम्पस, </div><div class="content-paragraph indent-2"> (झ) पाठ्यक्रम विकास केन्द्र, </div><div class="content-paragraph indent-2"> (ञ) तोकिएका अन्य निकायहरू, </div><div class="content-paragraph indent-1"><span class="bold">६. विश्वविद्यालयका पदाधिकारीहरूः</span> विश्वविद्यालयमा देहाय बमोजिमका पदाधिकारीहरू रहनेछन्ः- </div><div class="content-paragraph indent-2"> (क) कुलपति, </div><div class="content-paragraph indent-2"> (ख) सह-कुलपति, </div><div class="content-paragraph indent-2"> (ग) उप-कुलपति, </div><div class="content-paragraph indent-2"> (घ) सेवा आयोगको अध्यक्ष </div><div class="content-paragraph indent-2"> (ङ) रजिष्ट्रार, </div><div class="content-paragraph indent-2"> (च) डीन, </div><div class="content-paragraph indent-2"> (छ) अनुसन्धान केन्द्रका प्रमुख </div><div class="content-paragraph indent-2"> (ज) क्याम्पस प्रमुखहरू </div><div class="content-paragraph indent-2"> (झ) पाठ्यक्रम विकास केन्द्रका प्रमुख </div><div class="content-paragraph indent-2"> (ञ) तोकिएका वा अन्य पदाधिकारीहरू </div><div class="page-number">३</div><div class="content-paragraph indent-1"><span class="bold">७. सभाको गठनः</span> (१) विश्वविद्यालयमा सर्वोच्च निकायको रूपमा एक सभा रहनेछ । </div><div class="content-paragraph indent-2"> (२) सभाको गठन देहाय बमोजिम हुनेछः- </div><div class="flex-row indented"><span>(क) कुलपति</span><span>अध्यक्ष</span></div><div class="flex-row indented"><span>(ख) सह-कुलपति</span><span>उपाध्यक्ष</span></div><div class="flex-row indented"><span>(ग) उप-कुलपति</span><span>सदस्य</span></div><div class="content-paragraph indent-2"> (घ) X<span class="form-field medium"></span></div><div class="flex-row indented"><span>(ङ) अन्य विश्वविद्यालयहरूका उप-कुलपतिहरू</span><span>सदस्य</span></div><div class="flex-row indented"><span>(च) सचिव, शिक्षा, विज्ञान तथा प्रविधि मन्त्रालय</span><span>सदस्य</span></div><div class="flex-row indented"><span>(छ) शिक्षाविद्हरूमध्येबाट तीन जना</span><span>सदस्य</span></div><div class="flex-row indented"><span>(ज) डीनहरू</span><span>सदस्य</span></div><div class="flex-row indented"><span>*(झ) विश्वविद्यालयको केन्द्रिय कार्यालय रहेको नगर</span><span></span></div><div class="flex-row indented" style="margin-top: -10px;"><span style="padding-left: 20px;">कार्यपालिकाको प्रमुख र उपप्रमुख</span><span>सदस्य</span></div><div class="flex-row indented"><span>(ञ) क्याम्पस प्रमुखहरू मध्येबाट चार जना</span><span>सदस्य</span></div><div class="flex-row indented"><span>(ट) विश्वविद्यालयको विषय समितिका अध्यक्षहरूमध्येबाट</span><span></span></div><div class="flex-row indented" style="margin-top: -10px;"><span style="padding-left: 20px;">तीन जना</span><span>सदस्य</span></div><div class="flex-row indented"><span>*(ट१) नेपाल प्राध्यापक संघको प्रतिनिधि एकजना</span><span>सदस्य</span></div><div class="flex-row indented"><span>(ठ) प्रतिनिधि, पोखरा विश्वविद्यालय प्राध्यापक संघ</span><span>सदस्य</span></div><div class="flex-row indented"><span>(ड) शिक्षकहरूमध्येबाट तीन जना</span><span>सदस्य</span></div><div class="flex-row indented"><span><span class="bold">®</span> (ढ) विश्वविद्यालय अनुदान आयोगको अध्यक्ष वा</span><span></span></div><div class="flex-row indented" style="margin-top: -10px;"><span style="padding-left: 20px;">निजले तोकेको सो आयोगको सदस्य</span><span>सदस्य</span></div><div class="flex-row indented"><span>*(त) शिक्षाप्रेमी तथा समाजसेवीमध्येबाट समावेशी</span><span></span></div><div class="flex-row indented" style="margin-top: -10px;"><span style="padding-left: 20px;">आधारमा कम्तीमा एकजना महिला सहित तीनजना</span><span>सदस्य</span></div><div class="flex-row indented"><span>*(थ) उद्योगपति, व्यापारी र कृषकहरूमध्येबाट समावेशी</span><span></span></div><div class="flex-row indented" style="margin-top: -10px;"><span style="padding-left: 20px;">आधारमा कम्तीमा दुई जना महिला सहित चारजना</span><span>सदस्य</span></div><div class="flex-row indented"><span>*(द) चन्दादाताहरूमध्येबाट समावेशी आधारमा दुईजना</span><span>सदस्य</span></div><div class="content-paragraph indent-2"> ∠ (ध) <span class="form-field medium"></span></div><div class="footnote-section"><div class="footnote-item"><span class="symbol">X</span><span class="text">गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।</span></div><div class="footnote-item"><span class="symbol">*</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</span></div><div class="footnote-item"><span class="symbol">+</span><span class="text">केही नेपाल कानुन संशोधन गर्ने ऐन, २०६३ द्वारा थप ।</span></div><div class="footnote-item"><span class="symbol">®</span><span class="text">केही नेपाल ऐन संशोधन गर्ने ऐन, २०७२ द्वारा झिकिइको।</span></div><div class="footnote-item"><span class="symbol">∠</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा झिकिएको ।</span></div></div><div class="page-number">४</div><div class="content-paragraph indent-2" style="margin-top: 0;"> (न) क्याम्पसका स्वतन्त्र विद्यार्थी युनियनका<br><span style="display: flex; justify-content: space-between; align-items: flex-start; width: 100%;"><span style="flex-grow: 1;">सभापतिहरूमध्येबाट दुईजना</span><span style="white-space: nowrap;">सदस्य</span></span></div><div class="flex-row indented" style="margin-top: 0;"><span>(प) रजिष्ट्रार</span><span>सदस्य-सचिव</span></div><div class="content-paragraph indent-2"> (३) पदेन सदस्यहरू वाहेक सभाका अन्य सदस्यहरूको मनोनयन कार्यकारी परिषद्‌को सिफारिशमा कुलपतिबाट हुनेछ । </div><div class="content-paragraph indent-2"> (४) मनोनीत सदस्यहरूको पदावधि तीन वर्षको हुनेछ । </div><div class="content-paragraph indent-2"> (५) कुनै कारणले मनोनीत सदस्यहरूको पद रिक्त हुन गएमा बाँकी अवधिको लागि उपदफा (३) बमोजिमको प्रकृया पूरा गरी अर्को व्यक्तिलाई मनोनयन गरिनेछ । </div><div class="content-paragraph indent-1"><span class="bold">८. सभाको बैठकः</span> (१) सभाको बैठक वर्षको कम्तीमा एक पटक बस्नेछ । </div><div class="content-paragraph indent-2"> (२) सभाको बैठक सभाको अध्यक्षले तोकेको मिति, समय र स्थानमा बस्नेछ । </div><div class="content-paragraph indent-2"> (३) सभाको बैठक हुनु भन्दा कम्तीमा पन्ध्र दिन अगावै बैठकमा छलफल हुने विषयको कार्यसूची सहितको सूचना सभाको सदस्य-सचिवले सबै सदस्यहरूलाई दिनेछ। </div><div class="content-paragraph indent-2"> (४) सभामा कायम रहेका कुल सदस्य संख्याको कम्तीमा पचास प्रतिशत सदस्यहरू उपस्थित भएमा बैठकको लागि गणपूरक संख्या पुगेको मानिनेछ । </div><div class="content-paragraph indent-2"> (५) सभाको बैठकको अध्यक्षता सभाको अध्यक्षले र निजको अनुपस्थितिमा सभाको उपाध्यक्षले गर्नेछ । अध्यक्ष र उपाध्यक्ष दुवैको अनुपस्थितिमा सभाको बैठकको अध्यक्षता उप-कुलपतिले गर्नेछ । </div><div class="content-paragraph indent-2"> (६) सभाको बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph indent-2"><span class="bold">**(७) सभाको अध्यक्षता गर्ने व्यक्तिले सभाको बैठकको निर्णय प्रमाणित गर्नेछ ।</span></div><div class="content-paragraph indent-2"> (८) सभाको बैठक सम्बन्धी अन्य कार्यविधि सभा आफैले निर्धारण गरे बमोजिम हुनेछ । </div><div class="content-paragraph indent-1"><span class="bold">९. सभाको काम, कर्तव्य र अधिकारः</span> सभाको काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) विश्वविद्यालयको नीति निर्धारण गर्ने, </div><div class="content-paragraph indent-2"> (ख) विश्वविद्यालयको विकासको लागि दीर्घकालीन कार्यक्रमहरू तर्जुमा गर्ने तथा त्यस्ता कार्यक्रमहरू कार्यान्वयन गर्ने, गराउने, </div><div class="content-paragraph indent-2"> (ग) विश्वविद्यालयलाई मार्ग दर्शन गर्ने, </div><div class="footnote-section"><div class="footnote-item"><span class="symbol">*</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</span></div></div><div class="page-number">५</div><div class="content-paragraph indent-2" style="margin-top: 0;"> (घ) विश्वविद्यालयको शैक्षिक कार्यक्रमहरूको सञ्चालन र प्रबन्ध गर्ने, गराउने, </div><div class="content-paragraph indent-2"> (ङ) क्याम्पसहरूको संस्थापन एवं सम्बन्धन वारे आवश्यक प्रबन्ध गर्ने, गराउने, </div><div class="content-paragraph indent-2"> (च) विश्वविद्यालयबाट प्रदान गरिने विभिन्न उपाधिहरू निर्धारण गर्ने, </div><div class="content-paragraph indent-2"> (छ) विश्वविद्यालयका आङ्गिक क्याम्पसहरू तथा विश्वविद्यालयबाट सम्बन्धन प्राप्त क्याम्पसहरूलाई निर्देशन दिने र मार्ग दर्शन गर्ने, </div><div class="content-paragraph indent-2"> (ज) विश्वविद्यालयलाई कुनै नयाँ कार्यक्रम सञ्चालन गर्न अनुमति दिने, </div><div class="content-paragraph indent-2"> (झ) विश्वविद्यालय अन्तर्गतका निकायहरूको शैक्षिक, प्राज्ञिक तथा प्रशासनिक नीति निर्धारण गर्ने, गराउने, </div><div class="content-paragraph indent-2"> (ञ) विश्वविद्यालयको वार्षिक बजेट र कार्यक्रम स्वीकृत गर्ने, </div><div class="content-paragraph indent-2"> (ट) विश्वविद्यालय अन्तर्गतका निकायहरूको वार्षिक प्रतिवेदन माथि छलफल गर्ने र कार्यक्रमको मूल्याङ्कन गर्ने, </div><div class="content-paragraph indent-2"> (ठ) लेखा परीक्षक नियुक्ति गर्ने, लेखा परीक्षण प्रतिवेदन माथि छलफल गर्ने र स्वीकृति दिने, </div><div class="content-paragraph indent-2"> (ड) विश्वविद्यालय सम्बन्धी नियमहरू पारित गर्ने, </div><div class="content-paragraph indent-2"> (ढ) शैक्षिक तथा प्रशासनिक कामका लागि आवश्यक शिक्षक तथा कर्मचारीको दरबन्दी स्वीकृत गर्ने, </div><div class="content-paragraph indent-2"> (ण) विश्वविद्यालयको आवश्यकता अनुसार विभिन्न समिति, उप-समिति वा कार्य टोलीहरूको गठन गर्ने, </div><div class="content-paragraph indent-2"> (त) तोकिए बमोजिमका अन्य काम गर्ने । </div><div class="content-paragraph indent-1"><span class="bold">१०. प्राज्ञिक परिषद्‌को गठनः</span> (१) विश्वविद्यालयको शैक्षिक, प्राज्ञिक तथा अनुसन्धानात्मक कार्यहरूलाई व्यवस्थित गर्ने निकायको रूपमा काम गर्न देहाय बमोजिमको एक प्राज्ञिक परिषद्को गठन हुनेछः- </div><div class="flex-row indented"><span>(क) उप-कुलपति</span><span>अध्यक्ष</span></div><div class="flex-row indented"><span>(ख) रजिष्ट्रार</span><span>सदस्य</span></div><div class="flex-row indented"><span>(ग) डीनहरू</span><span>सदस्य</span></div><div class="flex-row indented"><span>(घ) विश्वविद्यालयका विभिन्न विषय समितिका</span><span></span></div><div class="flex-row indented" style="margin-top: -10px;"><span style="padding-left: 20px;">अध्यक्षहरूमध्येबाट पाँच जना</span><span>सदस्य</span></div><div class="flex-row indented"><span>(ङ) अनुसन्धान केन्द्रका प्रमुख</span><span>सदस्य</span></div><div class="content-paragraph indent-2"> (च) विश्वविद्यालयका पाठ्यक्रम तथा परीक्षा सम्बन्धी </div><div class="page-number">६</div><div class="flex-row indented" style="margin-top: 0; padding-left: 60px;"><span>निकायका प्रमुखहरू</span><span>सदस्य</span></div><div class="flex-row indented"><span>(छ) क्याम्पस प्रमुखहरूमध्येबाट चारजना</span><span>सदस्य</span></div><div class="flex-row indented"><span>(ज) शिक्षकहरू मध्येबाट दुई जना</span><span>सदस्य</span></div><div class="flex-row indented"><span>(झ) शैक्षिक क्षेत्रमा विशिष्ट योगदान पुऱ्याएका शिक्षाविद्हरू</span><span></span></div><div class="flex-row indented" style="margin-top: -10px;"><span style="padding-left: 20px;">मध्येबाट दुई जना</span><span>सदस्य</span></div><div class="flex-row indented"><span>(ञ) डीनहरू मध्येबाट उप-कुलपतिले तोकेको डीन</span><span>सदस्य-सचिव</span></div><div class="content-paragraph indent-2"> (२) पदेन सदस्य वाहेक अन्य सदस्यहरूको मनोनयन उप-कुलपतिको सिफारिशमा कुलपतिबाट हुनेछ । </div><div class="content-paragraph indent-2"> (३) मनोनीत सदस्यहरूको पदावधि तीन वर्षको हुनेछ । </div><div class="content-paragraph indent-2"> (४) कुनै कारणले मनोनीत सदस्यहरूको पद रिक्त हुन गएमा बाँकी अवधिको लागि उपदफा (२) बमोजिमको प्रक्रिया पूरा गरी अर्को व्यक्तिलाई मनोनयन गरिनेछ । </div><div class="content-paragraph indent-2"> (५) प्राज्ञिक परिषद्को बैठक सम्बन्धी कार्यविधि प्राज्ञिक परिषद् आफैले निर्धारण गरे बमोजिम हुनेछ । </div><div class="content-paragraph indent-1"><span class="bold">११. प्राज्ञिक परिषद्‌को काम, कर्तव्य र अधिकारः</span> प्राज्ञिक परिषद्‌को काम, कर्तव्य र अधिकार देहाय बमोजिम हुनेछ :- </div><div class="content-paragraph indent-2"> (क) विश्वविद्यालय अन्तर्गत अध्ययन, अनुसन्धान र प्रशिक्षण हुने विषयहरूको पाठ्यक्रम निर्धारण गर्ने तथा सबै तहका शैक्षिक, प्राज्ञिक तथा अनुसन्धान कार्यहरूको समीक्षा गर्ने, </div><div class="content-paragraph indent-2"> (ख) परीक्षाको किसिम तोक्ने, </div><div class="content-paragraph indent-2"> (ग) विद्यार्थीहरुको भर्ना सम्बन्धी योग्यता र संख्या निर्धारण गर्ने, </div><div class="content-paragraph indent-2"> (घ) अनुसन्धान सम्बन्धी नीति तर्जुमा गर्ने र अनुसन्धान कार्यक्रमलाई स्वीकृत प्रदान गर्ने, </div><div class="content-paragraph indent-2"> (ङ) शैक्षिक कार्यक्रमको मूल्याङ्कन गर्ने, </div><div class="content-paragraph indent-2"> (च) शिक्षण र अनुसन्धानको स्तर निर्धारण गर्ने, </div><div class="content-paragraph indent-2"> (छ) प्राज्ञिक विषयमा कार्यकारी परिषद्लाई राय सल्लाह दिने, </div><div class="content-paragraph indent-2"> (ज) तोकिए बमोजिमका अन्य कार्यहरू गर्ने । </div><div class="content-paragraph indent-1"><span class="bold">१२. कार्यकारी परिषद्‌को गठनः</span> (१) विश्वविद्यालयको कार्यकारी निकायको रूपमा काम गर्न देहायका सदस्यहरू भएको कार्यकारी परिषद् हुनेछः- </div><div class="flex-row indented"><span>(क) उप-कुलपति</span><span>अध्यक्ष</span></div><div class="flex-row indented"><span>(ख) डीनहरू मध्येबाट एक जना</span><span>सदस्य</span></div><div class="page-number">७</div><div class="flex-row indented" style="margin-top: 0;"><span>(ग) सभाका सदस्य रहेका क्याम्पस प्रमुखहरू मध्येबाट</span><span></span></div><div class="flex-row indented" style="margin-top: -10px;"><span style="padding-left: 20px;">एकजना</span><span>सदस्य</span></div><div class="flex-row indented"><span>(घ) सभाका सदस्यहरू मध्येबाट एकजना शिक्षक समेत</span><span></span></div><div class="flex-row indented" style="margin-top: -10px;"><span style="padding-left: 20px;">रहने गरी तीन जना</span><span>सदस्य</span></div><div class="flex-row indented"><span>(ङ) रजिष्ट्रार</span><span>सदस्य-सचिव</span></div><div class="content-paragraph indent-2"> (२) उपदफा (१) को खण्ड (ख), (ग) र (घ) बमोजिमका सदस्यहरूको मनोनयन उप-कुलपतिको सिफारिशमा कुलपतिबाट हुनेछ । </div><div class="content-paragraph indent-2"> (३) मनोनीत सदस्यहरूको पदावधि तीन वर्षको हुनेछ । </div><div class="content-paragraph indent-2"> (४) कुनै कारणले मनोनीत सदस्यहरूको पद रिक्त भएमा बाँकी अवधिको लागि उपदफा (२) बमोजिमको प्रकृया पूरा गरी अर्को व्यक्तिलाई मनोनयन गरिनेछ । </div><div class="content-paragraph indent-2"> (५) कार्यकारी परिषद्को बैठक सम्बन्धी कार्यविधि कार्यकारी परिषद् आफैले निर्धारण गरे बमोजिम हुनेछ । </div><div class="content-paragraph indent-1"><span class="bold">१३. कार्यकारी परिषद्‌को काम, कर्तव्य र अधिकारः</span> कार्यकारी परिषद्‌को काम, कर्तव्य र अधिकार देहाय बमोजिम हुनेछ । </div><div class="content-paragraph indent-2"> (क) सभाको निर्णय र निर्देशनहरू कार्यान्वयन गर्ने, गराउने । </div><div class="content-paragraph indent-2"> (ख) विश्वविद्यालयको वार्षिक कार्यक्रम, बजेट, प्रगति विवरण, लेखा परीक्षण प्रतिवेदन र अन्य प्रस्तावहरू तयार गरी स्वीकृतिको लागि सभा समक्ष पेश गर्ने, </div><div class="content-paragraph indent-2"> (ग) विश्वविद्यालयको कोष तथा चल अचल सम्पत्तिको सञ्चालन, रेखदेख र संरक्षण गर्ने, </div><div class="content-paragraph indent-2"> (घ) सभाको नीति निर्देशनको अधीनमा रही विश्वविद्यालयको चल अचल सम्पत्ति वेचविखन गर्ने, ठेक्का पट्टामा दिने आदि काम गर्ने, </div><div class="content-paragraph indent-2"> (ङ) विश्वविद्यालयद्वारा सञ्चालित कार्यक्रमहरूको समन्वय, रेखदेख, निरीक्षण गर्ने र सोको प्रतिवेदन सभामा पेश गर्ने, </div><div class="content-paragraph indent-2"> (च) विश्वविद्यालय सम्बन्धी नियमहरूको मसौदा तयार गरी स्वीकृतिको लागि सभामा पेश गर्ने, </div><div class="content-paragraph indent-2"> (छ) सेवा आयोगको सिफारिशमा विश्वविद्यालयको लागि आवश्यक शिक्षक तथा कर्मचारीहरू नियुक्ति र बढुवा गर्ने, </div><div class="content-paragraph indent-2"> (ज) विश्वविद्यालयलाई प्राप्त दान, दातव्य, आर्थिक तथा अन्य सहयोग ग्रहण गर्ने, </div><div class="page-number">८</div><div class="content-paragraph indent-2" style="margin-top: 0;"> (झ) विद्यार्थी शुल्क निर्धारण गर्ने, </div><div class="content-paragraph indent-2"> (ञ) तोकिए बमोजिमको अन्य कार्यहरू गर्ने । </div><div class="content-paragraph indent-1"><span class="bold">१४. सेवा आयोगः</span> (१) विश्वविद्यालयका शिक्षक तथा कर्मचारीहरूको नियुक्ति तथा बढुवाको सिफारिश गर्न देहाय बमोजिमको एक सेवा आयोग हुनेछः- </div><div class="flex-row indented"><span>(क) कुलपतिबाट नियुक्त व्यक्ति</span><span>अध्यक्ष</span></div><div class="flex-row indented"><span>(ख) सदस्य, लोकसेवा आयोग</span><span>सदस्य</span></div><div class="flex-row indented"><span>(ग) प्राध्यापकहरू मध्येबाट एकजना</span><span>सदस्य</span></div><div class="content-paragraph indent-2"> (२) उपदफा (१) को खण्ड (क) र (ग) बमोजिमका अध्यक्ष र सदस्यको नियुक्ति कार्यकारी परिषद्‌को सिफारिशमा कुलपतिबाट हुनेछ । </div><div class="content-paragraph indent-2"> (३) उपदफा (२) बमोजिम नियुक्त अध्यक्ष र सदस्यको पदावधि चार वर्षको हुनेछ । </div><div class="content-paragraph indent-2"> (४) सेवा आयोगको बैठक सम्बन्धी कार्यविधि सेवा आयोग आफैले निर्धारण गरे बमोजिम हुनेछ । </div><div class="content-paragraph indent-2"> (५) सेवा आयोगले शिक्षकको नियुक्ति तथा बढुवाको लागि सिफारिश गर्दा प्राज्ञिक क्षमता र अनुभवलाई र कर्मचारीको नियुक्ति तथा बढुवाको लागि सिफारिश गर्दा प्रशासनिक दक्षता र अनुभवलाई मुख्य आधार बनाउनेछ । </div><div class="content-paragraph indent-2"> (६) सेवा आयोगको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph indent-2"> (७) सेवा आयोगको अध्यक्ष तथा सदस्यहरूको काम, कर्तव्य र अधिकार तोकिए बमोजिम हुनेछ । </div><div class="content-paragraph indent-2"> (८) सेवा आयोगको अध्यक्षको पारिश्रमिक र सुविधा तोकिए बमोजिम हुनेछ । </div><div class="content-paragraph indent-1"><span class="bold">१५. संकायः</span> (१) विश्वविद्यालयबाट सञ्चालन गरिने उच्च शिक्षाको लागि तोकिएका विषयमा तोकिए बमोजिमका संकायहरू रहनेछन् । </div><div class="content-paragraph indent-2"> (२) उपदफा (१) बमोजिम रहने संकायको काम, कर्तव्य र अधिकार तोकिए बमोजिम हुनेछ । </div><div class="content-paragraph indent-1"><span class="bold">१६. अनुसन्धान केन्द्रको स्थापनाः</span> (१) विश्वविद्यालयले शैक्षिक, प्राज्ञिक तथा अनुसन्धान सम्बन्धी कार्य गर्नको लागि विभिन्न अनुसन्धान केन्द्रहरू स्थापना गर्न सक्नेछ । </div><div class="content-paragraph indent-2"> (२) उपदफा (१) बमोजिम स्थापना हुने अनुसन्धान केन्द्रहरूको काम, कर्तव्य र अधिकार तथा सञ्चालन सम्बन्धी व्यवस्था तोकिए बमोजिम हुनेछ । </div><div class="content-paragraph indent-1"><span class="bold">१७. विद्या परिषद्‌को गठनः</span> (१) प्रत्येक संकायमा शैक्षिक तथा प्राज्ञिक कार्यक्रमहरूको सञ्चालनका लागि तोकिए बमोजिमको एक विद्या परिषद् रहनेछ । </div><div class="page-number">९</div><div class="content-paragraph indent-2" style="margin-top: 0;"> (२) उपदफा (१) बमोजिमको विद्या परिषद् अन्तर्गत तोकिए बमोजिमका विषय समितिहरू रहनेछन् । </div><div class="content-paragraph indent-2"> (३) विद्या परिषद् र सो अन्तर्गतमा रहने समितिको काम, कर्तव्य र अधिकार तथा बैठक सम्बन्धी कार्यविधि तोकिए बमोजिम हुनेछ । </div><div class="content-paragraph indent-1"><span class="bold">१८. क्याम्पसहरूको स्थापना र संचालनः</span> (१) विश्वविद्यालयले नेपाल सरकारको राष्ट्रिय शिक्षा नीतिको परिधिभित्र रही विभिन्न विषयमा उच्च शिक्षा प्रदान गर्नको लागि क्याम्पसहरूको स्थापना तथा सञ्चालन गर्न सक्नेछ । </div><div class="content-paragraph indent-2"> (२) उपदफा (१) बमोजिम स्थापित क्याम्पसहरूको सञ्चालन सम्बन्धी व्यवस्था तोकिए बमोजिम हुनेछ । </div><div class="content-paragraph indent-1"><span class="bold">१९. पाठ्यक्रम विकास केन्द्रको स्थापनाः</span> (१) पाठ्यक्रमको निर्धारण तथा विकासको लागि तोकिए बमोजिम पाठ्यक्रम विकास केन्द्रको स्थापना हुनेछ । </div><div class="content-paragraph indent-2"> (२) उपदफा (१) बमोजिम स्थापना हुने पाठ्यक्रम विकास केन्द्रको काम, कर्तव्य र अधिकार तोकिए बमोजिम हुनेछ । </div><div class="content-paragraph indent-1"><span class="bold">२०. विश्वविद्यालयसँग सम्बन्धन गर्न सक्नेः</span> (१) निजी क्षेत्रका कुनै क्याम्पसले विश्वविद्यालयसँग सम्बन्धन प्राप्त गरी सञ्चालन हुन चाहेमा विश्वविद्यालयले त्यस्ता क्याम्पसलाई सम्बन्धन प्रदान गर्न सक्नेछ । </div><div class="content-paragraph indent-2"> (२) उपदफा (१) बमोजिम सम्बन्धन प्राप्त क्याम्पसले विश्वविद्यालयले तोकेको शर्तहरूको पालना गर्नु पर्नेछ । </div><div class="content-paragraph indent-1"><span class="bold">२१. अन्य विश्वविद्यालयको आंगिक क्याम्पस सञ्चालन गर्ने सम्बन्धी विशेष व्यवस्थाः</span> (१) अन्य विश्वविद्यालयको कुनै आंगिक क्याम्पसलाई विश्वविद्यालयको आंगिक क्याम्पसको रूपमा सञ्चालन गर्न आवश्यक भएमा नेपाल सरकारले सम्बन्धित विश्वविद्यालयका उप- कुलपतिहरू र सो क्याम्पसको क्याम्पस प्रमुख रहेको एक समिति गठन गर्नेछ र सो समितिले त्यस्तो क्याम्पसलाई विश्वविद्यालयको आंगिक क्याम्पसको रूपमा सञ्चालन गर्ने निर्णय गरेमा विश्वविद्यालयले सो क्याम्पसलाई आंगिक क्याम्पसको रूपमा सञ्चालन गर्नेछ । </div><div class="content-paragraph indent-2"> (२) उपदफा (१) बमोजिम कुनै क्याम्पस विश्वविद्यालयको आंगिक क्याम्पसको रूपमा सञ्चालन हुने भएमा सो क्याम्पसको हकभोगमा रहेको चल अचल सम्पत्ति तथा दायित्व समेत विश्वविद्यालय अन्तर्गतको सोही क्याम्पसमा सर्नेछ । </div><div class="content-paragraph indent-2"> (३) उपदफा (१) बमोजिम कुनै क्याम्पस विश्वविद्यालयको आंगिक क्याम्पसको रूपमा सञ्चालन हुने भएमा सो क्याम्पसमा कार्यरत शिक्षक तथा कर्मचारीहरूले चाहेमा </div><div class="page-number">१०</div><div class="content-paragraph indent-2" style="margin-top: 0;"> निजहरू समेत विश्वविद्यालयको आंगिक क्याम्पसको शिक्षक तथा कर्मचारीको रूपमा बहाल रहन सक्नेछन् । </div><div class="content-paragraph indent-2"> (४) उपदफा (३) बमोजिम कुनै शिक्षक तथा कर्मचारी विश्वविद्यालयको आंगिक क्याम्पसमा बहाल रहेमा निजहरूलाई मर्का पर्ने गरी साविकको तलव, सुविधा तथा सेवा शर्तमा कुनै परिवर्तन गरिने छैन । </div><div class="content-paragraph indent-1"><span class="bold">२२. कुलपतिः</span> (१) प्रधानमन्त्री विश्वविद्यालयको कुलपति हुनेछ । </div><div class="content-paragraph indent-2"> (२) कुलपति विश्वविद्यालयको प्रमुख हुनेछ र निज उपस्थित रहेको अवस्थामा निजले विश्वविद्यालयको दीक्षान्त समारोहमा अध्यक्षको आसन ग्रहण गर्नेछ । </div><div class="content-paragraph indent-2"> (३) कुलपतिलाई विश्वविद्यालय वा विश्वविद्यालयसँग सम्बन्धित जुनसुकै विषय वा वस्तुको निरीक्षण गर्न वा जाँचबुझ गर्ने गराउने अधिकार हुनेछ । </div><div class="content-paragraph indent-1"><span class="bold">२३. सह-कुलपतिः</span> (१) <span class="bold">*</span>शिक्षा, विज्ञान तथा प्रविधि मन्त्री वा राज्यमन्त्री विश्वविद्यालयको सह-कुलपति हुनेछ । </div><div class="content-paragraph indent-2"> (२) कुलपतिको अनुपस्थितिमा सह-कुलपतिले विश्वविद्यालयको दीक्षान्त समारोहमा अध्यक्षता गर्नेछ । </div><div class="content-paragraph indent-2"> (३) सहकुलपतिले आवश्यकता अनुसार विश्वविद्यालयको निरीक्षण गर्न र निर्देशन दिन सक्नेछ । </div><div class="content-paragraph indent-1"><span class="bold">२४. उप-कुलपतिः</span> (१) उप-कुलपति विश्वविद्यालयमा पूरा समय काम गर्ने प्रमुख पदाधिकारी हुनेछ । </div><div class="content-paragraph indent-2"> (२) उप-कुलपति पदमा नियुक्तिको लागि सिफारिश पेश गर्न कुलपतिबाट सह- कुलपतिको अध्यक्षतामा सभाका अन्य दुई जना सदस्यहरू रहेको एक समिति गठन हुनेछ र सो समितिको सिफारिशमा कुलपतिबाट उप-कुलपतिको नियुक्ति हुनेछ । </div><div class="content-paragraph indent-2"> (३) उप-कुलपतिको पदावधि चार वर्षको हुनेछ । </div><div class="content-paragraph indent-2"> (४) उप-कुलपतिको अनुपस्थितिमा निजको काम कुलपतिबाट व्यवस्था भए बमोजिम हुनेछ । </div><div class="content-paragraph indent-2"> (५) उप-कुलपतिको पारिश्रमिक र सुविधा तथा सेवाका अन्य शर्तहरू तोकिए बमोजिम हुनेछ । </div><div class="content-paragraph indent-1"><span class="bold">२५. उप-कुलपतिको काम, कर्तव्य र अधिकारः</span> (१) उप-कुलपतिको काम, कर्तव्य र अधिकार देहाय बमोजिम हुनेछः– </div><div class="footnote-section"><div class="footnote-item"><span class="symbol">*</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</span></div></div><div class="page-number">११</div><div class="content-paragraph indent-2" style="margin-top: 0;"> (क) विश्वविद्यालयको सबै काम कारवाही उपर आवश्यक निर्देशन दिने र रेखदेख गर्ने । </div><div class="content-paragraph indent-2"> (ख) सभामा पेश हुने सबै विषय सम्बन्धी प्रस्तावहरू पेश गर्ने तथा पेश गर्न लगाउने । </div><div class="content-paragraph indent-2"> (ग) कुलपति र सहकुलपति दुवैको अनुपस्थितिमा विश्वविद्यालयको दीक्षान्त समारोहमा अध्यक्षता गर्ने । </div><div class="content-paragraph indent-2"> (घ) विश्वविद्यालयको विकासको लागि अल्पकालीन र दीर्घकालीन कार्यक्रमहरू तय गर्ने, गराउने । </div><div class="content-paragraph indent-2"> (ङ) विश्वविद्यालयको तर्फबाट विभिन्न निकायहरूसंग छलफल, वार्ता आदि गर्ने । </div><div class="content-paragraph indent-2"> (च) विश्वविद्यालयको स्वीकृत नीति भित्र रही विभिन्न योजना तथा कार्यक्रम तर्जुमा गरी सभा समक्ष पेश गर्ने । </div><div class="content-paragraph indent-2"> (२) उपदफा (१) मा लेखिएदेखि वाहेक यो ऐन वा यस ऐन अन्तर्गत बनेको नियममा कुनै निकाय वा पदाधिकारीले गर्ने भनी उल्लेख भएका कामहरू वाहेक अन्य कामहरू उप-कुलपतिले गर्नेछ । त्यस्तो कामको जानकारी उप-कुलपतिले तुरुन्त कुलपतिलाई गराउनु पर्नेछ र लगत्तै बस्ने सभाको बैठकबाट अनुमोदन गराउनु पर्नेछ । </div><div class="content-paragraph indent-2"> (३) उपदफा (१) र (२) मा लेखिएदेखि वाहेक उप-कुलपतिको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph indent-1"><span class="bold">२६. रजिष्ट्रारः</span> (१) रजिष्ट्रार विश्वविद्यालयमा पूरा समय काम गर्ने पदाधिकारी हुनेछ । </div><div class="content-paragraph indent-2"> (२) रजिष्ट्रारको नियुक्ति उप-कुलपतिको सिफारिशमा कुलपतिबाट हुनेछ । </div><div class="content-paragraph indent-2"> (३) रजिष्ट्रारको पदावधि चार वर्षको हुनेछ । </div><div class="content-paragraph indent-2"> (४) विश्वविद्यालयको शैक्षिक, आर्थिक र कर्मचारी प्रशासन रजिष्ट्रारको सामान्य रेखदेखमा रहनेछ । </div><div class="content-paragraph indent-2"> (५) रजिष्ट्रारको अन्य काम, कर्तव्य र अधिकार तोकिए बमोजिम हुनेछ । </div><div class="content-paragraph indent-2"> (६) रजिष्ट्रारको पारिश्रमिक, सुविधा र सेवाका अन्य शर्तहरू तोकिए बमोजिम हुनेछन् । </div><div class="content-paragraph indent-2"> (७) रजिष्ट्रारले सभाको निर्णय वा आदेशको अभिलेख गरी राख्नु पर्नेछ । सो निर्णय वा आदेशको एक प्रति कुलपति समक्ष पठाउनु पर्नेछ । </div><div class="footnote-section"><div class="footnote-item"><span class="symbol">η</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</span></div></div><div class="page-number">१२</div><div class="content-paragraph indent-1"><span class="bold">२७. डीनः</span> (१) डीन संकायमा पूरा समय काम गर्ने प्रमुख पदाधिकारी हुनेछ । </div><div class="content-paragraph indent-2"> (२) डीनको नियुक्ति कार्यकारी परिषद्बाट हुनेछ । </div><div class="content-paragraph indent-2"> (३) डीनको पदावधि चार वर्षको हुनेछ । </div><div class="content-paragraph indent-2"> (४) डीनको काम, कर्तव्य र अधिकार तोकिए बमोजिम हुनेछ । </div><div class="content-paragraph indent-2"> (५) डीनको पारिश्रमिक, सुविधा र सेवाका अन्य शर्तहरू तोकिए बमोजिम हुनेछ। </div><div class="content-paragraph indent-1"><span class="bold">२८. विश्वविद्यालयका अन्य पदाधिकारीः</span> (१) विश्वविद्यालयमा क्याम्पस प्रमुख तथा पाठ्यक्रम विकास केन्द्रका प्रमुख लगायत तोकिए बमोजिमका अन्य पदाधिकारीहरू रहनेछन् । </div><div class="content-paragraph indent-2"> (२) क्याम्पस प्रमुख तथा पाठ्यक्रम विकास केन्द्रका प्रमुख लगायत अन्य पदाधिकारीहरूको नियुक्ति, पारिश्रमिक, सुविधा, सेवाका अन्य शर्त तथा काम, कर्तव्य र अधिकार तोकिए बमोजिम हुनेछन् । </div><div class="content-paragraph indent-1"><span class="bold">+२८क. नियुक्ति गर्नु पर्ने अवधिः</span> यस ऐनमा अन्यत्र जुनसुकै कुरा लेखिएको भएतापनि विश्वविद्यालयको कुनै पदाधिकारीको पद रिक्त भएमा सम्बन्धित अधिकारीले रिक्त भएको तीन महिनाभित्र त्यस्तो पदमा नियुक्ति गरी पूर्ति गर्नु पर्नेछ । </div><div class="content-paragraph indent-1"><span class="bold">*२८ख. जिम्मेवारी तोक्न सक्नेः</span> यस ऐनमा अन्यत्र जुनसुकै कुरा लेखिएको भए तापनि विश्वविद्यालयको कुनै पद रिक्त भएमा सो पदपूर्ति नभएसम्म दैनिक कार्य सञ्चालन गर्न बढीमा तीन महिनाको लागि उप-कुलपतिको जिम्मेवारी सहकुलपतिको परामर्शमा कुलपतिले र अन्य पदाधिकारीको जिम्मेवारी उप-कुलपतिले विश्वविद्यालयको कुनै वरिष्ठतम प्राध्यापकलाई तोक्नेछ । </div><div class="content-paragraph indent-1"><span class="bold">॥२८ग. पदबाट हटाउन सकिनेः</span> (१) उप-कुलपति, शिक्षाध्यक्ष, रजिष्ट्रार वा सेवा आयोगको अध्यक्षले आफ्नो पद अनुरुपको जिम्मेवारी पूरा नगरेको, इमान्दारीपूर्वक काम नगरेको वा निजले पद अनुकूलको आचरण नगरेको भनी सभामा तत्काल रहेका एकतिहाइ सदस्यले निजलाई पदबाट हटाउन कुलपति समक्ष लिखित निवेदन दिएमा कुलपतिले सभाको कुनै सदस्यको अध्यक्षतामा विश्वविद्यालय अनुदान आयोगको सदस्य र शिक्षा, विज्ञान तथा प्रविधि मन्त्रालयको सचिव रहेको तीन सदस्यीय छानबिन समिति गठन गर्नेछ । </div><div class="content-paragraph indent-2"> (२) उपदफा (१) बमोजिम गठित छानबिन समितिले सो सम्बन्धमा आवश्यक छानबिन गरी तीस दिनभित्र आफ्नो प्रतिवेदन कुलपति समक्ष पेश गर्नु पर्नेछ । </div><div class="content-paragraph indent-2"> (३) उपदफा (२) बमोजिमको प्रतिवेदन प्राप्त भएपछि कुलपतिले सो प्रतिवेदन सभा समक्ष पेश गर्नेछ । </div><div class="footnote-section"><div class="footnote-item"><span class="symbol">+</span><span class="text">केही नेपाल ऐनलाई संशोधन गर्ने ऐन, २०६४ द्वारा थप ।</span></div><div class="footnote-item"><span class="symbol">η</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</span></div></div><div class="page-number">१३</div><div class="content-paragraph indent-2" style="margin-top: 0;"> (४) उपदफा (२) बमोजिम पेश भएको प्रतिवेदन उपर छलफल हुँदा सभाका कुल सदस्य संख्याको कम्तीमा एकाउन्न प्रतिशत सदस्यले उप-कुलपति, शिक्षाध्यक्ष, रजिष्ट्रार वा सेवा आयोगको अध्यक्षलाई पदबाट हटाउन निर्णय गरेमा कुलपतिले उप- कुलपति, शिक्षाध्यक्ष, रजिष्ट्रार वा सेवा आयोगको अध्यक्षलाई पदबाट हटाउनेछ । तर त्यसरी हटाउनु अघि निजलाई सफाई पेश गर्ने मौकाबाट वञ्चित गरिने छैन। </div><div class="content-paragraph indent-2"> (५) उप-कुलपति, शिक्षाध्यक्ष, रजिष्ट्रार र सेवा आयोगको अध्यक्ष बाहेक विश्वविद्यालयका अन्य पदाधिकारीलाई उपदफा (१) बमोजिमको आरोप छानबिन गर्दा वा पदबाट हटाउँदा अपनाउनु पर्ने प्रक्रिया तोकिए बमोजिम हुनेछ । </div><div class="content-paragraph indent-2"> (६) यस दफा बमोजिम कुनै पदाधिकारी उपर छानबिन शुरु भएमा छ महिनाभित्र अन्तिम निर्णय गरिसक्नु पर्नेछ । त्यस्तो अन्तिम निर्णय नभएसम्म निजले आफू बहाल रहेको पदमा काम गर्न पाउने छैन । </div><div class="content-paragraph indent-2"> (७) उपदफा (६) बमोजिमको पदाधिकारीले गर्ने दैनिक काम सम्पादन गर्नका लागि कुलपतिले विश्वविद्यालयको वरिष्ठतम् पदाधिकारीलाई जिम्मेवारी तोक्न सक्नेछ । </div><div class="content-paragraph indent-1"><span class="bold">२९. विश्वविद्यालयको कोषः</span> (१) विश्वविद्यालयको आफ्नो एउटा छुट्टै कोष हुनेछ र सो कोषमा देहायका रकमहरू रहनेछन् :- </div><div class="content-paragraph indent-2"> (क) नेपाल सरकारबाट प्राप्त अनुदान रकम, </div><div class="content-paragraph indent-2"> (ख) कुनै व्यक्ति वा संस्थाले चन्दा, दान, दातव्य वा आर्थिक सहायता स्वरूप प्रदान गरेको रकम, </div><div class="content-paragraph indent-2"> (ग) विदेशी सरकार, अन्तरराष्ट्रिय संघ, संस्था, वित्तीय सस्था वा व्यक्तिबाट ऋण एवं सहयोग स्वरूप प्राप्त रकम, </div><div class="content-paragraph indent-2"> (घ) शुल्क तथा अन्य कुनै स्रोतबाट प्राप्त रकम । </div><div class="content-paragraph indent-2"> (२) उपदफा (१) को खण्ड (ग) बमोजिमको कुनै रकम प्राप्त गर्नु अघि विश्वविद्यालयले नेपाल सरकारको स्वीकृति लिनु पर्नेछ । </div><div class="content-paragraph indent-2"> (३) विश्वविद्यालयको कोषको रकम तोकिएको बैंकमा खाता खोली जम्मा गरिनेछ । </div><div class="content-paragraph indent-2"> (४) विश्वविद्यालयको खाताको सञ्चालन तोकिए बमोजिम हुनेछ । </div><div class="content-paragraph indent-1"><span class="bold">३०. लेखा र लेखापरीक्षणः</span> (१) विश्वविद्यालयको आय व्ययको लेखा प्रचलित कानुन बमोजिम राखिनेछ । </div><div class="page-number">१४</div><div class="content-paragraph indent-2" style="margin-top: 0;"><span class="bold">**</span> (२) विश्वविद्यालयको लेखा परीक्षण महालेखा परीक्षकबाट हुनेछ । </div><div class="content-paragraph indent-1"><span class="bold">३१. प्रमाणपत्र र उपाधि दिने तथा समकक्षता एवं स्तर निर्धारण गर्नेः</span> (१) तोकिएको उच्च शिक्षा हासिल गर्ने विद्यार्थी, प्रशिक्षार्थी वा अनुसन्धानकर्तालाई विश्वविद्यालयले तोकिए बमोजिमको प्रमाणपत्र दिनेछ । </div><div class="content-paragraph indent-2"> (२) शैक्षिक तथा प्राज्ञिक क्षेत्रमा उल्लेखनीय योगदान पुऱ्याएका स्वदेशी तथा विदेशी विद्वानहरूलाई विश्वविद्यालयले मानार्थ उपाधि प्रदान गर्न सक्नेछ । </div><div class="content-paragraph indent-2"> (३) स्वदेशी तथा विदेशी विशिष्ट नागरिकलाई विश्वविद्यालयले मानार्थ उपाधि प्रदान गर्न सक्नेछ। </div><div class="content-paragraph indent-2"> (४) विश्वविद्यालयले कुनै स्वदेशी वा विदेशी विश्वविद्यालय वा शैक्षिक संस्थाहरूको उपाधिलाई मान्यता दिन र विश्वविद्यालयका विभिन्न तहका शैक्षिक उपाधिहरूसँग ती उपाधिहरूको समकक्षता एवं स्तर निर्धारण गर्न सक्नेछ । </div><div class="content-paragraph indent-2"> (५) उपदफा (२) र (३) अनुसारका उपाधिहरू सभाको स्वीकृतिबाट प्रदान गरिनेछ । </div><div class="content-paragraph indent-1"><span class="bold">३२. विश्वविद्यालयमा भर्ना हुन चाहिने योग्यताः</span> विश्वविद्यालयमा भर्ना हुन चाहिने योग्यता तोकिए बमोजिम हुनेछ । </div><div class="content-paragraph indent-1"><span class="bold">॥३२क. निःशुल्क उच्च शिक्षा तथा छात्रवृत्तिः</span> (१) विश्वविद्यालयले तोकेको मापदण्ड पूरा गरी विश्वविद्यालय वा मातहतका आङ्गिक तथा सामुदायिक शैक्षिक संस्थामा भर्ना भएका दलित, सिमान्तीकृत, अपाङ्ग र आर्थिक रूपले विपन्न विद्यार्थीको लागि उच्च शिक्षा निःशुल्क हुनेछ । </div><div class="content-paragraph indent-2"> (२) उपदफा (१) को प्रयोजनको लागि आधार, मापदण्ड, वर्गीकरण सम्बन्धी अन्य व्यवस्था नेपाल सरकारले नेपाल राजपत्रमा सूचना प्रकाशन गरी तोके बमोजिम हुनेछ । </div><div class="content-paragraph indent-2"> (३) उपदफा (२) बमोजिमको सुविधा एक विद्यार्थीले प्रत्येक तहमा एकपटक मात्र उपभोग गर्न पाउनेछ । </div><div class="content-paragraph indent-2"> (४) प्रचलित कानूनमा जुनसुकै कुरा लेखिएको भए तापनि दलित विद्यार्थीको लागि प्राविधिक तथा व्यावसायिक उच्च शिक्षामा भर्नाका लागि तोकिए बमोजिमको सिट सुरक्षित गरिनेछ । </div><div class="footnote-section"><div class="footnote-item"><span class="symbol">η</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</span></div><div class="footnote-item"><span class="symbol">*</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा थप ।</span></div></div><div class="page-number">१५</div><div class="content-paragraph indent-2" style="margin-top: 0;"> (५) विश्वविद्यालयले शहिद, बेपत्ता पारिएका र अपाङ्गता भएका व्यक्तिका छोरा, छोरीको लागि प्रचलित कानूनमा व्यवस्था भए बमोजिम उच्च शिक्षाको व्यवस्था गर्नेछ। </div><div class="content-paragraph indent-2"> (६) कक्षा छदेखि कक्षा दशसम्म सामुदायिक विद्यालयमा अध्ययन गरेको विद्यार्थीले उच्च शिक्षामा प्रचलित कानून बमोजिम छात्रवृत्ति पाउनेछ । </div><div class="content-paragraph indent-1"><span class="bold">३३. राष्ट्रिय शिक्षा नीति अनुरूप कार्य गर्नु पर्नेः</span> नेपाल सरकारको स्वीकृत राष्ट्रिय शिक्षा नीति अनुरूप कार्य गर्नु विश्वविद्यालयको कर्तव्य हुनेछ । </div><div class="content-paragraph indent-1"><span class="bold">३४. काम कारवाही बदर नहुनेः</span> विश्वविद्यालयको कुनै पदाधिकारी वा सदस्यको स्थान रिक्त भै वा कुनै पदाधिकारी वा सदस्यको नियुक्ति वा मनोनयन गर्न त्रुटि भएको कारणले मात्र त्यस्तो काम कारवाही बदर हुने छैन । </div><div class="content-paragraph indent-1"><span class="bold">३५. असल नियतले काम गरेकोमा बचाउः</span> यो ऐन वा यस ऐन अन्तर्गत बनेको नियमबमोजिम असल नियत लिई गरेको वा गर्न खोजेको कुनै कामको सम्बन्धमा विश्वविद्यालय वा विश्वविद्यालयको कुनै पदाधिकारी उपर मुद्दा चलाउने वा अन्य कुनै कारवाही गरिने छैन। </div><div class="content-paragraph indent-1"><span class="bold">३६. विश्वविद्यालयलाई छुट र सुविधाः</span> (१) प्रचलित कानुनमा जुनसुकै कुरा लेखिएको भएतापनि विश्वविद्यालयको रजिष्ट्रेशन गर्नु पर्ने जुनसुकै लिखत रजिष्ट्रेशन गर्नु परेमा रजिष्ट्रेशन दस्तुर लाग्ने छैन । </div><div class="content-paragraph indent-2"> (२) ०<span class="form-field small"></span></div><div class="content-paragraph indent-1"><span class="bold">३७. वार्षिक प्रतिवेदनः</span> विश्वविद्यालयको वार्षिक प्रतिवेदन तोकिएको अवधिभित्र सभामा पेश गरिनेछ । </div><div class="content-paragraph indent-1"><span class="bold">३८. अधिकार प्रत्यायोजनः</span> (१) सभाले यो ऐन वा यस ऐन अन्तर्गत बनेको नियमबमोजिम आफूलाई प्राप्त अधिकारहरूमध्ये आवश्यकता अनुसार केही अधिकार कार्यकारी परिषद् वा उप-कुलपतिलाई प्रत्यायोजन गर्न सक्नेछ । </div><div class="content-paragraph indent-2"> (२) कार्यकारी परिषद्ले यो ऐन वा ऐन अन्तर्गत बनेका नियमबमोजिम आफूलाई प्राप्त अधिकारहरूमध्ये आवश्यकता अनुसार केही अधिकार विश्वविद्यालयका कुनै पदाधिकारी वा विश्वविद्यालयको कुनै समितिलाई प्रत्यायोजन गर्न सक्नेछ । </div><div class="content-paragraph indent-2"> (३) प्राज्ञिक परिषद्ले यो ऐन वा यस ऐन अन्तर्गत बनेका नियम बमोजिम आफूलाई प्राप्त अधिकारहरूमध्ये आवश्यकता अनुसार केही अधिकार विद्या परिषद्लाई प्रत्यायोजन गर्न सक्नेछ । </div><div class="footnote-section"><div class="footnote-item"><span class="symbol">*</span><span class="text">आयकर ऐन, २०५८ द्वारा झिकिएको ।</span></div></div><div class="page-number">१६</div><div class="content-paragraph indent-2" style="margin-top: 0;"> (४) सेवा आयोगले यो ऐन वा यस ऐन अन्तर्गत बनेको नियमबमोजिम आफूलाई प्राप्त अधिकारहरूमध्ये आवश्यकता अनुसार केही अधिकार विश्वविद्यालयको कुनै समितिलाई प्रत्यायोजन गर्न सक्नेछ । </div><div class="content-paragraph indent-1"><span class="bold">३९. नेपाल सरकारसँग सम्पर्कः</span> विश्वविद्यालयले नेपाल सरकारसंग सम्पर्क राख्दा नेपाल सरकार, <span class="bold">**</span> शिक्षा, विज्ञान तथा प्रविधि मन्त्रालय मार्फत राख्नु पर्नेछ । </div><div class="content-paragraph indent-1"><span class="bold">४०. विघटन हुँदाको परिणामः</span> विश्वविद्यालय विघटन भएमा यसको चल अचल जायजेथा नेपाल सरकारको हुनेछ । </div><div class="content-paragraph indent-1"><span class="bold">+४०क. स्वीकृति लिनु पर्नेः</span> यस ऐनमा अन्यत्र जुनसुकै कुरा लेखिएको भएतापनि नेपाल सरकारलाई थप आर्थिक व्ययभार पर्ने विषयमा नियम बनाउँदा वा कार्य गर्दा नेपाल सरकारको स्वीकृति लिनु पर्नेछ । </div><div class="content-paragraph indent-1"><span class="bold">४१. नियम बनाउने अधिकारः</span> यो ऐनको उद्देश्य कार्यान्वयन गर्न सभाले आवश्यक नियमहरू बनाई लागू गर्न सक्नेछ । </div><div class="footnote-section" style="margin-top: 50px;"><div class="footnote-item"><span class="symbol">+</span><span class="text">शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा संशोधित ।</span></div><div class="footnote-item"><span class="symbol">*</span><span class="text">केही नेपाल ऐनलाई संशोधन गर्ने ऐन, २०६४ द्वारा थप ।</span></div></div><div class="footnote-section drashtabya"><p><span class="bold">द्रष्टव्य :</span></p><p> १. केही नेपाल कानून संशोधन गर्ने ऐन, २०६३ द्वारा रूपान्तरण भएका शब्दहरु :- “श्री ५ को सरकार” को सट्टा “नेपाल सरकार” । </p><p> २. केही नेपाल ऐन संशोधन गर्ने ऐन, २०७२ द्वारा रुपान्तर भएका शब्दहरुः- “नगरपालिकाको प्रमुख” को सट्टा “नगर कार्यपालिकाको प्रमुख” । </p><p> ३. शिक्षा सम्बन्धी केही नेपाल ऐन संशोधन गर्न बनेको ऐन, २०७७ द्वारा रुपान्तर भएका शब्दहरु :- “शिक्षा तथा खेलकुद मन्त्रालय” को सट्टा “शिक्षा, विज्ञान तथा प्रविधि मन्त्रालय” । </p></div><div class="page-number">१७</div></body></html>