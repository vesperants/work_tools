<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>आन्तरिक हुलाक वस्तु (बिमा गर्ने) ऐन, २०१९.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><!-- Page 1 --><div class="header-section"><div class="document-title">आन्तरिक हुलाक वस्तु (बिमा गर्ने) ऐन, २०१९</div></div><div style="margin-top: 20px; display: flex; justify-content: flex-end;"><span style="width: 30%; text-align: right;">लालमोहर र प्रकाशन मिति</span></div><div style="margin-top: 15px; display: flex; justify-content: space-between; align-items: flex-start;"><span style="width: 65%; padding-left: 20px;">संशोधन गर्ने ऐन</span><span style="width: 30%; text-align: right;">२०१९।६।५</span></div><div style="margin-top: 25px; display: flex; justify-content: flex-end;"><span style="width: 30%; text-align: right;">प्रमाणीकरण र प्रकाशन मिति</span></div><div style="margin-top: 15px; display: flex; justify-content: space-between; align-items: flex-start;"><span style="width: 65%; padding-left: 40px;">१. नेपाल ऐनहरु संशोधन गर्ने खारेज गर्ने र पुनः व्यवस्थित <br>गरी चालू राख्ने ऐन, २०१९</span><span style="width: 30%; text-align: right;">२०१९। १२। ३०</span></div><div style="margin-top: 15px; display: flex; justify-content: space-between; align-items: flex-start;"><span style="width: 65%; padding-left: 40px;">२. गणतन्त्र सुदृढीकरण तथा केही नेपाल कानून संशोधन गर्ने <br>ऐन, २०६६०</span><span style="width: 30%; text-align: right;">२०६६।१०।७</span></div><div class="content-paragraph text-center" style="margin-top: 40px;"> २०१९ सालको ऐन नं. १८ </div><div class="content-paragraph" style="margin-top: 30px; padding-left: 20px;"> X. </div><div class="content-paragraph" style="padding-left: 40px;"> &lt; </div><div class="content-paragraph" style="padding-left: 60px;"> नेपाल ४<span class="form-field small"></span> भित्र हुलाकद्वारा चलान हुने वस्तुहरुको बिमा गर्ने व्यवस्थाको निमित्त बनेको ऐन </div><div class="content-paragraph"> प्रस्तावना : नेपाल <span class="form-field small"></span> भित्र हुलाकद्वारा चलान हुने वस्तुहरु हराउने वा नोक्सान हुने प्रति बिमा गर्ने र त्यस्ता वस्तुहरु हराएमा वा नोक्सान भएमा क्षतिपूर्ति दिने व्यवस्था गर्न वाञ्छनीय भएकोले, </div><div class="content-paragraph text-center"><span class="bold underline">श्री ५ महाराजाधिराज महेन्द्र वीर विक्रम शाहदेवबाट <sup style="font-size: 0.7em; vertical-align: super;">^</sup>नेपालको संविधानको धारा ९३ अनुसार</span></div><div class="content-paragraph text-center"> यो ऐन बनाइबक्सेको छ । </div><div class="content-paragraph"><span class="bold">१. संक्षिप्त नाम, विस्तार र प्रारम्भ :</span> (१) यो ऐनको नाम “आन्तरिक हुलाक वस्तु (बिमा गर्ने) ऐन, २०१९” रहेको छ । </div><div class="content-paragraph" style="font-size: 0.8em; line-height: 1.3;"> • यो ऐन संवत् २०६५ साल जेठ १५ गतेदेखि लागू भएको ।<br> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको ।<br><sup style="font-size: 0.7em; vertical-align: super;">^</sup> नेपाल ऐनहरु संशोधन गर्ने, खारेज गर्ने र पुनः व्यवस्थित गरी चालू राख्ने ऐन, २०१९ द्वारा संशोधित । </div><!-- Page 2 --><div style="page-break-before: always; padding-top: 0;"></div><div class="content-paragraph"> (२) यो ऐन नेपाल ४<span class="form-field small"></span> भर लागू हुनेछ । </div><div class="content-paragraph"> (३) यो ऐन तुरुन्त प्रारम्भ हुनेछ । </div><div class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस ऐनमा – </div><div class="content-paragraph" style="padding-left: 20px;"> (क) “हुलाक वस्तु” भन्नाले पत्र, पोष्ट कार्ड, पत्र-पत्रिका, पुस्तक, नमूना वस्तुको पैकेट, पार्सल र हुलाकद्वारा चलान गर्न सकिने जुनसुकै चीज वा वस्तुलाई समेत जनाउँछ । </div><div class="content-paragraph" style="padding-left: 20px;"> (ख) “हुलाक अड्डा” भन्नाले नेपाल <span class="form-field small"></span> भित्रको एक इलाकाबाट अर्को इलाकामा हुलाक वस्तु हुलाकद्वारा चलान गर्न नेपाल सरकारबाट खडा गरिएको हुलाक अड्डा सम्झनुपर्छ । </div><div class="content-paragraph" style="padding-left: 20px;"> (ग) “हुलाक डाइरेक्टर” भन्नाले नेपाल सरकारको हुलाक विभागको डाइरेक्टर सम्झनुपर्छ । </div><div class="content-paragraph" style="padding-left: 20px;"> (घ) “बिमा” भन्नाले हुलाकद्वारा चलान गरिँदाको अवस्थामा हराउने वा नोक्सान हुने प्रति गरिने बिमा सम्झनुपर्छ । </div><div class="content-paragraph" style="padding-left: 20px;"> (ङ) “तोकिएको” वा “तोकिए बमोजिमको” भन्नाले यो ऐन अन्तर्गत बनेका नियमहरुमा तोकिएको वा तोकिए बमोजिमको सम्झनुपर्छ । </div><div class="content-paragraph"><span class="bold">३. व्याख्या :</span> यो ऐनको प्रयोजनको निमित्त – </div><div class="content-paragraph" style="padding-left: 20px;"> (क) कुनै हुलाक वस्तु हुलाक अड्डामा बुझाइएको समयदेखि सो वस्तु ठेगानावालालाई बुझाइएको वा प्रेषकलाई फिर्ता बुझाइएको वा दफा ७ अन्तर्गत कारबाही गरिएको समयसम्म हुलाकद्वारा चलान गरिँदाको अवस्थामा रहेको मानिनेछ । </div><div class="content-paragraph" style="padding-left: 20px;"> (ख) कुनै किसिमको हुलाक वस्तुलाई कुनै हुलाक अड्डाको सो कामको निमित्त अधिकार पाएको व्यक्तिलाई बुझाएपछि सो वस्तु सो हुलाक अड्डामा बुझाएको मानिनेछ । </div><div class="content-paragraph" style="font-size: 0.8em; line-height: 1.3;"> * गणतन्त्र सुदृढीकरण तथा केही नेपाल कानून संशोधन गर्ने ऐन, २०६६ द्वारा झिकिएको । </div><!-- Page 3 --><div style="page-break-before: always; padding-top: 0;"></div><div class="content-paragraph" style="padding-left: 20px;"> (ग) कुनै हुलाक वस्तुलाई ठेगानावाला वा सो वस्तु बुझिलिने ठेगानावालाबाट अख्तियार पाएको वारिसलाई बुझाएपछि सो वस्तु ठेगानावालालाई बुझाएको मानिनेछ । </div><div class="content-paragraph"><span class="bold">४. हुलाक वस्तुहरुको बिमा :</span> नेपाल सरकारले समय समयमा नेपाल राजपत्रमा सूचना प्रकाशित गरी निम्नलिखित कुराहरुको निर्देश गर्न सक्नेछः– </div><div class="content-paragraph" style="padding-left: 20px;"> (क) कुनै हुलाक वस्तुलाई हुलाकद्वारा चलान गरिँदाको अवस्थामा हराउने वा नोक्सान हुने प्रति सो हुलाक वस्तु बुझाउने हुलाक अड्डामा यो ऐनको अरु दफाहरुमा लेखिएका कुराहरुको अधीनमा रही बिमा गराउन सकिनेछ र त्यसको रसीद हुलाक वस्तु बुझाउने व्यक्तिलाई हुलाक अड्डाबाट दिइनेछ, र </div><div class="content-paragraph" style="padding-left: 20px;"> (ख) सामान्य हुलाक र रजिष्टरीको लागि चाहिने हुलाक टिकट र दस्तूरको अतिरिक्त त्यस्तो हुलाक वस्तुको बिमा दस्तुर वापत सोही सूचनामा तोकिए बमोजिमको दस्तूर लाग्नेछ । </div><div class="content-paragraph"><span class="bold">५. बिमा गरिएका हुलाक वस्तुहरुको सम्बन्धमा दायित्व :</span> तोकिएको शर्त र बन्देजहरुको अधीनमा रही बिमा गरिएको कुनै हुलाक वस्तु वा त्यसको कुनै अंश हुलाकद्वारा चलान गरिँदाको अवस्थामा हराएमा वा नोक्सान भएमा जति रकमको निमित्त बिमा गराएकोछ सो रकममा नबढाई सो हुलाक वस्तुको प्रेषकलाई क्षतिपूर्ति दिने दिलाउने जवाफदेही नेपाल सरकारको हुनेछ । </div><div class="content-paragraph" style="padding-left: 20px;"> तर कुनै हालतमा पनि हराएको वा नोक्सान भएको वस्तुको वास्तविक मूल्य भन्दा बढी क्षतिपूर्ति दिनुपर्ने छैन । </div><div class="content-paragraph"><span class="bold">६. बिमा गरिएका वस्तुहरु बुझाउन नसकिएमा गर्ने :</span> हुलाकद्वारा चलान भै आएको कुनै बिमा गरिएको हुलाक वस्तुलाई कुनै कारणबाट ठेगानावालालाई बुझाउन नसकिएमा सो वस्तुलाई तोकिएको अवधिसम्म हुलाक अड्डामा राखिनेछ र सो अवधिसम्ममा पनि ठेगानावालालाई बुझाउन नसकिने भएमा जुन हुलाक अड्डाबाट बिमा र हुलाक दाखिल भै सो वस्तु चलान भै आएको हो सोही हुलाक अड्डा मार्फत प्रेषकलाई बिना दस्तूर फिर्ता पठाइनेछ । त्यस्तो कुनै हुलाक वस्तु प्रेषकलाई फिर्ता गर्न पठाएकोमा कुनै कारणबाट सो वस्तु प्रेषकलाई पनि फिर्ता बुझाउन नसकिने भएमा हुलाक डाइरेक्टर कहाँ पठाइनेछ । </div><!-- Page 4 --><div style="page-break-before: always; padding-top: 0;"></div><div class="content-paragraph"><span class="bold">७. बुझाउन नसकिएमा बिमा गरिएका हुलाक वस्तुहरुको सम्बन्धमा हुलाक डाइरेक्टरले गर्ने कारवाई :</span> दफा ६ मा लेखिए बमोजिम ठेगानावालालाई बुझाउन र प्रेषकलाई फिर्ता बुझाउन पनि नसकिने भै आएका प्रत्येक बिमा गरिएका हुलाक वस्तुको सम्बन्धमा हुलाक डाइरेक्टरले निम्नलिखित कारबाही गर्ने गराउनेछः- </div><div class="content-paragraph" style="padding-left: 20px;"> (क) यथासम्भव सो हुलाक वस्तुलाई नखोली यथास्थिति ठेगानावाला वा प्रेषकलाई हुलाकद्वारा बुझाउन वा फिर्ता पठाउन कोसिस गर्नेछ । </div><div class="content-paragraph" style="padding-left: 20px;"> (ख) खण्ड (क) बमोजिम नखोली यथास्थिति बुझाउन नसकिने देखिएमा हुलाक डाइरेक्टर वा सो कामको निमित्त निजबाट अख्तियार पाएको अधिकृतले हुलाक वस्तुलाई गोप्य रुपबाट खोली प्रेषकको नाम र ठेगाना पत्ता लगाई प्रेषकलाई फिर्ता बुझाउन कोसिस गर्नेछ । </div><div class="content-paragraph" style="padding-left: 20px;"> (ग) खण्ड (क) वा (ख) बमोजिम बुझाउन नसकिने भएमा त्यस्ता हुलाक वस्तुको विवरण नेपाल राजपत्रमा प्रकाशित गरी १ वर्षको अवधिसम्म नेपाल सरकारको हुलाक विभागमा सुरक्षित राख्नेछ र सो अवधिसम्म पनि त्यसको हकवाला ननिस्केमा सो हुलाक वस्तु नगदी रुपैयाँ भए नगद मै र अरु बिक्री योग्य वस्तु भए बढाबढमा विक्री गरी आएको नगद नेपाल सरकारको नाममा दाखिल गर्नेछ । </div><div class="content-paragraph"><span class="bold">८. नियमहरु बनाउने अधिकार :</span> (१) यो ऐनको उद्देश्यहरु कार्यान्वित गर्न नेपाल सरकारले नियमहरु बनाउन सक्नेछ । </div><div class="content-paragraph" style="padding-left: 20px;"> (२) उपदफा (१) ले दिएको अधिकारको सर्वसामान्यतामा कुनै प्रतिकूल प्रभाव नपारी ती नियमहरुमा विशेष गरेर निम्नलिखित कुराहरुको व्यवस्था गर्न सकिनेछः– </div><div class="content-paragraph" style="padding-left: 40px;"> (क) यो ऐन अन्तर्गत बिमा गराउन सकिने हुलाक वस्तुहरुको किसिम, </div><div class="content-paragraph" style="padding-left: 40px;"> (ख) बिमा गराउन सकिने हुलाक वस्तुहरुको मूल्यको हद अङ्क, </div><div class="content-paragraph" style="padding-left: 40px;"> (ग) बिमा दस्तूर भुक्तानी गर्ने तरिका, र </div><!-- Page 5 --><div style="page-break-before: always; padding-top: 0;"></div><div class="content-paragraph" style="padding-left: 40px;"> (घ) बिमा गरिने हुलाक वस्तु खामिने खामको ढाँचा प्रकार, आकार, तौल, त्यसमा हुलाक टिकट लगाउने तरिका, सिलछाप लगाउने तरिका, प्रेषकको नाम, ठेगाना र ठेगानावालाको नाम, ठेगाना लेख्ने तरीका । </div><div class="content-paragraph" style="padding-left: 20px;"> (३) हुलाक अड्डामा हुलाक वस्तुहरु बिमा गराउने, बिमा गराइसकेपछि बुझाउने स्थान, समय र तरिका हुलाक डाइरेक्टरले समय समयमा नेपाल राजपत्रमा सूचना प्रकाशित तोकिदिए बमोजिम हुनेछ । </div><div class="content-paragraph"> ९. <span class="form-field xlarge"></span></div><div class="content-paragraph" style="font-size: 0.8em; line-height: 1.3;"> &gt; नेपाल ऐनहरु संशोधन गर्ने खारेज गर्ने र पुनः व्यवस्थित गरी चालू राख्ने ऐन, २०१९ द्वारा झिकिएको ।<br><span class="bold">द्रष्टव्य :</span> केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरू :–<br><span style="padding-left: 20px;">“श्री ५ को सरकार” को सट्टा “नेपाल सरकार” ।</span></div></body></html>