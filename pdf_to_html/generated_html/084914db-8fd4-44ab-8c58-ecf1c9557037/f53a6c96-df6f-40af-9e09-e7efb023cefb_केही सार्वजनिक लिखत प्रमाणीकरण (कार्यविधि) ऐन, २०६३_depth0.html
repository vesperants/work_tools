<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>केही सार्वजनिक लिखत प्रमाणीकरण (कार्यविधि) ऐन, २०६३.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; /* A4 height */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Specific styles for this document */ .page-separator { page-break-after: always; /* For print */ margin-top: 3cm; /* Visual separation for screen */ border-top: 1px dashed #ccc; /* Optional visual cue for page break */ padding-top: 2cm; } .date-line { display: flex; justify-content: space-between; margin-bottom: 5px; line-height: 1.7; text-align: left; /* Override content-paragraph justify */ } .nested-list-item { margin-left: 20px; text-align: justify; } .nested-list-item-sub { margin-left: 40px; text-align: justify; } .footnote-section { margin-top: 30px; font-size: 11px; line-height: 1.5; text-align: left; } .footnote-item { margin-bottom: 5px; } .indent-paragraph { margin-left: 20px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } .page-separator { border-top: none; margin-top: 0; padding-top: 0; } } </style></head><body><div class="header-section"><div class="document-title">केही सार्वजनिक लिखत प्रमाणीकरण (कार्यविधि) ऐन, २०६३</div><div class="content-paragraph text-center">प्रमाणीकरण र प्रकाशन मिति</div><div class="content-paragraph text-center">२०६३।६।५</div></div><div class="content-paragraph text-left">संशोधन गर्ने ऐन</div><div class="date-line"><span class="text-left">१. केही सार्वजनिक लिखत प्रमाणीकरण (कार्यविधि) (पहिलो संशोधन) ऐन, २०६५</span><span class="text-right">२०६५।९।२</span></div><div class="date-line"><span class="text-left">२. केही नेपाल ऐन संशोधन गर्ने ऐन, २०७२</span><span class="text-right">२०७२।११।१३</span></div><div class="date-line"><span class="text-left">३. केही नेपाल ऐन संशोधन गर्ने ऐन, २०७५</span><span class="text-right">२०७५।११।१९</span></div><div class="content-paragraph text-center">२०६३ सालको ऐन न. ४</div><div class="content-paragraph text-center bold">केही सार्वजनिक लिखत प्रमाणीकरण कार्यविधिको संशोधन र एकीकरणका सम्बन्धमा व्यवस्था</div><div class="content-paragraph text-center bold">गर्न बनेको ऐन</div><div class="content-paragraph"><span class="bold">प्रस्तावना :</span> केही सार्वजनिक लिखतहरुको प्रमाणीकरण कार्यविधि सम्बन्धी प्रचलित कानूनलाई समयानुकूल संशोधन र एकीकरण गर्न वाञ्छनीय भएकोले, </div><div class="content-paragraph indent-paragraph">प्रतिनिधि सभाको घोषणा, २०६३ जारी भएको पहिलो वर्षमा प्रतिनिधि सभाले यो ऐन बनाएकोछ ।</div><div class="content-paragraph"><span class="bold">१. संक्षिप्त नाम र प्रारम्भ :</span> (१) यस ऐनको नाम “केही सार्वजनिक लिखत प्रमाणीकरण (कार्यविधि) ऐन, २०६३” रहेकोछ । </div><div class="content-paragraph nested-list-item">(२) यो ऐन तुरुन्त प्रारम्भ हुनेछ ।</div><div class="content-paragraph"><span class="bold">२. परिभाषा :</span> विषय वा प्रसंगले अर्को अर्थ नलागेमा यस ऐनमा, - </div><div class="content-paragraph nested-list-item">(क) “सार्वजनिक लिखत” भन्नाले देहायका लिखत सम्झनु पर्छ :-</div><div class="content-paragraph nested-list-item-sub">(१) ऐन,</div><div class="content-paragraph nested-list-item-sub">(२) अध्यादेश,</div><div class="content-paragraph nested-list-item-sub">(३) नेपाल सरकारले बनाएको नियम,</div><!-- Page 1 End --><div class="page-separator"></div><div class="content-paragraph nested-list-item-sub">(४) संवैधानिक निकायले बनाएको नियम,</div><div class="content-paragraph nested-list-item-sub">(५) नेपाल सरकारले जारी गरेको आदेश,</div><div class="content-paragraph nested-list-item-sub"><sup>↑</sup>(५क) प्रदेश सरकारले बनाएको नियम, जारी गरेको आदेश वा अधिकार पत्र वा</div><div class="content-paragraph nested-list-item-sub indent-paragraph">प्रदेश सरकार, मन्त्रिपरिषद्‌को निर्णय,</div><div class="content-paragraph nested-list-item-sub"><sup>↔</sup>(५ख) स्थानीय तहले बनाएको ऐन, नियम तथा जारी गरेको आदेश,</div><div class="content-paragraph nested-list-item-sub">(६) संविधान सभा, व्यवस्थापिका-संसद वा सङ्घीय संसदद्वारा पारित प्रस्ताव</div><div class="content-paragraph nested-list-item-sub"><sup>↔</sup>(६क) प्रदेश सभा, नगर सभा वा गाउँ सभावाट पारित प्रस्ताव,</div><div class="content-paragraph nested-list-item-sub">(७) नेपाल सरकारले जारी गरेको अधिकारपत्र,</div><div class="content-paragraph nested-list-item-sub">(८) नेपाल सरकार, मन्त्रिपरिषद्को निर्णय,</div><div class="content-paragraph nested-list-item-sub">(९) संविधान बमोजिम नियुक्ति हुने पदको नियुक्तिपत्र,</div><div class="content-paragraph nested-list-item-sub">(१०) प्रचलित कानून बमोजिम नेपाल सरकारले दिने नियुक्ति, सरुवा र</div><div class="content-paragraph nested-list-item-sub indent-paragraph">अवकाशपत्र,</div><div class="content-paragraph nested-list-item-sub">(११) प्रचलित कानून बमोजिम प्रमाणीकरण गर्नु पर्ने अन्य लिखत,</div><div class="content-paragraph nested-list-item-sub"><sup>•</sup>(११क) प्रचलित कानून बमोजिम प्रदेश सरकारले दिने नियुक्ति, सरूवा वा</div><div class="content-paragraph nested-list-item-sub indent-paragraph">अवकाशापत्र,</div><div class="content-paragraph nested-list-item-sub">(१२) तोकिए बमोजिमका अन्य लिखत ।</div><div class="content-paragraph nested-list-item">(ख) “प्रामाणिक प्रति” भन्नाले सार्वजनिक लिखत प्रमाणित गर्ने अधिकारीले हस्ताक्षर</div><div class="content-paragraph nested-list-item indent-paragraph">गरेको सक्कल प्रति सम्झनु पर्छ ।</div><div class="content-paragraph nested-list-item">(ग) “सचिव” भन्नाले नेपाल सरकारको सचिव सम्झनु पर्छ र सो शब्दले नेपाल</div><div class="content-paragraph nested-list-item indent-paragraph">सरकारको राजपत्राङ्कित विशिष्ट श्रेणीको अन्य अधिकृत समेतलाई जनाउँछ ।</div><div class="footnote-section"><div class="footnote-item"><sup>↑</sup> केही नेपाल ऐन संशोधन गर्ने ऐन, २०७५ द्वारा थप ।</div><div class="footnote-item"><sup>↔</sup> केही नेपाल ऐन संशोधन गर्ने ऐन, २०७५ द्वारा संशोधित ।</div></div><!-- Page 2 End --><div class="page-separator"></div><div class="content-paragraph nested-list-item">(घ) “तोकिएको” वा “तोकिए बमोजिम” भन्नाले यस ऐन अन्तर्गत बनेको नियममा</div><div class="content-paragraph nested-list-item indent-paragraph">तोकिएको वा तोकिए बमोजिम सम्झनु पर्छ ।</div><div class="content-paragraph"><span class="bold">३. ऐनको प्रमाणीकरण कार्यविधि :</span> (१) <sup>↔</sup>सङ्घीय–संसदबाट विधेयक पारित भएपछि </div><div class="content-paragraph indent-paragraph">सङ्घीय संसद सचिवालयले त्यस्तो विधेयक नेपाली कागजमा चार प्रति तयार गरी</div><div class="content-paragraph indent-paragraph">प्रमाणीकरणको लागि राष्ट्रपति समक्ष पेश गर्नु पर्नेछ ।</div><div class="content-paragraph nested-list-item">(२) उपदफा (१) बमोजिम पेश गरिने विधेयकका प्रतिहरुमा विधेयक उत्पत्ति</div><div class="content-paragraph nested-list-item indent-paragraph">भएको सदनको सभामुख वा अध्यक्षले सङ्घीय संसदबाट विधेयक पारित भएको मिति</div><div class="content-paragraph nested-list-item indent-paragraph">उल्लेख गरी हस्ताक्षर गरेको हुनु पर्नेछ ।</div><div class="content-paragraph nested-list-item">(३) उपदफा (१) बमोजिम पेश भएका विधेयकका प्रतिहरुमा राष्ट्रपतिले मिति</div><div class="content-paragraph nested-list-item indent-paragraph">उल्लेख गरी हस्ताक्षर गरेपछि त्यस्तो विधेयक प्रमाणीकरण हुनेछ र ऐन बन्नेछ ।</div><div class="content-paragraph nested-list-item">(४) उपदफा (३) बमोजिमका प्रामाणिक प्रतिहरुमध्ये एक प्रति राष्ट्रपतिको</div><div class="content-paragraph nested-list-item indent-paragraph">कार्यालयमा राखी अन्य एक/एक प्रति प्रधानमन्त्री तथा मन्त्रिपरिषद्‌को कार्यालय, कानून,</div><div class="content-paragraph nested-list-item indent-paragraph">न्याय तथा संसदीय मामिला मन्त्रालय र <sup>↔</sup>सङ्घीय–संसद सचिवालयमा पठाउनु पर्नेछ र</div><div class="content-paragraph nested-list-item indent-paragraph">त्यस्ता प्रत्येक कार्यालयले त्यसरी प्राप्त प्रामाणिक प्रति सुरक्षितसाथ राखु पर्नेछ ।</div><div class="content-paragraph nested-list-item">(५) उपदफा (४) बमोजिम प्राप्त भएको प्रामाणिक प्रतिको आधारमा कानून, न्याय</div><div class="content-paragraph nested-list-item indent-paragraph">तथा संसदीय मामिला मन्त्रालयका सचिवले ऐन प्रमाणीकरण भएको मिति राखी सो ऐन</div><div class="content-paragraph nested-list-item indent-paragraph">नेपाल राजपत्रमा प्रकाशन गर्नु पर्नेछ ।</div><div class="content-paragraph"><span class="bold">४. सङ्घीय संसदद्वारा पारित प्रस्तावको प्रमाणीकरण :</span> (१) नेपालको संविधान तथा अन्य </div><div class="content-paragraph indent-paragraph">प्रचलित कानून बमोजिम सङ्घीय संसदद्वारा पारित प्रस्तावको प्रमाणीकरण त्यस्तो प्रस्ताव</div><div class="content-paragraph indent-paragraph">उत्पत्ति भएको सदनको सभामुख वा अध्यक्षको हस्ताक्षरबाट हुनेछ ।</div><div class="footnote-section"><div class="footnote-item"><sup>▼</sup> पहिलो संशोधनद्वारा संशोधित ।</div><div class="footnote-item"><sup>↔</sup> केही नेपाल ऐन संशोधन गर्ने ऐन, २०७५ द्वारा संशोधित ।</div></div><!-- Page 3 End --><div class="page-separator"></div><div class="content-paragraph nested-list-item">(२) उपदफा (१) बमोजिमको प्रमाणिक प्रतिको आधारमा सङ्घीय संसदका</div><div class="content-paragraph nested-list-item indent-paragraph">महासचिव वा सचिव वा महासचिवले तोकेको राजपत्राङ्कित अधिकृतले सो प्रस्ताव</div><div class="content-paragraph nested-list-item indent-paragraph">कार्यान्वयन गर्ने वा गराउनेछ।</div><div class="content-paragraph"><span class="bold">५. अध्यादेश प्रमाणीकरणको कार्यविधि :</span> (१) नेपालको संविधानको धारा ११४ को </div><div class="content-paragraph indent-paragraph">उपधारा (१) बमोजिम मन्त्रिपरिषद्बाट अध्यादेश जारी गर्ने सिफारिस भएपछि कानून, न्याय</div><div class="content-paragraph indent-paragraph">तथा संसदीय मामिला मन्त्रालयले त्यस्तो अध्यादेशको मस्यौदाको तीन प्रति नेपाली</div><div class="content-paragraph indent-paragraph">कागजमा तयार गर्नु पर्नेछ ।</div><div class="content-paragraph nested-list-item">(२) उपदफा (१) बमोजिम तयार भएको अध्यादेशको मस्यौदामा देहायका</div><div class="content-paragraph nested-list-item indent-paragraph">पदाधिकारीहरुले हस्ताक्षर गर्नु पर्नेछ :-</div><div class="content-paragraph nested-list-item-sub">(क) प्रधानमन्त्री,</div><div class="content-paragraph nested-list-item-sub">(ख) सम्बन्धित विभागीय मन्त्री,</div><div class="content-paragraph nested-list-item-sub">(ग) कानून, न्याय तथा संसदीय मामिला मन्त्रालय मन्त्री,</div><div class="content-paragraph nested-list-item-sub">(घ) नेपाल सरकारको मुख्य सचिव, र</div><div class="content-paragraph nested-list-item-sub">(ङ) कानून, न्याय तथा संसदीय मामिला मन्त्रालयको सचिव ।</div><div class="content-paragraph nested-list-item">(३) उपदफा (२) बमोजिम हस्ताक्षर भएको अध्यादेशको मस्यौदा कानून, न्याय</div><div class="content-paragraph nested-list-item indent-paragraph">तथा संसदीय मामिला मन्त्रालयले प्रधानमन्त्री तथा मन्त्रिपरिषद्‌को कार्यालय समक्ष</div><div class="content-paragraph nested-list-item indent-paragraph">पठाउनु पर्नेछ र प्रधानमन्त्री तथा मन्त्रिपरिषद्‌को कार्यालयले त्यस्तो मस्यौदा</div><div class="content-paragraph nested-list-item indent-paragraph">प्रमाणीकरणको लागि राष्ट्रपति समक्ष पेश गर्नु पर्नेछ ।</div><div class="content-paragraph nested-list-item">(४) उपदफा (३) बमोजिम प्राप्त अध्यादेशको मस्यौदाका प्रतिहरुमा राष्ट्रपतिले</div><div class="content-paragraph nested-list-item indent-paragraph">मिति उल्लेख गरी हस्ताक्षर गरेपछि अध्यादेश प्रमाणीकरण हुनेछ ।</div><div class="content-paragraph nested-list-item">(५) उपदफा (४) बमोजिम प्रमाणीकरण भएपछि सो अध्यादेश ऐन सरह लागू</div><div class="content-paragraph nested-list-item indent-paragraph">हुनेछ ।</div><div class="footnote-section"><div class="footnote-item"><sup>▼</sup> पहिलो संशोधनद्वारा संशोधित ।</div><div class="footnote-item"><sup>C</sup> केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 4 End --><div class="page-separator"></div><div class="content-paragraph nested-list-item">(६) उपदफा (४) बमोजिम अध्यादेश प्रमाणीकरण भएपछि त्यस्ता प्रामाणिक</div><div class="content-paragraph nested-list-item indent-paragraph">प्रतिहरुमध्ये एक प्रति राष्ट्रपतिको कार्यालयमा राखी अन्य एक/एक प्रति प्रधानमन्त्री तथा</div><div class="content-paragraph nested-list-item indent-paragraph">मन्त्रिपरिषद्को कार्यालय र कानून, न्याय तथा संसदीय मामिला मन्त्रालयमा पठाउनु पर्नेछ</div><div class="content-paragraph nested-list-item indent-paragraph">र त्यस्ता प्रत्येक कार्यालयले त्यसरी प्राप्त प्रामाणिक प्रति सुरक्षितसाथ राखु पर्नेछ ।</div><div class="content-paragraph nested-list-item">(७) उपदफा (६) बमोजिम प्राप्त भएको प्रामाणिक प्रतिको आधारमा कानून, न्याय</div><div class="content-paragraph nested-list-item indent-paragraph">तथा संसदीय मामिला मन्त्रालयको सचिवले अध्यादेश प्रमाणीकरण भएको मिति राखी सो</div><div class="content-paragraph nested-list-item indent-paragraph">अध्यादेश नेपाल राजपत्रमा प्रकाशन गर्नु पर्नेछ ।</div><div class="content-paragraph"><span class="bold"><sup>+</sup>५क. राष्ट्रपतिबाट जारी हुने आदेश अधिकारपत्र, सूचनाको प्रमाणीकरण :</span> (१) नेपालको </div><div class="content-paragraph indent-paragraph">संविधान तथा अन्य प्रचलित कानून बमोजिम राष्ट्रपतिबाट जारी हुने आदेश, अधिकारपत्र,</div><div class="content-paragraph indent-paragraph">सूचना वा अन्य कुनै लिखतको प्रमाणीकरण राष्ट्रपतिको हस्ताक्षरबाट हुनेछ ।</div><div class="content-paragraph nested-list-item">(२) उपदफा (१) बमोजिम प्रमाणीकरण भएपछि राष्ट्रपतिको कार्यालयले एक</div><div class="content-paragraph nested-list-item indent-paragraph">प्रति आफ्नो कार्यालयमा सुरक्षित राखी त्यस्तो आदेश, अधिकारपत्र, सूचना वा अन्य लिखत</div><div class="content-paragraph nested-list-item indent-paragraph">प्रमाणीकरण भएको जानकारी तथा कार्यान्वयनको लागि प्रधानमन्त्री तथा मन्त्रिपरिषद्को</div><div class="content-paragraph nested-list-item indent-paragraph">कार्यालयमा र नेपाल राजपत्रमा प्रकाशन गर्नु पर्ने विषय प्रकाशनको लागि कानून, न्याय</div><div class="content-paragraph nested-list-item indent-paragraph">तथा संसदीय मामिला मन्त्रालयमा लेखी पठाउनु पर्नेछ ।</div><div class="content-paragraph"><span class="bold">६. नियम, आदेश, अधिकारपत्रको प्रमाणीकरण आदि :</span> (१) देहायका सार्वजनिक लिखतहरु </div><div class="content-paragraph indent-paragraph">जारी गर्ने सम्बन्धमा नेपाल सरकार, मन्त्रिपरिषद्ले निर्णय गरेपछि सोको आधारमा मुख्य</div><div class="content-paragraph indent-paragraph">सचिवले त्यस्तो लिखत प्रमाणीकरणका लागि दुई प्रतिमा हस्ताक्षर गरी एक प्रति</div><div class="content-paragraph indent-paragraph">प्रधानमन्त्री तथा मन्त्रिपरिषद्को कार्यालयमा राखी अर्को प्रति सम्बन्धित मन्त्रालयमा</div><div class="content-paragraph indent-paragraph">पठाउनु पर्नेछ :-</div><div class="content-paragraph nested-list-item-sub">(क) नेपाल सरकारले बनाएको नियम,</div><div class="content-paragraph nested-list-item-sub">(ख) नेपाल सरकारले जारी गरेको आदेश,</div><div class="footnote-section"><div class="footnote-item"><sup>+</sup> पहिलो संशोधनद्वारा थप ।</div><div class="footnote-item"><sup>C</sup> केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 5 End --><div class="page-separator"></div><div class="content-paragraph nested-list-item-sub">(ग) नेपाल सरकारले जारी गरेको अधिकारपत्र,</div><div class="content-paragraph nested-list-item-sub">(घ) प्रचलित कानून बमोजिम नेपाल सरकार, मन्त्रिपरिषद्ले गर्नु पर्ने</div><div class="content-paragraph nested-list-item-sub indent-paragraph">निर्णय, जारी गर्नु पर्ने निर्देशिका वा अन्य सार्वजनिक लिखत ।</div><div class="content-paragraph nested-list-item">(२) उपदफा (१) बमोजिम प्राप्त प्रामाणिक प्रति सम्बन्धित मन्त्रालयले</div><div class="content-paragraph nested-list-item indent-paragraph">सुरक्षित राखी सोको आधारमा कार्यान्वयन गर्नु पर्नेछ ।</div><div class="content-paragraph"><span class="bold">७. नेपाल सरकारको अन्य सार्वजनिक लिखतको प्रमाणीकरण :</span> दफा ३, ४, ५, ५क र ६ मा </div><div class="content-paragraph indent-paragraph">लेखिएदेखि बाहेकका नेपाल सरकारको अन्य सार्वजनिक लिखतको प्रमाणीकरण सम्बन्धित</div><div class="content-paragraph indent-paragraph">सचिव वा निजले तोकेको अन्य राजपत्राङ्कित अधिकृतबाट हुनेछ ।</div><div class="content-paragraph"><span class="bold"><sup>v</sup>८. संविधान तथा अन्य प्रचलित कानून बमोजिम हुने नियुक्तिको प्रमाणीकरण :</span> (१) नेपालको </div><div class="content-paragraph indent-paragraph">संविधान, तथा अन्य प्रचलित कानून बमोजिम राष्ट्रपतिबाट नियुक्ति हुने पदको नियुक्तिपत्र</div><div class="content-paragraph indent-paragraph">राष्ट्रपतिको हस्ताक्षरद्वारा प्रमाणीकरण हुनेछ ।</div><div class="content-paragraph nested-list-item">(२) उपदफा (१) बमोजिमको नियुक्तिपत्रको प्रामाणिक प्रति राष्ट्रपतिको</div><div class="content-paragraph nested-list-item indent-paragraph">कार्यालयले सुरक्षित राखी त्यस्तो प्रमाणीकरणको जानकारी तथा कार्यान्वयनको लागि</div><div class="content-paragraph nested-list-item indent-paragraph">प्रधानमन्त्री तथा मन्त्रिपरिषद्को कार्यालयमा र नेपाल राजपत्रमा प्रकाशन गर्नु पर्ने विषय</div><div class="content-paragraph nested-list-item indent-paragraph">प्रकाशनको लागि कानून, न्याय तथा संसदीय मामिला मन्त्रालयमा लेखी पठाउनु पर्नेछ ।</div><div class="content-paragraph nested-list-item">(३) उपदफा (१) मा लेखिएदेखि बाहेक नेपालको संविधान बमोजिम नियुक्ति</div><div class="content-paragraph nested-list-item indent-paragraph">हुने अन्य पदको नियुक्ति तोकिएको अधिकारीद्वारा तोकिए बमोजिम प्रमाणीकरण भई</div><div class="content-paragraph nested-list-item indent-paragraph">तोकिए बमोजिम कार्यान्वयन हुनेछ ।</div><div class="content-paragraph"><span class="bold">९. आदेशको प्रमाणीकरण :</span> दफा ६ मा लेखिएदेखि बाहेक नेपाल सरकारको अन्य आदेश </div><div class="content-paragraph indent-paragraph">तोकिए बमोजिमको पदाधिकारीबाट तोकिए बमोजिम प्रमाणीकरण हुनेछ ।</div><div class="footnote-section"><div class="footnote-item"><sup>▼</sup> पहिलो संशोधनद्वारा संशोधित ।</div><div class="footnote-item"><sup>C</sup> केही नेपाल ऐन संशोधन गर्ने ऐन, २०७२ द्वारा संशोधित ।</div></div><!-- Page 6 End --><div class="page-separator"></div><div class="content-paragraph"><span class="bold">१०. संवैधानिक निकायले बनाउने नियम, विनियम वा निर्देशिकाको प्रमाणीकरण :</span> (१) प्रचलित </div><div class="content-paragraph indent-paragraph">कानून बमोजिम संवैधानिक निकायले बनाउने नियम, विनियम वा निर्देशिकाको दुई प्रति</div><div class="content-paragraph indent-paragraph">त्यस्तो निकायका प्रमुख पदाधिकारीको हस्ताक्षरद्वारा प्रमाणीकरण हुनेछ ।</div><div class="content-paragraph nested-list-item">(२) उपदफा (१) बमोजिमका प्रामाणिक प्रतिहरुमध्ये एक प्रति सम्बन्धित</div><div class="content-paragraph nested-list-item indent-paragraph">संवैधानिक निकाय र अर्को प्रति सम्बन्धित मन्त्रालयमा सुरक्षित साथ राखु पर्नेछ ।</div><div class="content-paragraph"><span class="bold">११. अन्य सार्वजनिक लिखतको प्रमाणीकरण :</span> दफा ३, ४, ५, ५क, ६, ७, ८, ९ र १० मा </div><div class="content-paragraph indent-paragraph">उल्लेख भएदेखि बाहेकका तोकिए बमोजिमका अन्य सार्वजनिक लिखतको प्रमाणीकरण</div><div class="content-paragraph indent-paragraph">तोकिएको अधिकारीद्वारा तोकिए बमोजिम हुनेछ ।</div><div class="content-paragraph indent-paragraph"><sup>*</sup>तर प्रदेश र स्थानीय तहका सार्वजनिक लिखतको हकमा प्रदेश वा</div><div class="content-paragraph indent-paragraph indent-paragraph">स्थानीय तहको कानूनमा व्यवस्था भए बमोजिम हुनेछ ।</div><div class="content-paragraph"><span class="bold">१२. अन्य प्रचलित कानून बमोजिम प्रमाणीकरण हुने विषयमा असर नपर्ने :</span> कुनै सार्वजनिक </div><div class="content-paragraph indent-paragraph">लिखत प्रमाणीकरण सम्बन्धमा प्रचलित कानूनमा छुट्टै व्यवस्था भएकोमा त्यस्तो विषयमा</div><div class="content-paragraph indent-paragraph">यस ऐनमा लेखिएको कुनै कुराले असर पार्ने छैन ।</div><div class="content-paragraph"><span class="bold">१३. सार्वजनिक लिखतको राष्ट्रिय अभिलेख राख्नु पर्ने :</span> (१) यस ऐन बमोजिम प्रमाणीकरण </div><div class="content-paragraph indent-paragraph">भएको सार्वजनिक लिखत तोकिएको अवधि पूरा भएपछि तोकिएको कार्यविधि पूरा गरी</div><div class="content-paragraph indent-paragraph">राष्ट्रिय अभिलेखालयमा राखिनेछ ।</div><div class="content-paragraph nested-list-item">(२) उपदफा (१) बमोजिम राष्ट्रिय अभिलेखालयमा राख्दा तोकिए बमोजिमका</div><div class="content-paragraph nested-list-item indent-paragraph">सार्वजनिक लिखतको माइक्रो फिल्म तयार गरी राखु पर्नेछ ।</div><div class="content-paragraph"><span class="bold">१४. दण्ड सजाय :</span> (१) <sup>*</sup>कसैले र्सार्वजनिक लिखत किर्ते गरेमा, नभएको कुरा प्रमाणीकरण वा </div><div class="content-paragraph indent-paragraph">प्रमाणित गरेमा वा केरमेट गरेमा मुलुकी अपराध (संहिता) ऐन, २०७४ को दफा २७६</div><div class="content-paragraph indent-paragraph">को उपदफा (३) बमोजिम सजाय हुनेछ ।</div><div class="footnote-section"><div class="footnote-item"><sup>v</sup> पहिलो संशोधनद्वारा संशोधित ।</div><div class="footnote-item"><sup>↔</sup> केही नेपाल ऐन संशोधन गर्ने ऐन, २०७५ द्वारा थप ।</div><div class="footnote-item"><sup>*</sup> केही नेपाल ऐन संशोधन गर्ने ऐन, २०७५ द्वारा संशोधित।</div><div class="footnote-item"><sup>∑</sup> मुलुकी अपराध (संहिता) ऐन, २०७४ को नाम नेपाल मुलुकी अपराध संहिता, २०७४ रहेको ।</div></div><!-- Page 7 End --><div class="page-separator"></div><div class="content-paragraph">(२) <span class="form-field xlarge"></span></div><div class="content-paragraph nested-list-item">(३) उपदफा (१) वा (२) बमोजिम कसूर गर्न उद्योग वा दुरूत्साहन गर्ने वा</div><div class="content-paragraph nested-list-item indent-paragraph">मतियारलाई मुख्य कसूरदारलाई हुने सजायको आधा सजाय हुनेछ ।</div><div class="content-paragraph nested-list-item">(४) यस दफा बमोजिम कसूर गरेको कारणबाट कसैलाई कुनै किसिमको हानि</div><div class="content-paragraph nested-list-item indent-paragraph">नोक्सानी भएको रहेछ भने सो बापत क्षतिपूर्ति समेत कसूरदारबाट भराउनु पर्नेछ ।</div><div class="content-paragraph"><span class="bold">१५. सरकारवादी मुद्दा हुने :</span> यस ऐन अन्तर्गतको मुद्दा <sup>II</sup>मुलुकी फौजदारी कार्यविधि संहिता, </div><div class="content-paragraph indent-paragraph">२०७४ को अनुसूची - १ मा समावेश भएको मानिनेछ ।</div><div class="content-paragraph"><span class="bold">१६. नियम बनाउने अधिकार :</span> यस ऐनको उद्देश्य कार्यान्वयन गर्नका लागि नेपाल सरकारले </div><div class="content-paragraph indent-paragraph">आवश्यक नियम बनाउन सक्नेछ ।</div><div class="content-paragraph"><span class="bold">१७. खारेजी र बचाउ :</span> (१) देहायका कानून खारेज गरिएका छन् :–</div><div class="content-paragraph nested-list-item-sub">(क) लालमोहर ऐन, २०१५,</div><div class="content-paragraph nested-list-item-sub">(ख) लालमोहर (दण्ड सदर गर्ने) कार्यविधि सम्बन्धित नियमहरु, २०१८,</div><div class="content-paragraph nested-list-item-sub">(ग) श्री ५ को सरकारको आदेश प्रमाणित गर्ने नियमहरु, २०२३,</div><div class="content-paragraph nested-list-item-sub">(घ) श्री ५ को आदेश प्रमाणित गर्ने नियमहरु, २०४८,</div><div class="content-paragraph nested-list-item-sub">(ङ) लालमोहर (कार्यविधि) नियमावली, २०५४।</div><div class="content-paragraph nested-list-item">(२) उपदफा (१) बमोजिम खारेज भएका कानूनहरु बमोजिम भए गरेका काम</div><div class="content-paragraph nested-list-item indent-paragraph">कारबाहीहरुलाई यस ऐनले प्रतिकूल असर पारेको मानिने छैन ।</div><div class="footnote-section"><div class="footnote-item"><sup>•</sup> केही नेपाल ऐन संशोधन गर्ने ऐन, २०७५ द्वारा झिकिएको ।</div><div class="footnote-item"><sup>II</sup> केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा रुपान्तर भई मुलुकी</div><div class="footnote-item indent-paragraph">संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।</div></div><!-- Page 8 End --><div class="page-separator"></div><div class="content-paragraph nested-list-item">(३) यो ऐन प्रारम्भ हुँदाका बखत प्रतिनिधि सभा नियमावली, २०६३ बमोजिम प्रतिनिधि</div><div class="content-paragraph nested-list-item indent-paragraph">सभाका सभामुखबाट प्रमाणीकरण भइसकेका विधेयकहरु यसै ऐन अनुसार प्रमाणीकरण</div><div class="content-paragraph nested-list-item indent-paragraph">भएको मानिनेछ ।</div><div class="content-paragraph bold text-left">द्रष्टव्य :</div><div class="content-paragraph nested-list-item">(१) केही नेपाल ऐन संशोधन गर्ने ऐन, २०७२ द्वारा रुपान्तर गरिएका शब्दहरु :–</div><div class="content-paragraph nested-list-item indent-paragraph">“कानून, न्याय तथा संविधान सभा व्यवस्था मन्त्रालय” को सट्टा “कानून, न्याय तथा संसदीय</div><div class="content-paragraph nested-list-item indent-paragraph">मामिला मन्त्रालय”</div><div class="content-paragraph nested-list-item">(२) केही नेपाल कानूनलाई संशोधन, एकीकरण, समायोजन र खारेज गर्ने ऐन, २०७४ द्वारा रुपान्तर</div><div class="content-paragraph nested-list-item indent-paragraph">गरिएका शब्दहरु :-</div><div class="content-paragraph nested-list-item-sub">“सरकारी मुद्दा सम्बन्धी ऐन, २०४९ को अनुसूची – १” को सट्टा “मुलुकी फौजदारी कार्यविधि</div><div class="content-paragraph nested-list-item-sub indent-paragraph">(संहिता) ऐन, २०७४ को अनुसूची – १"</div><div class="content-paragraph nested-list-item">(३) मुलुकी फौजदारी कार्यविधि (संहिता) ऐन, २०७४ को नाम हाल मुलुकी फौजदारी कार्यविधि</div><div class="content-paragraph nested-list-item indent-paragraph">(संहिता), २०७४ रहेको।</div><!-- Page 9 End --></body></html>