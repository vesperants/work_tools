<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मुलुकी अपराध संहिता, २०७४_pages_1-25_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">मुलुकी अपराध संहिता, २०७४</div><div style="display: flex; justify-content: flex-end; margin-top: 20px;"><div style="text-align: right;">प्रमाणीकरण र प्रकाशन मिति</div></div><div style="display: flex; justify-content: flex-end; margin-top: 5px;"><div style="text-align: right;">२०७४। ६। ३०</div></div></div><div class="content-paragraph bold" style="text-align: left; margin-bottom: 10px;">संशोधन गर्ने ऐन</div><div style="display: flex; justify-content: space-between; align-items: baseline; margin-left: 20px;"><div style="flex-grow: 1;">१. मुलुकी संहिता सम्बन्धी केही नेपाल ऐनलाई <br>संशोधन गर्ने ऐन, २०७५</div><div style="text-align: right;">२०७६।०१।०२</div></div><div style="display: flex; justify-content: space-between; align-items: baseline; margin-left: 20px;"><div style="flex-grow: 1;">२. फौजदारी कसूर तथा फौजदारी कार्यविधि सम्बन्धी <br>केही ऐन संशोधन गर्ने ऐन, २०७९</div><div style="text-align: right;">२०७९।३।३१</div></div><div style="display: flex; justify-content: space-between; align-items: baseline; margin-left: 20px;"><div style="flex-grow: 1;">३. यौन हिंसा विरुद्धका केही ऐनलाई संशोधन गर्ने ऐन, २०७९</div><div style="text-align: right;">२०७९। ३। ३१</div></div><div style="display: flex; justify-content: space-between; align-items: baseline; margin-left: 20px;"><div style="flex-grow: 1;">४. मुलुकी संहिता सम्बन्धी केही नेपाल ऐनलाई <br>संशोधन गर्ने ऐन, २०८०</div><div style="text-align: right;">२०८०। ०४। १२</div></div><div class="content-paragraph text-center">सम्वत २०७४ सालको ऐन नं. ३६</div><div class="content-paragraph"><span class="bold">प्रस्तावनाः</span> मुलुकमा कानून तथा व्यवस्था कायम गरी सर्वसाधारणको नैतिकता, शिष्टाचार, सदाचार, सुविधा, आर्थिक हित कायम राख्न, विभिन्न धार्मिक तथा साँस्कृतिक समुदाय बीचको सुसम्बन्ध तथा शान्ति कायम गर्न, फौजदारी कसूर निवारण र नियन्त्रण गर्न र तत्सम्बन्धी प्रचलित कानूनलाई संशोधन र एकीकरण गरी समयानुकूल फौजदारी कसूर सम्बन्धी संहिताको व्यवस्था गर्न वाञ्छनीय भएकोले, </div><div class="content-paragraph"> नेपालको संविधानको धारा २९६ को उपधारा (१) बमोजिमको व्यवस्थापिका-संसदले यो ऐन बनाएको छ। </div><!-- Page 2 Content --><div style="page-break-before: always;"></div><div class="text-center"><div class="document-subtitle">भाग - १</div><div class="document-subtitle">सामान्य प्रावधानहरु</div><div class="document-subtitle">परिच्छेद - १</div><div class="document-subtitle bold">प्रारम्भिक</div></div><div class="content-paragraph"><span class="bold">१. संक्षिप्त नाम र प्रारम्भः</span> (१) यस ऐनको नाम “मुलुकी अपराध संहिता, २०७४” रहेकोछ । <br>(२) यो संहिता संवत् २०७५ साल भदौ १ गतेदेखि प्रारम्भ हुनेछ। </div><div class="content-paragraph"><span class="bold">२. संहिताको बहिक्षेत्रीय प्रयोगः</span> (१) कसैले नेपाल बाहिर देहायको कुनै कसूर गरेमा निजलाई नेपालभित्र नै त्यस्तो कसूर गरे सरह यस संहिता बमोजिम सजाय हुनेछः- <ul style="list-style: none; padding-left: 30px;"><li>(क) दफा ५४ बाहेक भाग २ को परिच्छेद १ अन्तर्गतको कसूर,</li><li>(ख) नेपालबाट कुनै व्यक्तिलाई अपहरण गरी भाग २ परिच्छेद १७ <br>अन्तर्गत गरेको कसूर,</li><li>(ग) दफा १६७, २७६ र २७९ अन्तर्गतको कसूर,</li><li>(घ) नेपालभित्र पैठारी गर्ने उद्देश्यले गरेको <br>भाग २ परिच्छेद २२ र २३ अन्तर्गतका कसूर,</li><li>(ङ) नेपाल सरकार, प्रदेश सरकार वा स्थानीय तह वा नेपाल सरकार, <br>प्रदेश सरकार वा स्थानीय तहको पूर्ण वा अधिकांश स्वामित्व वा <br>नियन्त्रणमा रहेको कुनै सङ्गठित संस्थाको कुनै पदीय हैसियतमा <br>कार्य सम्पादन गर्दा गरेको यस ऐन अन्तर्गतको कसूर।</li></ul> (२) कसैले नेपालमा दर्ता भएको वायुयान वा जलयानभित्र यस ऐन अन्तर्गतको कसूर नेपाल बाहिर रहँदाका बखत गरेमा निजलाई नेपालभित्र नै त्यस्तो कसूर गरे सरह यस ऐन बमोजिम सजाय हुनेछ। <br>(३) कुनै नेपाली नागरिक वा अन्य कसैले नेपाल बाहिर कुनै नेपाली नागरिक बिरुद्ध देहायको कुनै कसूर गरेमा निजलाई नेपालभित्र नै त्यस्तो कसूर गरे सरह यस ऐन बमोजिम सजाय हुनेछः- </div><div class="content-paragraph" style="font-size: 0.8em; margin-top: 30px;"><span style="font-weight: bold;">*</span> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><!-- Page 3 Content --><div style="page-break-before: always;"></div><div class="content-paragraph"><ul style="list-style: none; padding-left: 30px;"><li>(क) ज्यान लिएको वा ज्यान लिने उद्योग, दुरुत्साहन वा षड्यन्त्र गरेको कसूर,</li><li>(ख) असहाय व्यक्तिलाई परित्याग गरेको कसूर,</li><li>(ग) अङ्गभङ्ग गरेको कसूर,</li><li style="margin-left: 15px;">• (ग१) दफा १९२क. बमोजिमको कसूर,</li><li>(घ) अपहरण, शरीर बन्धक वा गैरकानूनी थुनामा राखेको कसूर,</li><li>(ङ)) जवर्जस्ती करणी वा हाडनाता करणी गरेको कसूर,</li><li>(च) नेपाल सरकार, प्रदेश सरकार वा स्थानीय तहको वा नेपाल <br>सरकार, प्रदेश सरकार वा स्थानीय तहको पूर्ण वा अधिकांश <br>स्वामित्व वा नियन्त्रण भएको सङ्गठित संस्था बिरुद्ध आपराधिक <br>उपद्रव, आपराधिक लाभ, आपराधिक विश्वासघात, कीर्ते, चोरी, ठगी, <br>डाँका वा सम्पत्तिको आपराधिक उपयोग गरेको कसूर,</li><li>(छ) दफा १५८ अन्तर्गतको कसूर,</li><li>(ज) भाग २ परिच्छेद ११ अन्तर्गतका विवाह सम्बन्धी कसूर,</li><li>(झ) नेपालभित्र पैठारी गर्ने उद्देश्यले खाद्य पदार्थ वा औषधिमा मिसावट <br>गरेको कसूर,</li><li>(ञ) दफा २३१, २३२ र २३३ अन्तर्गतका इलाज सम्बन्धी कसूर,</li><li>(ट) भाग ३ को परिच्छेद २ अन्तर्गतको कसूर।</li></ul></div><div class="content-paragraph"><span class="bold">३. परिभाषाः</span> विषय वा प्रसङ्गले अर्को अर्थ नलागेमा यस ऐनमा,- <ul style="list-style: none; padding-left: 30px;"><li>(क) “अदालत” भन्नाले सर्वोच्च अदालत, उच्च अदालत वा जिल्ला अदालत <br>सम्झनु पर्छ र सो शब्दले कुनै खास किसिमका फौजदारी मुद्दाको <br>कारबाही र किनारा गर्न कानून बमोजिम अधिकारप्राप्त अदालत, अन्य <br>न्यायिक निकाय वा अधिकारी समेतलाई जनाउँछ ।</li></ul></div><div class="content-paragraph" style="font-size: 0.8em; margin-top: 30px;"><span style="font-weight: bold;">&#9632;</span> फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९ द्वारा थपिएको । </div><!-- Page 4 Content --><div style="page-break-before: always;"></div><div class="content-paragraph"><ul style="list-style: none; padding-left: 30px;"><li>(ख) “आश्रय दिने” भन्नाले कुनै व्यक्तिलाई खान, पिउन, बस्न, नगदी, जिन्सी, <br>लत्ता कपडा, हातहतियार वा सवारीको साधन दिने वा पक्राउबाट वच्न वा <br>अन्य सहायता दिने काम सम्झनु पर्छ ।</li><li>(ग) “कसूर” भन्नाले यस संहिता वा कानून बमोजिम सजाय हुने काम सम्झनु <br>पर्छ ।</li><li>(घ) “कानून” भन्नाले तत्काल प्रचलित कानून सम्झनु पर्छ।</li><li>(ङ) “काम” भन्नाले कामहरुको समूह सम्झनु पर्छ र सो शब्दले कानून <br>बमोजिम गर्नु पर्नेमा नगरेको वा गर्न नहुनेमा गरेको काम समेतलाई <br>जनाउँछ ।</li><li>(च) “गम्भीर कसूर” भन्नाले तीन वर्षभन्दा बढी दश वर्षसम्म कैद सजाय हुने <br>कसूर सम्झनु पर्छ।</li><li>(छ) “जघन्य कसूर” भन्नाले जन्मकैद वा दश वर्षभन्दा बढी कैद सजाय हुने <br>कसूर सम्झनु पर्छ।</li><li>(ज) “ज्यान” भन्नाले मानिसको ज्यान सम्झनु पर्छ।</li><li>(झ) “न्यायाधीश” भन्नाले मुद्दाको कारबाही, सुनुवाई र किनारा गर्ने अदालतको <br>अधिकारी सम्झनु पर्छ र सो शब्दले कुनै खास किसिमका फौजदारी <br>मुद्दाको कारबाही, सुनुवाई र किनारा गर्ने अधिकारप्राप्त अधिकारी समेतलाई <br>जनाउँछ ।</li><li>(ञ) “राष्ट्रसेवक” भन्नाले देहायको कुनै व्यक्ति सम्झनु पर्छः– <ul style="list-style: none; padding-left: 20px;"><li>(१) संविधान वा अन्य कानून बमोजिम सार्वजनिक जवाफदेहीको पदमा <br>निर्वाचित, मनोनित वा नियुक्त भएको व्यक्ति,</li><li>(२) कानून वा करार बमोजिम नेपाल सरकार वा प्रदेश सरकारको <br>सेवामा वा अन्य कुनै सरकारी सेवामा नियुक्त भएको व्यक्ति,</li><li><span style="font-weight: bold; margin-right: 5px;">&#9632;</span>(३) स्थानीय तह वा जिल्ला समन्वय समितिको कुनै पद वा सेवामा <br>निर्वाचित, मनोनीत वा नियुक्त भएको व्यक्ति,</li></ul></li></ul></div><div class="content-paragraph" style="font-size: 0.8em; margin-top: 30px;"><span style="font-weight: bold;">*</span> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><!-- Page 5 Content --><div style="page-break-before: always;"></div><div class="content-paragraph"><ul style="list-style: none; padding-left: 30px;"><li>(ञ) “राष्ट्रसेवक” भन्नाले देहायको कुनै व्यक्ति सम्झनु पर्छः– <ul style="list-style: none; padding-left: 20px;"><li>(४) नेपाल सरकार, प्रदेश सरकार वा स्थानीय तहको पूर्ण वा <br>अधिकांश स्वामित्व वा नियन्त्रण भएको सङ्गठित संस्थाका <br>पदाधिकारी वा त्यस्तो संस्थाको सेवामा नियुक्त भएको व्यक्ति, वा</li><li>(५) सार्वजनिक जवाफदेही भएको पदमा अन्य कुनै किसिमले नियुक्त <br>भएको वा वहाल रहेको व्यक्ति।</li></ul></li><li>(ट) “स्थानीय तह” भन्नाले गाउँपालिका वा नगरपालिका सम्झनु पर्छ ।</li><li>(ठ) “सङ्गठित संस्था” भन्नाले कुनै कानून बमोजिम स्थापित वा कानून बमोजिम <br>दर्ता भएको संस्था सम्झनु पर्छ ।</li><li>(ड) “संविधान” भन्नाले नेपालको संविधान सम्झनु पर्छ।</li><li>(ढ) “सार्वजनिक लिखत” भन्नाले देहायको कुनै लिखत सम्झनु पर्छः– <ul style="list-style: none; padding-left: 20px;"><li>(१) विधायिकाबाट पारित भएको लिखत,</li><li>(२) संविधान बमोजिम राष्ट्रपतिबाट भएको औपचारिक कार्यको <br>अभिलेखको रुपमा रहेको लिखत,</li><li><span style="font-weight: bold; margin-right: 5px;">&#9633;</span>(२क)संविधान बमोजिम प्रदेश प्रमुखबाट भएको औपचारिक कार्यको <br>अभिलेखको रुपमा रहेको लिखत,</li><li>(३) नेपाल सरकार, प्रदेश सरकार वा स्थानीय तह वा नेपाल सरकार, <br>प्रदेश सरकार वा स्थानीय तह अन्तर्गतका कार्यालय वा <br>संवैधानिक निकाय वा पदाधिकारी, अदालत वा ऐन वा आदेशद्वारा <br>स्थापित संस्था, नेपाल सरकारको पूर्ण वा अधिकांश स्वामित्व वा <br>नियन्त्रणमा रहेको सङ्गठित संस्थाको कार्यालयले जारी गरेको वा <br>त्यस्ता कार्यालयमा अभिलेखको रुपमा रहने किताब, श्रेस्ता वा <br>अन्य कुनै लिखत,</li><li><span style="font-weight: bold; margin-right: 5px;">&#9633;</span>(३क) संघीय, प्रदेश वा स्थानीय कानून बमोजिम जारी भएको कुनै <br>लिखत,</li><li>(४) अदालतबाट भएको फैसला, निर्णय वा आदेश ।</li></ul></li></ul></div><div class="content-paragraph" style="font-size: 0.8em; margin-top: 30px;"><span style="font-weight: bold;">&#9633;</span> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप। </div><!-- Page 6 Content --><div style="page-break-before: always;"></div><div class="content-paragraph"><span class="bold">४. सामान्य रुपमा लागू हुने सिद्धान्त र व्यवस्थाहरुः</span> यस संहिताको भाग १ को परिच्छेद- <br>२, ३, ४ र ५ बमोजिमका सिद्धान्त र व्यवस्थाहरु यस संहिता र अन्य ऐन अन्तर्गतका <br>कसूरका सम्बन्धमा सामान्यतः लागू हुने छन्। </div><div class="content-paragraph"><span class="bold">५. विशेष ऐनको व्यवस्था लागू हुनेः</span> कुनै खास कामलाई कुनै विशेष ऐनद्वारा छुट्टै कसूर <br>मानी सजाय गर्ने व्यवस्था भएको रहेछ भने त्यस्तो कसूरका सम्बन्धमा सोही ऐन लागू <br>हुनेछ । </div><div class="text-center"><div class="document-subtitle">परिच्छेद - २</div><div class="document-subtitle bold">फौजदारी न्यायका सामान्य सिद्धान्तहरु</div></div><div class="content-paragraph"><span class="bold">६. कानून बमोजिमको काम कसूर नहुनेः</span> कानून बमोजिम गर्नु पर्ने वा कानूनले क्षम्य मानेको <br>कामलाई कसूर मानिने छैन। </div><div class="content-paragraph"><span class="bold">७. कानून बमोजिम बाहेक सजाय नहुनेः</span> कानूनले सजाय नहुने कुनै काम गरे बापत कुनै <br>व्यक्ति सजायको भागी हुने छैन र कुनै पनि व्यक्तिलाई कसूर गर्दाको अवस्थामा <br>कानूनमा तोकिएभन्दा बढी सजाय हुने छैन। </div><div class="content-paragraph"><span class="bold">८. तथ्यको भ्रममा परी गरेको काम कसूर नहुनेः</span> तथ्यको भ्रममा परी कानून बमोजिम गर्नु <br>पर्ने वा क्षम्य मानिएको विश्वास गरी असल नियतले गरेको कुनै काम कसूर मानिने <br>छैन। <br>तर कानूनको अनभिज्ञतामा गरेको काम क्षम्य हुने छैन। </div><div class="content-paragraph"><span class="bold">९. एउटै कसूरमा दोहोरो सजाय नहुनेः</span> कुनै व्यक्ति बिरुद्ध अदालतमा एकै कसूरमा एक <br>पटकभन्दा बढी मुद्दा चलाइने र सजाय गरिने छैन। </div><div class="content-paragraph"><span class="bold">१०. स्वच्छ सुनुवाईबाट वञ्चित नहुनेः</span> कुनै व्यक्ति सक्षम अदालत वा न्यायिक निकायबाट हुने <br>कारबाहीमा स्वच्छ सुनुवाईबाट वञ्चित हुने छैन। </div><div class="content-paragraph" style="font-size: 0.8em; margin-top: 30px;"><span style="font-weight: bold;">*</span> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><!-- Page 7 Content --><div style="page-break-before: always;"></div><div class="content-paragraph"><span class="bold">११. आफ्नो बिरुद्ध साक्षी हुन कर नलाग्नेः</span> कुनै कसूरको अभियोग लागेको व्यक्तिलाई आफ्नो <br>बिरुद्ध साक्षी हुन कर लाग्ने छैन। </div><div class="content-paragraph"><span class="bold">१२. कसूर प्रमाणित नभएसम्म कसूरदार नमानिनेः</span> कुनै कसूरको अभियोग लागेको व्यक्तिलाई <br>त्यस्तो कसूर गरेको प्रमाणित नभएसम्म कसूरदार मानिने छैन। </div><div class="content-paragraph"><span class="bold">१३. बालबालिकाले गरेको काम कसूर नहुनेः</span> दश वर्ष उमेर नपुगेको बालबालिकाले गरेको <br>कुनै काम कसूर मानिने छैन। </div><div class="content-paragraph"><span class="bold">१४. होस ठेगानमा नरहेको व्यक्तिले गरेको काम कसूर नमानिनेः</span> कुनै काम गर्दाका बखत <br>मानसिक अस्वस्थताको कारणले त्यस्तो कामको प्रकृति, गुण, दोष वा परिणाम बुझ्न <br>नसक्ने गरी होस ठेगानमा नरहेको व्यक्तिले गरेको काम कसूर मानिने छैन। </div><div class="content-paragraph"><span class="bold">१५. मञ्जुरी लिई गरेको काम कसूर नहुनेः</span> ज्यान लिने वा अङ्गभङ्ग गर्ने नियतले वा ज्यान जान <br>वा अङ्गभङ्ग हुन सक्छ भन्ने थाहा भई गरेकोमा बाहेक कसैले अठार वर्ष माथिको कुनै <br>व्यक्तिको मञ्जुरी लिई गरेको कुनै कामबाट त्यस्तो मञ्जुरी दिने व्यक्तिलाई कुनै क्षति पुग्न <br>गएमा सो काम कसूर मानिने छैन। </div><div class="content-paragraph"><span class="bold">१६. भलाईका लागि मञ्जुरी लिई गरेको काम कसूर नहुनेः</span> कसैले कुनै व्यक्तिको भलाईका <br>लागि निजको मञ्जुरी लिई असल नियतले होसियारी साथ गरेको कुनै कामबाट त्यस्तो <br>मञ्जुरी दिने व्यक्तिलाई क्षति पुग्न गएमा त्यस्तो काम कसूर मानिने छैन। </div><div class="content-paragraph"><span class="bold">१७. भलाईका लागि संरक्षकको मञ्जुरी लिई गरेको काम कसूर नहुनेः</span> अठार वर्ष ननाघेको वा <br>मानसिक अस्वस्थताको कारणले होस ठेगानमा नरहेको व्यक्तिको भलाईका लागि निजको <br>संरक्षकले वा त्यस्तो संरक्षकको मञ्जुरी लिएर अरु कसैले असल नियतले होसियारी साथ <br>गरेको कुनै कामबाट त्यस्तो व्यक्तिलाई कुनै क्षति पुग्न गएमा त्यस्तो काम कसूर <br>मानिने छैन। </div><!-- Page 8 Content --><div style="page-break-before: always;"></div><div class="content-paragraph" style="margin-top: 0;"> तर ज्यान जान वा अङ्गभङ्ग हुनबाट रोक्ने उद्देश्यले गरेकोमा बाहेक ज्यान जान <br>सक्छ वा अङ्गभङ्ग हुन सक्छ भन्ने जानीजानी त्यस्तो कुनै काम गर्ने व्यक्तिले आपराधिक <br>दायित्वबाट छुट पाउने छैन। </div><div class="content-paragraph"><span class="bold">१८. भलाईका लागि मञ्जुरी नलिई गरेको काम कसूर नहुनेः</span> कुनै व्यक्तिको भलाईका लागि <br>तत्काल कुनै काम नगरी नहुने भएको, त्यस्तो व्यक्ति कुनै कारणले त्यस्तो काम गर्न <br>दिनको लागि तत्काल आफै मञ्जुरी दिन नसक्ने अवस्थामा रहेको र निजको तर्फबाट <br>मञ्जुरी दिन सक्ने संरक्षक पनि तत्काल उपलब्ध नभएको अवस्थामा निजको भलाईका <br>लागि मञ्जुरी नलिएर पनि असल नियतले होसियारी साथ त्यस्तो काम गर्दा निजलाई कुनै <br>क्षति वा हानि, नोक्सानी पुग्न गएमा त्यस्तो काम कसूर मानिने छैन। <br><br><span class="bold">स्पष्टीकरणः</span> दफा १६, १७ र यस दफाको प्रयोजनका लागि “भलाई” भन्नालेः <ul style="list-style: none; padding-left: 30px;"><li>(क) आर्थिक रुपमा प्राप्त लाभलाई जनाउने छैन,</li><li>(ख) ज्यान लिने वा मनासिब कारण विना अङ्गभङ्ग गर्ने नियतले गरेको कामलाई <br>जनाउने छैन।</li></ul></div><div class="content-paragraph"><span class="bold">१९. मञ्जुरी लिएर गरेको भए पनि कसूर मानिनेः</span> दफा १५, १६ वा १७ मा जुनसुकै कुरा <br>लेखिएको भए तापनि ती दफाहरुमा लेखिएको काम कानून बमोजिम अन्य कसूर मानिने <br>भएमा त्यस्तो काम मञ्जुरी लिएर गरेको भए पनि कसूर मानिनेछ। </div><div class="content-paragraph"><span class="bold">२०. मञ्जुरीः</span> मञ्जुरी मौखिक वा लिखित रुपमा वा इशारा वा आचरणद्वारा व्यक्त गर्न <br>सकिनेछ । <br>तर देहायका अवस्थामा दिइएको मञ्जुरीलाई मञ्जुरी मानिने छैनः- <ul style="list-style: none; padding-left: 30px;"><li>(क) तथ्यको भ्रममा परी वा कुनै किसिमको हानि, नोक्सानी हुन सक्ने <br>डर, त्रासमा परी कुनै व्यक्तिले मञ्जुरी दिएको र त्यस्तो मञ्जुरी <br>अनुसार काम गर्ने व्यक्तिलाई त्यस्तो मञ्जुरी त्यसरी दिइएको हो <br>भन्ने कुरा थाहा भएमा वा निजले विश्वास गर्नु पर्ने कुनै मनासिब <br>कारण भएमा,</li></ul></div><!-- Page 9 Content --><div style="page-break-before: always;"></div><div class="content-paragraph"><ul style="list-style: none; padding-left: 30px;"><li>(ख) मानसिक अस्वस्थताको कारणले आफूले दिएको मञ्जुरीको गुण, <br>दोष र परिणाम बुझ्न नसक्ने गरी होस ठेगानमा नरहेका बखत <br>कुनै व्यक्तिले मञ्जुरी दिएकोमा,</li><li>(ग) अठार वर्ष ननाघेको बालबालिकाले मञ्जुरी दिएकोमा,</li><li>(घ) अनुचित प्रभावमा परी मञ्जुरी दिएकोमा।</li></ul></div><div class="content-paragraph"><span class="bold">२१. असल नियतले दिएको जानकारीबाट क्षति पुगेमा कसूर नहुनेः</span> कसैले कुनै व्यक्तिलाई <br>निजको भलाईको लागि असल नियतले दिएको कुनै कुराको सूचना वा जानकारीबाट <br>त्यस्तो व्यक्तिलाई कुनै क्षति पुग्न गएमा त्यस्तो काम कसूर मानिने छैन। </div><div class="content-paragraph"><span class="bold">२२. डर त्रासमा परी गरेको काम कसूर नहुनेः</span> (१) कसैले जोखिमी हातहतियार वा विषालु वा <br>विष्फोटक पदार्थ लिई कुनै व्यक्तिलाई निजले तत्काल कुनै काम नगरे निज वा निजको <br>नजिकको नातेदारको ज्यान लिने वा शारीरिक अङ्गभङ्ग गराउने डर त्रास देखाएको र <br>तत्काल त्यस्तो काम नगरे आफ्नो वा आफ्नो नजिकको नातेदारको ज्यान जान वा <br>शारीरिक अङ्गभङ्ग हुन सक्ने खतरा छ भनी विश्वास गर्नु पर्ने मनासिब कारण भई त्यस्तो <br>व्यक्तिले गरेको त्यस्तो काम कसूर मानिने छैन। <br><br> तर देहायको अवस्थामा त्यस्तो काम कसूर मानिने छः- <ul style="list-style: none; padding-left: 30px;"><li>(क) ज्यान लिएको वा शारीरिक अङ्गभङ्ग गरेकोमा,</li><li>(ख) जवर्जस्ती करणी गरेकोमा,</li><li>(ग) राज्य बिरुद्धको कसूर गरेकोमा, वा</li><li>(घ) त्यस्तो काम गर्ने व्यक्ति आफैंले गर्दा वा आफूले कुनै काम <br>गरेको कारणबाट निज त्यस्तो डर त्रासको अवस्थामा पुगेकोमा।</li></ul> (२) उपदफा (१) बमोजिम डर, त्रासमा पारी कसूर गराउने व्यक्तिलाई निज <br>आफैंले त्यस्तो कसूर गरे सरह कानून बमोजिम सजाय हुनेछ। </div><div class="content-paragraph"><span class="bold">२३. अन्य हानि, नोक्सानीबाट बचाउन असल नियतले गरेको काम कसूर नहुनेः</span> कसैलाई कुनै <br>हानि, नोक्सानी हुने कुनै काम तत्काल नगरे आफ्नो वा अरु कसैको जीउ, ज्यान वा </div><!-- Page 10 Content --><div style="page-break-before: always;"></div><div class="content-paragraph" style="margin-top: 0;"> सम्पत्तिमा त्यसभन्दा ठूलो हानि, नोक्सानी हुने निश्चित भई आपराधिक नियत विना र <br>संभावित ठूलो हानि, नोक्सानी रोक्ने वा टार्ने उद्देश्यले असल नियतले त्यस्तो हानि, <br>नोक्सानी हुने काम गरेमा हानि पुग्न सक्छ भन्ने जानीजानी गरेको कारणले मात्र त्यस्तो <br>काम कसूर मानिने छैन। </div><div class="content-paragraph"><span class="bold">२४. निजी रक्षाको लागि गरेको काम कसूर नमानिनेः</span> (१) यस परिच्छेदको अधीनमा रही निजी <br>रक्षाको अधिकार प्रयोग गर्दा भए गरेको कुनै काम कसूर मानिने छैन। <br>(२) प्रत्येक व्यक्तिलाई आफ्नो वा अरु कसैको जिउ, ज्यान वा सम्पत्तिलाई कुनै <br>गैर कानूनी क्षतिबाट बचाउने अधिकार हुनेछ। <br>(३) यस दफा बमोजिम निजी रक्षाको अधिकार प्रयोग गर्दा तत्काल कुनै काम <br>नगरेमा आफ्नो वा अरु कसैको जीउ, ज्यान वा सम्पत्तिलाई कुनै गैर कानूनी क्षतिबाट <br>बचाउन सकिदैन भन्ने मनासिब विश्वास भएमा वा विश्वास गर्नु पर्ने मनासिब कारण <br>भएमा मात्र प्रयोग गर्नु पर्नेछ । </div><div class="content-paragraph"><span class="bold">२५. निजी रक्षाको अधिकारमा बन्देजः</span> (१) दफा २४ मा जुनसुकै कुरा लेखिएको भए तापनि <br>देहायको अवस्थामा वा कामका बिरुद्ध निजी रक्षाको अधिकार प्राप्त हुन सक्ने छैनः- <ul style="list-style: none; padding-left: 30px;"><li>(क) कसैको जिउ वा सम्पत्तिमा गैर कानूनी क्षति पुर्याउने काम हुँदाका <br>बखत त्यस्तो क्षतिबाट बचाउन तत्काल सार्वजनिक अधिकारीको <br>संरक्षण वा मद्दत उपलब्ध हुने वा हुन सक्ने अवस्था भएकोमा,</li><li>(ख) जसको जिउ वा सम्पत्तिमा क्षति पुगेको हो त्यस्तो व्यक्तिले नै <br>क्षति पुर्याउने व्यक्तिलाई उत्तेजित गरेको कारणबाट त्यसरी क्षति <br>पुगेकोमा,</li><li>(ग) अदालतको फैसला वा आदेश अनुसार कुनै राष्ट्रसेवकले असल <br>नियतले कुनै काम गरेकोमा,</li><li>(घ) कुनै राष्ट्रसेवकले आफ्नो पदीय अधिकारको प्रयोगमा असल <br>नियतले कुनै काम गरेकोमा,</li></ul></div><div class="content-paragraph" style="font-size: 0.8em; margin-top: 30px;"><span style="font-weight: bold;">*</span> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><!-- Page 11 Content --><div style="page-break-before: always;"></div><div class="content-paragraph"><ul style="list-style: none; padding-left: 30px;"><li>(ङ) कुनै राष्ट्रसेवकले आफ्नो पदीय अधिकारको प्रयोगमा असल <br>नियतले दिएको निर्देशन अनुसार कसैले कुनै काम गरेकोमा।</li></ul> (२) उपदफा (१) मा जुनसुकै कुरा लेखिएको भए तापनि देहायको अवस्थामा <br>कुनै व्यक्ति निजी रक्षाको अधिकारबाट बञ्चित हुने छैनः - <ul style="list-style: none; padding-left: 30px;"><li>(क) उपदफा (१) को खण्ड (ग) मा उल्लिखित काम गर्ने व्यक्ति <br>राष्ट्रसेवक हो र निज अदालतको फैसला वा आदेशानुसार काम <br>गर्दैछ भन्ने कुरा जानकारी हुने वा विश्वास गर्ने मनासिब कारण <br>नभएमा वा निजको परिचय वा सो काम गर्न पाएको अधिकारपत्र <br>माग गर्दा पनि निजले आफ्नो परिचय नदिएमा वा त्यस्तो काम <br>गर्न पाएको अधिकारपत्र नदेखाएमा,</li><li>(ख) उपदफा (१) को खण्ड (घ) मा उल्लिखित काम गर्ने व्यक्ति <br>राष्ट्रसेवक हो भन्ने कुरा जानकारी हुने वा विश्वास गर्नु पर्ने मनासिब <br>कारण नभएमा,</li><li>(ग) उपदफा (१) को खण्ड (ङ) मा उल्लिखित काम गर्ने व्यक्तिले <br>त्यस्तो काम कुनै राष्ट्रसेवकको निर्देशनमा गरिरहेको हो भन्ने कुरा <br>जानकारी हुने वा विश्वास गर्नु पर्ने मनासिब कारण नभएमा वा <br>त्यस्तो निर्देशन अनुसार त्यस्तो काम गर्न लागेको हो भन्ने कुरा <br>निजले जानकारी नदिएमा वा त्यस्तो काम गर्न अधिकारपत्र <br>भएकोमा माग गर्दा पनि त्यस्तो अधिकार पत्र नदेखाएमा।</li></ul> (३) दफा २४ वा यस दफा अन्तर्गत निजी रक्षाको अधिकार प्रयोग गर्दा त्यस्तो <br>रक्षा गर्नको लागि आवश्यक पर्ने मनासिब बलभन्दा बढी बल प्रयोग गर्न सकिने छैन। </div><div class="content-paragraph"><span class="bold">२६. ज्यान लिने अधिकार नहुनेः</span> (१) यस परिच्छेद बमोजिम निजी रक्षाको अधिकार प्रयोग <br>गर्दा कसैलाई कसैको ज्यान लिने अधिकार हुनेछैन । <br>(२) उपदफा (१) मा जुनसुकै कुरा लेखिएको भए तापनि दफा २५ को उपदफा <br>(३) को अधीनमा रही देहायको अवस्थामा निजी रक्षाको अधिकार प्रयोग गर्दा कसैको <br>ज्यान गएकोमा त्यस्तो काम कसूर मानिने छैनः - </div><!-- Page 12 Content --><div style="page-break-before: always;"></div><div class="content-paragraph"><ul style="list-style: none; padding-left: 30px;"><li>(क) आफू वा अरु कसैमाथि भएको आक्रमण बिरुद्ध तत्काल रक्षा <br>नगर्दा आफ्नो वा अरु कसैको ज्यान जान वा आफू वा अरु <br>कसैलाई गम्भीर चोट लाग्न वा अङ्गभङ्ग हुन सक्छ भन्ने मनासिब <br>विश्वास भएमा,</li><li>(ख) जवर्जस्ती करणी गर्ने नियतले आक्रमण गरेको हो भन्ने मनासिब <br>विश्वास भई वा जवर्जस्ती करणी गर्दाका बखत वा गरिसके पछि <br>पीडितबाट तत्काल कुनै काम भएकोमा,</li><li>(ग) ज्यान मार्ने, बन्धक वा अपहरण गराउन मुक्ति रकम लिने, <br>जवर्जस्ती करणी गर्ने, अङ्गभङ्ग गर्ने नियतले शरीर बन्धक लिएकोमा <br>वा अपहरण गरेकोमा,</li><li>(घ) मानिस बस्ने, पूजा वा प्रार्थना गर्ने, सम्पत्ति राख्ने कुनै घर, पाल वा <br>सवारी साधनलाई घेराबन्दी गरी, जोखिमपूर्ण हातहतियार प्रयोग <br>गरी, आगो लगाई वा विष्फोटक पदार्थ प्रयोग गरी क्षति पुर्याउन <br>खोजेकोमा,</li><li>(ङ) डाँकाको कसूर बिरुद्ध रक्षा गर्नु परेमा,</li><li>(च) कुनै व्यक्तिको वैयक्तिक सुरक्षा वा नेपाल सरकार, प्रदेश सरकार <br>वा स्थानीय तह वा नेपाल सरकार, प्रदेश सरकार वा स्थानीय <br>तहको पूर्ण वा अधिकांश स्वामित्व वा नियन्त्रण भएको सङ्गठित <br>संस्थाको सम्पत्ति वा सार्वजनिक सम्पत्तिको सुरक्षाका लागि <br>अधिकार प्राप्त अधिकारीको आदेशबाट खटिएको सुरक्षाकर्मीले <br>त्यस्तो व्यक्ति वा सम्पत्ति बिरुद्ध भएको आक्रमण रोक्न तत्काल <br>प्रतिकार गर्नु परेमा।</li></ul></div><div class="content-paragraph"><span class="bold">२७. मामुली हानि, नोक्सानी भएकोमा कसूर नहुनेः</span> साधारण समझको व्यक्तिले गरेको मामुली <br>किसिमको हानि, नोक्सानीलाई कसूर मानिने छैन। </div><div class="content-paragraph"><span class="bold">२८. बालबालिकाबाट गराएको कसुरमा उमेर पुगेकोलाई सजाय हुनेः</span> कसैले कुनै <br>बालबालिकालाई फकाई, सिकाई वा प्रभावमा पारी कुनै कसूर गर्न लगाएको रहेछ भने </div></body></html>