<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>बीमा ऐन, २०७९_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } /* Indentation for list items */ .content-paragraph.indent-1 { margin-left: 20px; } .content-paragraph.indent-2 { margin-left: 40px; } .content-paragraph.indent-3 { margin-left: 60px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-item-row { display: flex; justify-content: space-between; align-items: baseline; margin-bottom: 5px; } .flex-item-row .left-content { flex-basis: 70%; /* Adjust as needed for visual balance */ text-align: left; word-wrap: break-word; flex-shrink: 1; } .flex-item-row .right-content { flex-basis: 30%; /* Adjust as needed */ text-align: right; word-wrap: break-word; flex-shrink: 0; margin-left: 10px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">बीमा ऐन, २०७९</div><div class="content-paragraph text-right">प्रमाणीकरण मिति</div><div class="content-paragraph text-right">२०७९। ०६। २३</div><div class="content-paragraph bold">संशोधन गर्ने ऐन</div><div class="content-paragraph">१. सम्पत्ति शुद्धीकरण (मनी लाउण्डरिङ्ग) निवारण तथा</div><div class="content-paragraph">व्यावसायिक वातावरण प्रवर्द्धन सम्बन्धी केही ऐनलाई</div><div class="content-paragraph">संशोधन गर्ने ऐन, २०८० <span class="text-right" style="display: block; margin-top: -38px;">२०८०। १२। ३०</span></div><div class="document-subtitle">संवत् २०७९ सालको ऐन नं. २७</div><div class="document-subtitle">बीमा सम्बन्धी कानूनलाई संशोधन र एकीकरण गर्न बनेको ऐन</div><div class="content-paragraph">प्रस्तावनाः बीमा प्रणाली तथा बीमा व्यवसायलाई व्यवस्थित, नियमित, प्रतिस्पर्धी तथा विश्वसनीय बनाई त्यसको विकास गर्न,बीमा व्यवसायको स्वस्थ प्रतिस्पर्धाबाट सर्वसाधारणलाई गुणस्तरीय तथा भरपर्दो बीमा सेवा उपलब्ध गराउन एवं बीमा व्यवसायको प्रभावकारी रुपमा नियमन गरी बीमितको हक हित संरक्षण गर्नको लागि बीमा सम्बन्धी प्रचलित कानूनलाई संशोधन र एकीकरण गरी समयानुकूल बनाउन वाञ्छनीय भएकोले,</div><div class="content-paragraph">सङ्घीय संसद्ले यो ऐन बनाएको छ ।</div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph bold">१. संक्षिप्त नाम, विस्तार र प्रारम्भः</div><div class="content-paragraph indent-1">(१) यस ऐनको नाम “बीमा ऐन, २०७९” रहेको छ।</div><div class="content-paragraph indent-1">(२) यो ऐन नेपाल राज्यभर र बीमकले नेपाल बाहिर जहाँसुकै स्थापना गरेको</div><div class="content-paragraph indent-1">शाखा कार्यालयको हकमा समेत लागू हुनेछ।</div><div class="content-paragraph indent-1">(३) यो ऐन प्रमाणीकरण भएको मितिले एकतीसौं दिनदेखि प्रारम्भ हुनेछ।</div><div class="content-paragraph bold">२. परिभाषाः विषय वा प्रसङ्गले अर्को अर्थ नलागेमा यस ऐनमा,-</div><div class="content-paragraph indent-1">(क) “अध्यक्ष” भन्नाले दफा ६ बमोजिमको सञ्चालक समितिको अध्यक्ष सम्झनु</div><div class="content-paragraph indent-1">पर्छ ।</div><div class="content-paragraph indent-1">(ख) “अन्य बीमा सेवा प्रदायक” भन्नाले बीमा सम्बन्धी कार्य गर्न प्राधिकरणबाट</div><div class="content-paragraph indent-1">इजाजतप्राप्त बीमक वा बीमा मध्यस्थकर्ता बाहेकको अन्य व्यक्ति वा संस्था</div><div class="content-paragraph indent-1">सम्झनु पर्छ ।</div><div class="content-paragraph indent-1">(ग) “आधारभूत शेयरधनी” भन्नाले बीमकको चुक्ता पूँजीको एक प्रतिशत वा</div><div class="content-paragraph indent-1">सोभन्दा बढी शेयर स्वामित्व भएको व्यक्ति, कम्पनी वा संस्था सम्झनु पर्छ</div><div class="content-paragraph indent-1">र सो शब्दले एकाघरको परिवारको सदस्यले अलग अलग रुपमा एक</div><div class="content-paragraph indent-1">प्रतिशत वा सोभन्दा बढी शेयरको स्वामित्व लिएको भए त्यस्तो एकाघरको</div><div class="content-paragraph indent-1">परिवारलाई समेत जनाउँछ।</div><div class="content-paragraph indent-1">(घ) “इजाजतपत्र” भन्नाले यस ऐन बमोजिम बीमा व्यवसाय गर्न दिइएको</div><div class="content-paragraph indent-1">इजाजतपत्र सम्झनु पर्छ र सो शब्दले बीमा मध्यस्थकर्ता तथा अन्य बीमा</div><div class="content-paragraph indent-1">सेवा प्रदायकलाई तोकिए बमोजिमको काम गर्न दिइएको इजाजतपत्रलाई</div><div class="content-paragraph indent-1">समेत जनाउँछ ।</div><div class="content-paragraph indent-1">(ङ) “एकाघरको परिवार” भन्नाले सम्बन्धित व्यक्तिको पति वा पत्नी, छोरा, बुहारी,</div><div class="content-paragraph indent-1">छोरी, धर्मपुत्र, धर्मपुत्री, बाबु, आमा, सौतेनी आमा र आफूले पालन पोषण गर्नु</div><div class="content-paragraph indent-1">पर्ने वा आफूलाई पालन पोषण गर्ने अन्य व्यक्ति सम्झनु पर्छ।</div><div class="content-paragraph indent-1">(च) “कार्यकारी प्रमुख” भन्नाले दफा ५७ बमोजिम नियुक्त बीमकको प्रशासकीय,</div><div class="content-paragraph indent-1">व्यवस्थापकीय वा व्यवसाय सञ्चालनको जिम्मेवारी भएको प्रमुख कार्यकारी</div><div class="content-paragraph indent-1">अधिकृत सम्झनु पर्छ।</div><div class="content-paragraph indent-1">(छ) “खुद सम्पत्ति” भन्नाले बीमकको तत्काल कायम रहेको कुल जायजेथाबाट</div><div class="content-paragraph indent-1">चुक्ता पूँजी तथा शेयरधनीको हक लाग्ने जुनसुकै नामाकरण गरिएको</div><div class="content-paragraph indent-1">जगेडा, कोष वा सञ्चित मुनाफा वा बीमकको कुनै ख्याति भए सो बाहेकको</div><div class="content-paragraph indent-1">अन्य सम्पूर्ण दायित्व रकम र सङ्कलित नोक्सानी भए सो समेत कट्टा गरी</div><div class="content-paragraph indent-1">बाँकी रहेको रकम सम्झनु पर्छ ।</div><div class="content-paragraph indent-1">(ज) “जीवन बीमा” भन्नाले कुनै व्यक्तिको जीवन सम्बन्धमा निजको उमेरको</div><div class="content-paragraph indent-1">आधारमा एकमुष्ठ वा किस्ताबन्दीमा कुनै खास रकम बुझाएमा निज वा</div><div class="content-paragraph indent-1">निजले अख्तियारी दिएको व्यक्तिले वा निजको मृत्यु भएको अवस्थामा</div><div class="content-paragraph indent-1">बीमालेखमा उल्लेख भए बमोजिम निजले अख्तियारी दिएको व्यक्ति वा</div><div class="content-paragraph indent-1">निजले इच्छाएको व्यक्ति वा निजको हकवालाले कुनै खास रकम पाउने</div><div class="content-paragraph indent-1">गरी बीमकले बीमितसँग गरेको करार सम्झनु पर्छ।</div><div class="content-paragraph indent-1">(झ) "तेस्रो पक्ष सहजकर्ता" भन्नाले बीमक र बीमितबीच बीमा सञ्चालन गर्नका</div><div class="content-paragraph indent-1">लागि माध्यमको रूपमा काम गर्ने इजाजपत्रप्राप्त बीमा मध्यस्थकर्ता सम्झनु</div><div class="content-paragraph indent-1">पर्छ ।</div><div class="content-paragraph indent-1">(ञ) “तोकिएको” वा “तोकिए बमोजिम” भन्नाले यो ऐन वा यस ऐन अन्तर्गत</div><div class="content-paragraph indent-1">बनेको नियम वा विनियममा तोकिएको वा तोकिए बमोजिम सम्झनु पर्छ।</div><div class="content-paragraph indent-1">(ट) “नजिकको नातेदार” भन्नाले एकाघरको परिवार वा सासु, ससुरा, दाजु, भाई,</div><div class="content-paragraph indent-1">दिदी, बहिनी, भाउजु, बुहारी, साला, साली, भिनाजु, काका, काकी, मामा,</div><div class="content-paragraph indent-1">माइजु, नाति, नातिनी, नातिनी बुहारी, भान्जा, भान्जी, फुपु, फुपाजु, भतिजा,</div><div class="content-paragraph indent-1">भतिजी, भदा, भदै तथा ति नाताहरूको श्रीमान, श्रीमती, छोरा बुहारी वा</div><div class="content-paragraph indent-1">छोरी ज्वाईं समेतको नातेदार सम्झनु पर्छ।</div><div class="content-paragraph indent-1">(ठ) “निर्जीवन बीमा” भन्नाले जीवन बीमा तथा पुनर्बीमा बाहेकको बीमा सम्झनु</div><div class="content-paragraph indent-1">पर्छ र सो शब्दले कुनै सम्पत्ति वा दायित्वको जोखिमका सम्बन्धमा</div><div class="content-paragraph indent-1">बीमाशुल्क लिई बीमालेखमा उल्लेख भए बमोजिमको जोखिम स्वीकार गरे</div><div class="content-paragraph indent-1">बापत कुनै खास रकम हर्जाना वा क्षतिपूर्ति प्रदान गर्न बीमकले बीमितसँग</div><div class="content-paragraph indent-1">गरेको करार सम्झनु पर्छ।</div><div class="content-paragraph indent-1">(ड) “पुनर्बीमा” भन्नाले कुनै एक बीमकले आफूले धारण गर्ने जोखिमभन्दा बढी</div><div class="content-paragraph indent-1">अंशको जोखिम पुनर्बीमकले वा अर्को बीमकले व्यहोर्ने गरी त्यस्तो</div><div class="content-paragraph indent-1">बीमकसँग गरेको करार सम्झनु पर्छ।</div><div class="content-paragraph indent-1">(ढ) “प्रस्तावित बीमा कम्पनी” भन्नाले बीमा व्यवसाय गर्ने उद्देश्यले प्रचलित</div><div class="content-paragraph indent-1">कानून बमोजिम संस्थापना गर्न प्रस्ताव गरिएको पब्लिक लिमिटेड कम्पनी</div><div class="content-paragraph indent-1">सम्झनु पर्छ ।</div><div class="content-paragraph indent-1">(ण) “प्राधिकरण” भन्नाले दफा ३ बमोजिमको नेपाल बीमा प्राधिकरण सम्झनु</div><div class="content-paragraph indent-1">पर्छ ।</div><div class="content-paragraph indent-1">(त) “बीमक” भन्नाले यस ऐन बमोजिम बीमा व्यवसाय गर्न इजाजतपत्रप्राप्त बीमा</div><div class="content-paragraph indent-1">कम्पनी वा पुनर्बीमा कम्पनी सम्झनु पर्छ।</div><div class="content-paragraph indent-1">(थ) "बीमा अभिकर्ता" भन्नाले बीमकको कर्मचारी बाहेक बीमकको तर्फबाट</div><div class="content-paragraph indent-1">कमिसनको आधारमा काम गर्ने इजाजतपत्रप्राप्त बीमा मध्यस्थकर्ता व्यक्ति</div><div class="content-paragraph indent-1">वा संस्था सम्झनु पर्छ।</div><div class="content-paragraph indent-1">(द) “बीमा करार” भन्नाले निश्चित बीमाशुल्क भुक्तानी गरी बीमक र बीमितबीच</div><div class="content-paragraph indent-1">सम्झौता बमोजिम जोखिम बहन गर्ने शर्तमा गरिने लिखित सम्झौता सम्झनु</div><div class="content-paragraph indent-1">पर्छ ।</div><div class="content-paragraph indent-1">(ध) "बीमा दलाल" भन्नाले बीमा व्यवसाय सम्बन्धमा बीमा दलालको रूपमा</div><div class="content-paragraph indent-1">कार्य गर्नको लागि इजाजतपत्रप्राप्त बीमा मध्यस्थकर्ता व्यक्ति वा संस्था</div><div class="content-paragraph indent-1">सम्झनु पर्छ ।</div><div class="content-paragraph indent-1">(न) “बीमा पुल” भन्नाले कुनै खास प्रकृतिको बीमा वा जोखिमका सम्बन्धमा</div><div class="content-paragraph indent-1">बीमकहरूले सामूहिक रूपमा जोखिम बहन गर्न, एकै स्थानमा बीमाशुल्क</div><div class="content-paragraph indent-1">जम्मा गर्न, पुनर्बीमा व्यवस्था गर्न तथा दाबी भुक्तानी व्यवस्था गर्न स्थापित</div><div class="content-paragraph indent-1">सामूहिक बीमा कोष सम्झनु पर्छ।</div><div class="content-paragraph indent-1">(प) “बीमा मध्यस्थकर्ता” भन्नाले प्राधिकरणबाट इजाजतपत्रप्राप्त बीमा अभिकर्ता,</div><div class="content-paragraph indent-1">बीमा सर्भेयर, बीमा दलाल, तेस्रो पक्ष सहजकर्ता वा तोकिए बमोजिमका</div><div class="content-paragraph indent-1">अन्य बीमा मध्यस्थकर्ता भन्ने सम्झनु पर्छ।</div><div class="content-paragraph indent-1">(फ) “बीमा व्यवसाय” भन्नाले जीवन बीमा व्यवसाय, निर्जीवन बीमा व्यवसाय वा</div><div class="content-paragraph indent-1">पुनर्बीमा व्यवसाय सम्झनु पर्छ ।</div><div class="content-paragraph indent-1">(ब) “बीमाङ्की” भन्नाले बीमकको सम्पत्ति तथा दायित्वको मूल्याङ्कन गर्नको लागि</div><div class="content-paragraph indent-1">मान्यताप्राप्त संस्थाबाट बीमाङ्कीको उपाधि हासिल गरेको व्यक्ति सम्झनु</div><div class="content-paragraph indent-1">पर्छ।</div><div class="content-paragraph indent-1">(भ) “बीमालेख” भन्नाले बीमकले कुनै पनि जोखिम स्वीकार गरी बीमितलाई</div><div class="content-paragraph indent-1">जारी गरेको बीमाको लिखत सम्झनु पर्छ।</div><div class="content-paragraph indent-1">(म) "बीमा सर्भेयर" भन्नाले क्षतिग्रस्त सम्पत्ति तथा दायित्वको मूल्याङ्कन गर्ने</div><div class="content-paragraph indent-1">इजाजतपत्रप्राप्त बीमा मध्यस्थकर्ता व्यक्ति वा संस्था सम्झनु पर्छ ।</div><div class="content-paragraph indent-1">(य) “बीमाशुल्क” भन्नाले बीमा गर्दा प्रतिफलको रुपमा बीमितबाट एकमुष्ठ वा</div><div class="content-paragraph indent-1">किस्ताबन्दी रुपमा बीमकले लिने रकम सम्झनु पर्छ ।</div><div class="content-paragraph indent-1">(र) “बीमित” भन्नाले बीमा गर्ने व्यक्ति सम्झनु पर्छ र सो शब्दले बीमालेखबाट</div><div class="content-paragraph indent-1">लाभ लिन पाउने अधिकार भएको व्यक्तिलाई समेत जनाउँछ ।</div><div class="content-paragraph indent-1">(ल) “बोनस” भन्नाले मुनाफामा सरिक हुने जीवन बीमा अन्तर्गत बीमा रकमको</div><div class="content-paragraph indent-1">आधारमा बीमितलाई प्रदान गरिने मुनाफाको हिस्सा वा रकम सम्झनु पर्छ।</div><div class="content-paragraph indent-1">(व) “मन्त्रालय” भन्नाले नेपाल सरकारको अर्थ मन्त्रालय सम्झनु पर्छ।</div><div class="content-paragraph indent-1">(श) “लघुबीमा” भन्नाले न्यून आय भएका, आर्थिक, सामाजिक तथा भौगोलिक</div><div class="content-paragraph indent-1">रूपले पिछडिएका वर्गलाई लक्षित गरी परिच्छेद-८ बमोजिम गरिने लघुबीमा</div><div class="content-paragraph indent-1">सम्झनु पर्छ ।</div><div class="content-paragraph indent-1">(ष) “लेखापरीक्षक” भन्नाले लेखापरीक्षण गर्न प्रचलित कानून बमोजिम</div><div class="content-paragraph indent-1">इजाजतपत्रप्राप्त लेखापरीक्षक सम्झनु पर्छ।</div><div class="content-paragraph indent-1">(स) "वित्तीय स्वार्थ" भन्नाले देहायका व्यक्ति, संस्था, फर्म, कम्पनी वा सङ्गठित</div><div class="content-paragraph indent-1">संस्थाको बीमकमा संलग्नता रहने अवस्था सम्झनु पर्छः-</div><div class="content-paragraph indent-2">(१) सञ्चालक वा आधारभूत शेयरधनी वा कार्यकारी प्रमुख वा निजको</div><div class="content-paragraph indent-2">एकाघरको परिवारको सदस्य,</div><div class="content-paragraph indent-2">(२) सञ्चालक मनोनीत गर्ने अधिकार पाएको एकल वा संयुक्त फर्म,</div><div class="content-paragraph indent-2">कम्पनी वा सङ्गठित संस्था,</div><div class="content-paragraph indent-2">(३) उपखण्ड (२) बमोजिमको फर्म, कम्पनी वा सङ्गठित संस्थाको</div><div class="content-paragraph indent-2">सञ्चालक, कार्यकारी प्रमुख वा निजको एकाघरको परिवारको</div><div class="content-paragraph indent-2">सदस्य, वा</div><div class="content-paragraph indent-2">(४) उपखण्ड (१) वा (२) बमोजिमको व्यक्ति, फर्म, कम्पनी वा</div><div class="content-paragraph indent-2">सङ्गठित संस्थाले कुनै अर्को एकल वा संयुक्त फर्म, कम्पनी वा</div><div class="content-paragraph indent-2">सङ्गठित संस्थामा चुक्ता पूँजीको दश प्रतिशत वा सोभन्दा बढी</div><div class="content-paragraph indent-2">शेयर लिएको रहेछ भने त्यस्तो शेयर लिएको फर्म, कम्पनी वा</div><div class="content-paragraph indent-2">सङ्गठित संस्था।</div><div class="content-paragraph indent-1">(ह) “विदेशी बीमा कम्पनी” भन्नाले विदेशी मुलुकमा बीमा व्यवसाय गर्न</div><div class="content-paragraph indent-1">इजाजत प्राप्त गरी नेपालभित्र बीमा व्यवसाय गर्न यस ऐन बमोजिम</div><div class="content-paragraph indent-1">इजाजतपत्रप्राप्त बीमा कम्पनी सम्झनु पर्छ।</div><div class="content-paragraph indent-1">(क्ष) “व्यवस्थापक तह” भन्नाले कुनै सङ्गठित संस्थाको सञ्चालन तथा</div><div class="content-paragraph indent-1">व्यवस्थापन सम्बन्धी निर्णय प्रक्रियामा संलग्न हुने व्यवस्थापक सम्झनु</div><div class="content-paragraph indent-1">पर्छ र सो शब्दले अन्तिम जिम्मेवारी वा अधिकार प्रयोग गर्न पाउने गरी</div><div class="content-paragraph indent-1">कुनै सङ्गठित संस्था वा सोको कुनै शाखा वा इकाईको प्रमुखको पदमा</div><div class="content-paragraph indent-1">नियुक्त व्यवस्थापक वा प्रबन्धक पदनाम धारण गरेको व्यक्ति वा अधिकृत</div><div class="content-paragraph indent-1">द्वितीय श्रेणी वा सोभन्दा माथिल्लो तहलाई समेत जनाउँछ।</div><div class="content-paragraph indent-1">(त्र) “सञ्चालक समिति” भन्नाले दफा ४७ बमोजिम गठन हुने बीमकको</div><div class="content-paragraph indent-1">सञ्चालक समिति सम्झनु पर्छ।</div><div class="content-paragraph indent-1">(ज्ञ) “सदस्य” भन्नाले प्राधिकरणको सञ्चालक समितिको सदस्य सम्झनु पर्छ र</div><div class="content-paragraph indent-1">सो शब्दले अध्यक्षलाई समेत जनाउँछ।</div><div class="content-paragraph indent-1">(कक) “समिति” भन्नाले दफा ६ बमोजिम गठन भएको प्राधिकरणको सञ्चालक</div><div class="content-paragraph indent-1">समिति सम्झनु पर्छ ।</div><div class="content-paragraph indent-1">(कख) "सामूहिक बीमा कोष" भन्नाले कुनै खास प्रकृतिको बीमा वा जोखिमका</div><div class="content-paragraph indent-1">सम्बन्धमा बीमकहरूले सामूहिक रूपमा जोखिम बहन गर्न, एकै स्थानमा</div><div class="content-paragraph indent-1">बीमाशुल्क जम्मा गर्न, पुनर्बीमा व्यवस्था गर्न तथा दाबी भुक्तानी व्यवस्था</div><div class="content-paragraph indent-1">गर्न स्थापना गरेको सामूहिक बीमा कोष (बीमा पुल) सम्झनु पर्छ।</div><div class="content-paragraph indent-1">(कग) “स्थायी आवासीय अनुमति” भन्नाले विदेशी मुलुकले कुनै शर्त तोकी वा</div><div class="content-paragraph indent-1">नतोकी सो मुलुकमा स्थायी रूपले बसोवास गर्न पाउने गरी नेपाली</div><div class="content-paragraph indent-1">नागरिकलाई उपलब्ध गराएको डाइभर्सिटी इमिग्रेन्ट भिसा (डि.भि.),</div><div class="content-paragraph indent-1">परमानेन्ट रेजिडेन्ट भिसा (पि.आर.) वा ग्रीन कार्ड सम्झनु पर्छ र सो</div><div class="content-paragraph indent-1">शब्दले नेपाली नागरिकलाई विदेशमा स्थायी रूपमा बसोबास गर्न दिइएको</div><div class="content-paragraph indent-1">जुनसुकै नामको स्थायी आवासीय अनुमतिलाई समेत जनाउँछ।</div><div class="document-subtitle">परिच्छेद-२</div><div class="document-subtitle">प्राधिकरणको स्थापना तथा काम, कर्तव्य र अधिकार</div><div class="content-paragraph bold">३. प्राधिकरणको स्थापनाः</div><div class="content-paragraph indent-1">(१) बीमा व्यवसायको नियमनकारी निकायको रुपमा नेपाल बीमा</div><div class="content-paragraph indent-1">प्राधिकरणको स्थापना गरिएको छ।</div><div class="content-paragraph indent-1">(२) प्राधिकरणको केन्द्रीय कार्यालय काठमाडौं उपत्यकामा रहनेछ र</div><div class="content-paragraph indent-1">प्राधिकरणले आवश्यकता अनुसार नेपालभित्र वा बाहिर जुनसुकै ठाउँमा आफ्नो कार्यालय</div><div class="content-paragraph indent-1">खोल्न सक्नेछ।</div><div class="content-paragraph bold">४. प्राधिकरण स्वशासित र सङ्गठित संस्था हुनेः</div><div class="content-paragraph indent-1">(१) प्राधिकरण अविच्छिन्न उत्तराधिकारवाला</div><div class="content-paragraph indent-1">एक स्वशासित सङ्गठित संस्था हुनेछ र कानूनी व्यक्तित्व प्राप्त गर्नेछ।</div><div class="content-paragraph indent-1">(२) प्राधिकरणले कानूनी व्यक्तिको हैसियतले प्रचलित कानून बमोजिम</div><div class="content-paragraph indent-1">अधिकारको प्रयोग, कर्तव्यको पालना र दायित्व निर्वाह गर्नेछ ।</div><div class="content-paragraph bold">५. प्राधिकरणको काम, कर्तव्य र अधिकारः</div><div class="content-paragraph indent-1">यस ऐनमा अन्यत्र उल्लिखित काम, कर्तव्य र</div><div class="content-paragraph indent-1">अधिकारका अतिरिक्त प्राधिकरणको काम, कर्तव्य र अधिकार देहाय बमोजिम हुनेछः-</div><div class="content-paragraph indent-2">(क) बीमा सम्बन्धमा नेपाल सरकारको सल्लाहकारको रूपमा कार्य गर्ने,</div><div class="content-paragraph indent-2">(ख) राष्ट्रिय बीमा नीति तर्जुमा गरी नेपाल सरकार समक्ष सिफारिस गर्ने,</div><div class="content-paragraph indent-2">(ग) बीमा कम्पनीको स्थापना गर्न पूर्वस्वीकृति प्रदान गर्ने, इजाजतपत्र प्रदान गर्ने</div><div class="content-paragraph indent-2">तथा खारेजी गर्ने,</div><div class="content-paragraph indent-2">(घ) बीमा व्यवसायको लागि आवश्यक विनियम, निर्देशिका, मार्गदर्शन तथा</div><div class="content-paragraph indent-2">आदेश जारी गर्ने,</div><div class="content-paragraph indent-2">(ङ) बीमा मध्यस्थकर्तालाई इजाजतपत्र प्रदान गर्ने, नवीकरण तथा खारेजी गर्ने,</div><div class="content-paragraph indent-2">(च) बीमा व्यवसायसँग सम्बन्धित पूँजी तथा पूँजीकोष निर्धारण गर्ने,</div><div class="content-paragraph indent-2">(छ) बीमा व्यवसायलाई व्यवस्थित, नियमित, प्रतिस्पर्धी तथा विश्वसनीय बनाउन</div><div class="content-paragraph indent-2">आवश्यक कार्यक्रम बनाई कार्यान्वयन गर्ने,</div><div class="content-paragraph indent-2">(ज) बीमा व्यवसायको विकास तथा विस्तारको लागि अध्ययन, अनुसन्धान, तालिम,</div><div class="content-paragraph indent-2">अभिमुखीकरण तथा सचेतना सम्बन्धी कार्य गर्ने वा गराउने,</div><div class="content-paragraph indent-2">(झ) बीमा दायित्व निर्धारण सम्बन्धमा बीमक विरूद्ध बीमितले दिएको उजुरी</div><div class="content-paragraph indent-2">उपर निर्णय गर्ने,</div><div class="content-paragraph indent-2">(ञ) बीमाका विभिन्न पक्षहरूको बीचको विवाद निरूपण गर्ने,</div><div class="content-paragraph indent-2">(ट) बीमा व्यवसायको जोखिम न्यूनीकरण गर्ने सम्बन्धमा आवश्यक कार्य गर्ने,</div><div class="content-paragraph indent-2">(ठ) बीमा व्यवसायको विकासको लागि दक्ष जनशक्ति उत्पादन गर्ने तथा बीमा</div><div class="content-paragraph indent-2">शिक्षाको प्रवर्द्धनको सम्बन्धमा कार्यक्रम तर्जुमा गरी कार्यान्वयन गर्ने,</div><div class="content-paragraph indent-2">(ड) बीमाको पहुँच सबै जनतासम्म पुऱ्याउन बीमा व्यवसाय प्रवर्द्धन सम्बन्धी</div><div class="content-paragraph indent-2">कार्यक्रम तर्जुमा गरी कार्यान्वयन गर्ने,</div><div class="content-paragraph indent-2">(ढ) बीमाको पहुँच न्यून आय भएका वर्गका जनतासम्म पुऱ्याउन लघुबीमा</div><div class="content-paragraph indent-2">व्यवसायको प्रवर्द्धन गर्ने,</div><div class="content-paragraph indent-2">(ण) बीमा व्यवसायको नियमन, निरीक्षण, सुपरीवेक्षण तथा विकासका लागि अन्य</div><div class="content-paragraph indent-2">सरकारी तथा गैरसरकारी निकायसँग समन्वय, सहकार्य गर्ने तथा सूचना</div><div class="content-paragraph indent-2">आदान प्रदान गर्ने,</div><div class="content-paragraph indent-2">(त) विदेशी मुलुकका बीमा नियमनकारी निकायका साथै अन्तर्राष्ट्रिय सङ्घ संस्था,</div><div class="content-paragraph indent-2">बीमा सम्बन्धी अध्ययन, अनुसन्धान तथा तालिम कार्यक्रम सञ्चालन गर्ने</div><div class="content-paragraph indent-2">गराउने अन्य सङ्घ संस्थासँग सहकार्य गर्ने,</div><div class="content-paragraph indent-2">(थ) बीमा नियमन सम्बन्धी अन्तर्राष्ट्रिय सङ्घ संस्थामा नेपाल सरकार वा</div><div class="content-paragraph indent-2">प्राधिकरणको तर्फबाट प्रतिनिधित्व गर्ने तथा त्यस्ता संस्थाको सदस्यता प्राप्त</div><div class="content-paragraph indent-2">गर्ने,</div><div class="content-paragraph indent-2">(द) बीमित हित संरक्षण कोषको सञ्चालन तथा अन्य आवश्यक कार्य गर्ने तथा</div><div class="content-paragraph indent-2">गराउने,</div><div class="content-paragraph indent-2">(ध) बीमा सम्बन्धमा प्रदेशसँग समन्वय गर्ने,</div><div class="content-paragraph indent-2">(न) बीमा सम्बन्धी नियामक निकायको हैसियतमा गर्नु पर्ने आवश्यक कार्य गर्ने</div><div class="content-paragraph indent-2">।</div><div class="content-paragraph bold">६. समितिको गठनः</div><div class="content-paragraph indent-1">(१) प्राधिकरणमा देहाय बमोजिमको एक सञ्चालक समिति रहनेछः-</div><div class="content-paragraph indent-1 flex-item-row"><span class="left-content">(क) नेपाल सरकारले नियुक्त गरेको व्यक्ति</span><span class="right-content bold">अध्यक्ष</span></div><div class="content-paragraph indent-1 flex-item-row"><span class="left-content">(ख) सहसचिव, अर्थ मन्त्रालय</span><span class="right-content">सदस्य</span></div><div class="content-paragraph indent-1 flex-item-row"><span class="left-content"> (ग) सहसचिव, कानून, न्याय तथा संसदीय मामिला<br> मन्त्रालय </span><span class="right-content">-सदस्य</span></div><div class="content-paragraph indent-1 flex-item-row"><span class="left-content"> (घ) जीवन बीमा व्यवसायमा विशेष ज्ञान भएका<br> व्यक्तिहरू मध्येबाट एक जना </span><span class="right-content">-सदस्य</span></div><div class="content-paragraph indent-1 flex-item-row"><span class="left-content"> (ङ) निर्जीवन बीमा व्यवसायमा विशेष ज्ञान भएका<br> व्यक्तिहरू मध्येबाट एक जना </span><span class="right-content">-सदस्य</span></div><div class="content-paragraph indent-1">(२) उपदफा (१) को खण्ड (घ) र (ङ) बमोजिमको सदस्य नियुक्त गर्दा</div><div class="content-paragraph indent-1">कम्तीमा एकजना महिला रहने गरी गर्नु पर्नेछ।</div><div class="content-paragraph indent-1">(३) प्राधिकरणले तोकेको अधिकृतस्तरको कर्मचारीले समितिको सचिवको रूपमा</div><div class="content-paragraph indent-1">कार्य गर्नेछ।</div><div class="content-paragraph bold">७. अध्यक्ष वा सदस्यको नियुक्तिः</div><div class="content-paragraph indent-1">(१) समितिको अध्यक्षको नियुक्तिको लागि नेपाल सरकार</div><div class="content-paragraph indent-1">समक्ष नाम सिफारिस गर्न राष्ट्रिय योजना आयोगको सम्बन्धित क्षेत्र हेर्ने सदस्यको</div><div class="content-paragraph indent-1">संयोजकत्वमा मन्त्रालयका सचिव र बीमा क्षेत्रसँग सम्बन्धित विशेषज्ञ सदस्य रहेको एक</div><div class="content-paragraph indent-1">समिति रहनेछ र सो समितिको सिफारिसमा यस दफा बमोजिम अध्यक्षको नियुक्ति</div><div class="content-paragraph indent-1">हुनेछ ।</div><div class="content-paragraph indent-1">(२) उपदफा (१) बमोजिमको समितिले अध्यक्षको नियुक्तिको लागि सिफारिस</div><div class="content-paragraph indent-1">गर्दा दफा ८ बमोजिम योग्यता पुगेका व्यक्तिहरु मध्येबाट तीनजना व्यक्तिको नाम नेपाल</div><div class="content-paragraph indent-1">सरकार समक्ष सिफारिस गर्नेछ ।</div><div class="content-paragraph indent-1">(३) नेपाल सरकारले उपदफा (२) बमोजिम सिफारिस भएका व्यक्तिहरु</div><div class="content-paragraph indent-1">मध्येबाट एकजनालाई अध्यक्षको पदमा नियुक्त गर्नेछ ।</div><div class="content-paragraph indent-1">(४) उपदफा (३) बमोजिम अध्यक्षको नियुक्ति सो पद रिक्त हुनुभन्दा एक</div><div class="content-paragraph indent-1">महिना अगावै गर्नु पर्नेछ ।</div><div class="content-paragraph indent-1">(५) नेपाल सरकारले दफा ८ को उपदफा (१) बमोजिमको योग्यता पुगेका</div><div class="content-paragraph indent-1">व्यक्तिहरू मध्येबाट दफा ६ को उपदफा (१) को खण्ड (घ) र (ङ) बमोजिमका</div><div class="content-paragraph indent-1">सदस्यको नियुक्ति गर्नेछ । त्यसरी नियुक्त गर्दा कम्तीमा एक जना महिलाको प्रतिनिधित्व</div><div class="content-paragraph indent-1">हुने गरी नियुक्ति गर्नु पर्नेछ।</div><div class="content-paragraph bold">८. अध्यक्ष वा सदस्यको योग्यता र अयोग्यताः</div><div class="content-paragraph indent-1">(१) समितिको अध्यक्ष वा सदस्यका लागि</div><div class="content-paragraph indent-1">देहाय बमोजिम योग्यता पुगेको हुनु पर्नेछः-</div><div class="content-paragraph indent-2">(क) बीमा, मौद्रिक, बैंकिङ्ग, वित्तीय, वाणिज्यशास्त्र, व्यवस्थापन, जनप्रशासन,</div><div class="content-paragraph indent-2">तथ्याङ्कशास्त्र, गणित, अर्थशास्त्र वा कानून विषयमा कम्तीमा स्नातकोत्तर वा</div><div class="content-paragraph indent-2">सो सरहको उपाधि हासिल गरी सम्बन्धित क्षेत्रमा कम्तीमा पाँच वर्षको</div><div class="content-paragraph indent-2">उच्च व्यवस्थापकीय कार्य अनुभव हासिल गरेको,</div><div class="content-paragraph indent-2">(ख) उच्च नैतिक चरित्र भएको,</div><div class="content-paragraph indent-2">(ग) उपदफा (३) बमोजिम अयोग्य नभएको ।</div><div class="content-paragraph indent-1">(२) उपदफा (१) मा जुनसुकै कुरा लेखिएको भए तापनि दफा ६ को उपदफा</div><div class="content-paragraph indent-1">(१) को खण्ड (ख) र (ग) बमोजिमको सदस्यको हकमा उक्त योग्यता आवश्यक पर्ने</div><div class="content-paragraph indent-1">छैन।</div><div class="content-paragraph indent-1">(३) देहायका कुनै व्यक्ति अध्यक्ष वा सदस्यको पदमा नियुक्त हुन वा त्यस्तो</div><div class="content-paragraph indent-1">पदमा बहाल रहन अयोग्य मानिनेछः</div><div class="content-paragraph indent-2">(क) गैर नेपाली नागरिक,</div><div class="content-paragraph indent-2">(ख) बीमकको कर्मचारी, सञ्चालक, परामर्शदाता वा बहालवाला कर्मचारी,</div><div class="content-paragraph indent-2">(ग) कुनै पनि बीमकमा आफू वा आफ्नो एकाघरको परिवारको कुनै सदस्य</div><div class="content-paragraph indent-2">आधारभूत शेयरधनीको रुपमा रहेको वा वित्तीय स्वार्थ भएको वा कुनै</div><div class="content-paragraph indent-2">बीमकको वित्तीय स्वार्थ भएको सङ्गठित संस्थाको आधारभूत शेयरधनी,</div><div class="content-paragraph indent-2">(घ) प्रचलित कानून बमोजिम दामासाहीमा परेको अवस्था रहेको,</div><div class="content-paragraph indent-2">(ङ) शारीरिक तथा मानसिक अस्वस्थताको कारणले समितिमा रही सेवा गर्न</div><div class="content-paragraph indent-2">असमर्थ भएको,</div><div class="content-paragraph indent-2">(च) भ्रष्टाचार, बैंकिङ्ग वा बीमा सम्बन्धी कसुर, ठगी, मानव बेचबिखन, सम्पत्ति</div><div class="content-paragraph indent-2">शुद्धीकरण, सङ्गठित अपराध वा नैतिक पतन देखिने अन्य कुनै फौजदारी</div><div class="content-paragraph indent-2">कसुरमा अदालतबाट कसुरदार ठहर भएको,</div><div class="content-paragraph indent-2">(छ) प्रचलित कानून बमोजिम कालोसूचीमा परेकोमा फुकुवा भएको तीन बर्ष पूरा</div><div class="content-paragraph indent-2">नभएको,</div><div class="content-paragraph indent-2">(ज) अदालत वा प्रचलित कानून बमोजिम स्थापना भएको नियमनकारी निकायबाट</div><div class="content-paragraph indent-2">कुनै दण्ड सजाय पाएको,</div><div class="content-paragraph indent-2">(झ) विदेशी मुलुकको स्थायी आवासीय अनुमति लिएको,</div><div class="content-paragraph indent-2">(ञ) बीमकको सञ्चालक समितिको अध्यक्ष, सदस्य, कार्यकारी प्रमुख तथा उच्च</div><div class="content-paragraph indent-2">व्यवस्थापकीय पदाधिकारीको पदबाट अलग भएको दुई वर्ष पूरा नभएको।</div><div class="content-paragraph bold">९. अध्यक्ष र सदस्यको पदावधिः</div><div class="content-paragraph indent-1">(१) अध्यक्ष र दफा ६ को उपदफा (१) को खण्ड (घ)</div><div class="content-paragraph indent-1">र (ङ) बमोजिम नियुक्त सदस्यको पदावधि नियुक्त भएको मितिले चार वर्षको हुनेछ।</div><div class="content-paragraph indent-1">(२) नेपाल सरकारले मनासिब देखेमा अध्यक्ष वा सदस्यलाई थप एक पदावधिका</div><div class="content-paragraph indent-1">लागि पुनः नियुक्त गर्न सक्नेछ।</div><div class="content-paragraph bold">१०. अध्यक्ष र सदस्यको सेवाका शर्तः</div><div class="content-paragraph indent-1">(१) अध्यक्ष प्राधिकरणको पूरा समय काम गर्ने</div><div class="content-paragraph indent-1">पदाधिकारी हुनेछ।</div><div class="content-paragraph indent-1">(२) अध्यक्ष वा सदस्यको पारिश्रमिक, सुविधा तथा सेवाका अन्य शर्त सम्बन्धी</div><div class="content-paragraph indent-1">व्यवस्था तोकिए बमोजिम हुनेछ ।</div><div class="content-paragraph bold">११. सपथ लिनु पर्नेः</div><div class="content-paragraph indent-1">आफ्नो पदको काम सुरू गर्नुभन्दा अगाडि अध्यक्ष र दफा ६ को</div><div class="content-paragraph indent-1">उपदफा (१) को खण्ड (घ) र (ङ) बमोजिम नियुक्त सदस्यले नेपाल सरकारको</div><div class="content-paragraph indent-1">अर्थमन्त्री समक्ष अनुसूची बमोजिमको ढाँचामा पद तथा गोपनीयताको सपथ लिनु पर्नेछ।</div><div class="content-paragraph bold">१२. अध्यक्ष वा सदस्यको पद रिक्त हुने अवस्थाः</div><div class="content-paragraph indent-1">(१) देहायको कुनै अवस्थामा अध्यक्ष वा</div><div class="content-paragraph indent-1">सदस्य आफ्नो पदमा बहाल रहने छैनः-</div><div class="content-paragraph indent-2">(क) निजले नेपाल सरकार समक्ष लिखित राजीनामा दिएमा,</div><div class="content-paragraph indent-2">(ख) निज दफा ८ को उपदफा (३) बमोजिम पदमा रहन अयोग्य भएमा,</div><div class="content-paragraph indent-2">(ग) खराब आचरण, कार्य क्षमताको अभाव भएको वा पदीय जिम्मेवारी पालना</div><div class="content-paragraph indent-2">नगरेको आधारमा निजलाई उपदफा (२) बमोजिम नेपाल सरकारले पदमुक्त</div><div class="content-paragraph indent-2">गरेमा ।</div><div class="content-paragraph indent-1">(२) उपदफा (१) को खण्ड (ग) मा उल्लिखित आधारमा नेपाल सरकारले</div><div class="content-paragraph indent-1">अध्यक्ष वा सदस्यलाई पदमुक्त गर्नु परेमा देहाय बमोजिमको छानबिन समितिको</div><div class="content-paragraph indent-1">सिफारिसमा पदमुक्त गर्न सक्नेछः-</div><div class="content-paragraph indent-1 flex-item-row"><span class="left-content">(क) उच्च अदालतबाट अवकाश प्राप्त न्यायाधीश मध्येबाट</span><span class="right-content">- अध्यक्ष</span></div><div class="content-paragraph indent-1 flex-item-row"><span class="left-content"> नेपाल<br> सरकारले नियुक्त गरेको एकजना व्यक्ति </span><span class="right-content">&nbsp;</span></div><div class="content-paragraph indent-1 flex-item-row"><span class="left-content"> (ख) स्नातकोत्तर उपाधि हासिल गरेको र बीमा वा आर्थिक<br> क्षेत्रमा कम्तीमा दश वर्ष अनुभव भएका व्यक्तिहरु<br> मध्येबाट नेपाल सरकारले नियुक्त गरेका फरक फरक<br> क्षेत्रका दुईजना व्यक्ति </span><span class="right-content">-सदस्य</span></div><div class="content-paragraph indent-1">(३) अध्यक्ष वा कुनै सदस्यको हकमा उपदफा (२) बमोजिम छानविन समिति</div><div class="content-paragraph indent-1">गठन भएपछि छानबिनको अवधि समाप्त नभएसम्म त्यस्तो व्यक्ति स्वतः निलम्बन हुनेछ।</div><div class="content-paragraph indent-1">(४) उपदफा (२) बमोजिम गठित समितिको कार्यकाल गठन भएको मितिले</div><div class="content-paragraph indent-1">बढीमा तीन महिनाको हुनेछ।</div><div class="content-paragraph indent-1">(५) कुनै कारणले उपदफा (२) बमोजिम गठित छानबिन समितिको अध्यक्ष वा</div><div class="content-paragraph indent-1">सदस्यको पद रिक्त हुन गएमा त्यस्तो सदस्य जुन प्रक्रियाद्वारा नियुक्त भएको हो सोही</div><div class="content-paragraph indent-1">प्रक्रिया बमोजिम बाँकी अवधिका लागि पूर्ति गरिनेछ ।</div><div class="content-paragraph bold">१३. अध्यक्षको काम, कर्तव्य र अधिकारः</div><div class="content-paragraph indent-1">यस ऐनमा अन्यत्र उल्लेख भएका अतिरिक्त</div><div class="content-paragraph indent-1">अध्यक्षको काम, कर्तव्य र अधिकार देहाय बमोजिम हुनेछः-</div><div class="content-paragraph indent-2">(क) प्राधिकरणको प्रमुख प्रशासकीय तथा प्रमुख कार्यकारी पदाधिकारीको रूपमा</div><div class="content-paragraph indent-2">कार्य गर्ने,</div><div class="content-paragraph indent-2">(ख) प्राधिकरणको बीमा नीति तथा अन्य नीति, नियम, विनियम, निर्देशिका,</div><div class="content-paragraph indent-2">कार्यविधि, आवधिक योजना तथा वार्षिक कार्यक्रम तर्जुमा गरी स्वीकृतिका</div><div class="content-paragraph indent-2">लागि समिति समक्ष पेश गर्ने,</div><div class="content-paragraph indent-2">(ग) प्राधिकरणको बीमा नीति तथा अन्य नीति, विनियम, निर्देशिका, कार्यविधि,</div><div class="content-paragraph indent-2">आवधिक योजना तथा वार्षिक कार्यक्रम कार्यान्वयन गर्ने वा गराउने,</div><div class="content-paragraph indent-2">(घ) प्राधिकरणको सञ्चालन तथा व्यवस्थापन गर्ने,</div><div class="content-paragraph indent-2">(ङ) प्राधिकरणले गर्नुपर्ने कार्यहरू व्यवस्थित र नियमित गर्ने,</div><div class="content-paragraph indent-2">(च) बीमक र बीमितबीचको विवादमा मध्यस्थता गर्ने,</div><div class="content-paragraph indent-2">(छ) बीमा व्यवसायको नियमन, निरीक्षण वा अनुगमन सम्बन्धी कार्य गर्ने वा</div><div class="content-paragraph indent-2">गराउने,</div><div class="content-paragraph indent-2">(ज) बीमकको शाखा, उपशाखा तथा अन्य कार्यालय खोल्न स्वीकृति दिने वा</div><div class="content-paragraph indent-2">बन्द गर्न आदेश दिने,</div><div class="content-paragraph indent-2">(झ) दफा १३४ को उपदफा (१) को खण्ड (क), (ख), (ग), (घ) र (ङ) र</div><div class="content-paragraph indent-2">उपदफा (२) को खण्ड (ख) र (ग) बमोजिमको अधिकार प्रयोग गरी</div><div class="content-paragraph indent-2">नियमन सम्बन्धी कारबाही गर्ने,</div><div class="content-paragraph indent-2">(ञ) आफूलाई प्राप्त अधिकार मातहतका कर्मचारीलाई प्रत्यायोजन गरी आवश्यक</div><div class="content-paragraph indent-2">कार्य गर्ने वा गराउने,</div><div class="content-paragraph indent-2">(ट) अन्तर्राष्ट्रिय सङ्घ संस्थामा प्राधिकरणको तर्फबाट प्रतिनिधित्व गर्ने वा</div><div class="content-paragraph indent-2">गराउने ।</div><div class="content-paragraph bold">१४. प्राधिकरणलाई जानकारी गराउनु पर्नेः</div><div class="content-paragraph indent-1">अध्यक्ष र सदस्यले आफू नियुक्त भएको तीस</div><div class="content-paragraph indent-1">दिनभित्र देहायका विषयमा प्राधिकरणलाई जानकारी गराउनु पर्नेछः-</div><div class="content-paragraph indent-2">(क) आफू संलग्न रहेको पेशा, रोजगारी वा व्यवसाय र कार्यालयको विवरण,</div><div class="content-paragraph indent-2">(ख) आफू वा आफ्नो एकाघरको परिवारको कुनै सदस्य कुनै बीमकको</div><div class="content-paragraph indent-2">शेयरधनी भए वा नभएको, भएको भए लिएको शेयर संख्या,</div><div class="content-paragraph indent-2">(ग) आफू वा आफ्नो एकाघरको परिवारको कुनै सदस्य पछिल्लो तीन बर्षभित्र</div><div class="content-paragraph indent-2">कुनै बीमकको सञ्चालक, पदाधिकारी, लेखापरीक्षक वा परामर्शदाता भए वा</div><div class="content-paragraph indent-2">नभएको,</div><div class="content-paragraph indent-2">(घ) आफू वा आफ्नो एकाघरको परिवारको कुनै सदस्यले पछिल्लो तीन वर्षभित्र</div><div class="content-paragraph indent-2">बीमा मध्यस्थकर्ताको रूपमा कार्य गरे वा नगरेको,</div><div class="content-paragraph indent-2">(ङ) आफ्नो वा आफ्नो एकाघरको परिवारको नाममा रहेको चल अचल</div><div class="content-paragraph indent-2">सम्पत्तिको विवरण।</div><div class="content-paragraph bold">१५. नियमनकारी अवसरको दुरुपयोग गर्न नहुनेः</div><div class="content-paragraph indent-1">(१) समितिका अध्यक्ष, सदस्य, प्राधिकरणका</div><div class="content-paragraph indent-1">कर्मचारी वा लेखापरीक्षकले आफ्नो पदीय हैसियतमा कार्य सम्पादन गर्दा निजको</div><div class="content-paragraph indent-1">जानकारीमा आएको र सार्वजनिक भएको वा नभएको कानून बमोजिम गोप्य राख्नु पर्ने</div><div class="content-paragraph indent-1">कुनै सूचना सम्बन्धित व्यक्ति बाहेक अन्य कुनै व्यक्तिलाई उपलब्ध गराउन वा सोको</div><div class="content-paragraph indent-1">स्रोत खुलाउन हुँदैन ।</div><div class="content-paragraph indent-1">(२) उपदफा (१) बमोजिमका पदाधिकारीले पदीय हैसियतमा कार्य सम्पादन गर्दा</div><div class="content-paragraph indent-1">आफ्नो जानकारीमा आएको कुनै गोप्य सूचना आफ्नो वा एकाघरको परिवारको कुनै</div><div class="content-paragraph indent-1">सदस्यको लाभ, हित वा फाइदाको लागि प्रयोग गर्न वा गराउन हुँदैन।</div><div class="content-paragraph indent-1">(३) समितिका अध्यक्ष, सदस्य, प्राधिकरणका कर्मचारी, लेखापरीक्षक, प्रतिनिधि वा</div><div class="content-paragraph indent-1">प्राधिकरणसँग कुनै करार गरी काम गर्ने व्यक्ति, फर्म वा कम्पनीका कुनै पनि व्यक्तिले</div><div class="content-paragraph indent-1">प्राधिकरणको तर्फबाट कुनै काम गर्दा प्राधिकरणको नियमनकारी अधिकारको प्रयोग गरी</div><div class="content-paragraph indent-1">आफ्नो, आफ्नो एकाघरको परिवार वा अरु कसैलाई कुनै किसिमको लाभ, सुविधा,</div><div class="content-paragraph indent-1">सहुलियत वा फाइदा लिन वा दिन हुँदैन।</div><div class="content-paragraph indent-1">(४) यस दफाको प्रतिकूल हुने गरी कुनै काम गरेमा सम्बन्धित पदाधिकारीले</div><div class="content-paragraph indent-1">प्रचलित कानून बमोजिम अख्तियारको दुरुपयोग गरेको मानिनेछ र सोको जानकारी</div><div class="content-paragraph indent-1">सम्बन्धित निकायमा लेखी पठाउनु पर्नेछ ।</div><div class="content-paragraph bold">१६. समितिको बैठकः</div><div class="content-paragraph indent-1">(१) समितिको बैठक महिनामा कम्तीमा एक पटकभन्दा कम नहुने</div><div class="content-paragraph indent-1">गरी आवश्यकता अनुसार बस्नेछ ।</div><div class="content-paragraph indent-1">(२) समितिको बैठक अध्यक्षले तोकेको मिति, स्थान र समयमा बस्नेछ ।</div><div class="content-paragraph indent-2">तर समितिका कम्तीमा तीन जना सदस्यले समितिको बैठक बोलाउन लिखित</div><div class="content-paragraph indent-2">अनुरोध गरेमा अध्यक्षले र निजको अनुपस्थितिमा वरिष्ठ सदस्यले सात दिनभित्र समितिको</div><div class="content-paragraph indent-2">बैठक बोलाउनु पर्नेछ।</div><div class="content-paragraph indent-1">(३) समितिको बैठक बस्नुभन्दा कम्तीमा चौबीस घण्टा अगाडि नै बैठकमा</div><div class="content-paragraph indent-1">छलफल हुने विषय समितिको सचिवले सदस्यलाई उपलब्ध गराउनु पर्नेछ ।</div><div class="content-paragraph indent-1">(४) समितिको कुल सदस्य संख्याको पचास प्रतिशतभन्दा बढी सदस्य उपस्थित</div><div class="content-paragraph indent-1">भएमा समितिको बैठकको लागि गणपूरक सङ्ख्या पुगेको मानिनेछ।</div><div class="content-paragraph indent-1">(५) समितिको बैठकको अध्यक्षता अध्यक्षले र निजको अनुपस्थितिमा वरिष्ठ</div><div class="content-paragraph indent-1">सदस्यले गर्नेछ ।</div><div class="content-paragraph indent-1">(६) समितिमा बहुमतको निर्णय मान्य हुनेछ र मत बराबर भएमा बैठकमा</div><div class="content-paragraph indent-1">अध्यक्षता गर्ने व्यक्तिले निर्णायक मत दिनेछ।</div><div class="content-paragraph indent-1">(७) समितिले आवश्यक ठानेमा बीमा सम्बन्धी वा सम्बन्धित विषयको अन्य कुनै</div><div class="content-paragraph indent-1">विज्ञ वा पदाधिकारीलाई समितिको बैठकमा आमन्त्रण गर्न सक्नेछ ।</div><div class="content-paragraph indent-2">तर सञ्चालक समितिको निर्णयमा कुनै सञ्चालकले फरक मत राख्न चाहेमा सो</div><div class="content-paragraph indent-2">फरक मत निजले दस्तखत गरी अभिलेख गर्न सक्नेछ।</div><div class="content-paragraph indent-1">(८) सञ्चालकले आफ्नो स्वार्थ रहेको कुनै विषयमा सञ्चालक समिति वा अन्य</div><div class="content-paragraph indent-1">कुनै उपसमितिको बैठकमा छलफल हुने भएमा सो कुराको जानकारी बैठकलाई गराउनु</div><div class="content-paragraph indent-1">पर्नेछ र त्यस्तो बैठकमा निजले भाग लिनु हुँदैन ।</div><div class="content-paragraph indent-1">(९) सञ्चालक समितिले बैठकमा छलफलका लागि निर्धारित विषयमा सम्बन्धित</div><div class="content-paragraph indent-1">विषयको विज्ञसँग आवश्यक राय परामर्श लिन सक्नेछ।</div><div class="content-paragraph indent-1">(१०) सञ्चालकले बैठकमा उपस्थित भए बापत प्राधिकरणले जारी गरेको</div><div class="content-paragraph indent-1">निर्देशनको अधीनमा रही साधारण सभाले निर्धारण गरे बमोजिमको बैठक भत्ता तथा अन्य</div><div class="content-paragraph indent-1">सुविधा पाउनेछ ।</div><div class="content-paragraph bold">१७. स्वार्थ बाझिएमा निर्णय गर्नमा बन्देजः</div><div class="content-paragraph indent-1">(१) अध्यक्ष, सदस्य वा निजको एकाघरको</div><div class="content-paragraph indent-1">परिवारको कुनै सदस्यको वित्तीय स्वार्थ, निजी स्वार्थ वा व्यावसायीक स्वार्थ भएको कुनै</div><div class="content-paragraph indent-1">पनि प्रस्ताव समितिको बैठकमा छलफल हुने भएमा त्यस्तो सदस्यले बैठक शुरु हुनुभन्दा</div><div class="content-paragraph indent-1">अगावै सो कुराको जानकारी समितिलाई दिनु पर्नेछ ।</div><div class="content-paragraph indent-1">(२) उपदफा (१) बमोजिम कुनै सदस्य वा निजको एकाघरको परिवारको कुनै</div><div class="content-paragraph indent-1">सदस्यको स्वार्थ भएको कुनै प्रस्तावका सम्बन्धमा समितिको बैठकमा छलफल हुँदा</div><div class="content-paragraph indent-1">त्यस्तो सदस्यले सो सम्बन्धी बैठकमा भाग लिने छैन ।</div><div class="content-paragraph indent-1">(३) उपदफा (१) वा (२) प्रतिकूल हुनेगरी भएको निर्णय त्यस्तो सदस्यको</div><div class="content-paragraph indent-1">हकमा लागू हुने छैन।</div><div class="content-paragraph bold">१८. समिति तथा उपसमिति गठन गर्न सक्नेः</div><div class="content-paragraph indent-1">(१) समितिले यस ऐन वा यस ऐन अन्तर्गत</div><div class="content-paragraph indent-1">बनेको नियम बमोजिम आफूले सम्पादन गर्नु पर्ने कुनै काम कारबाहीमा सहयोग पुऱ्याउन</div><div class="content-paragraph indent-1">आवश्यकता अनुसार अन्य समिति वा उपसमिति गठन गर्न सक्नेछ ।</div><div class="content-paragraph indent-1">(२) उपदफा (१) बमोजिम गठित समिति वा उपसमितिको काम, कर्तव्य,</div><div class="content-paragraph indent-1">अधिकार, कार्यविधि तथा त्यस्तो समिति वा उपसमितिका सदस्यले पाउने सुविधा समितिले</div><div class="content-paragraph indent-1">तोके बमोजिम हुनेछ।</div><div class="content-paragraph bold">१९. कर्मचारी सम्बन्धी व्यवस्थाः</div><div class="content-paragraph indent-1">(१) प्राधिकरणको काम सुचारु रुपले सञ्चालन गर्न</div><div class="content-paragraph indent-1">प्राधिकरणले आवश्यक सङ्ख्यामा कर्मचारी नियुक्त गर्नेछ ।</div><div class="content-paragraph indent-1">(२) प्राधिकरणका कर्मचारीको नियुक्ति, पारिश्रमिक, सेवाको शर्त, सुविधा तथा अन्य</div><div class="content-paragraph indent-1">व्यवस्था तोकिए बमोजिम हुनेछ।</div><div class="content-paragraph indent-1">(३) यस दफा बमोजिम प्राधिकरणको कर्मचारी दरबन्दी र पारिश्रमिक तथा</div><div class="content-paragraph indent-1">सुविधा थप गर्नु पर्दा मन्त्रालयको स्वीकृती लिनु पर्नेछ।</div><div class="document-subtitle">परिच्छेद-३</div><div class="document-subtitle">प्राधिकरणको कोष, लेखा तथा लेखापरीक्षण</div><div class="content-paragraph bold">२०. प्राधिकरणको कोषः</div><div class="content-paragraph indent-1">(१) प्राधिकरणको एउटा छुट्टै कोष हुनेछ ।</div><div class="content-paragraph indent-1">(२) उपदफा (१) बमोजिमको कोषमा देहायका रकम रहनेछन्ः-</div><div class="content-paragraph indent-2">(क) नेपाल सरकारबाट प्राप्त रकम,</div><div class="content-paragraph indent-2">(ख) बीमा कम्पनीको स्थापना, पूर्वस्वीकृति, इजाजतपत्र प्रदान गरे बापत प्राप्त</div><div class="content-paragraph indent-2">रकम,</div><div class="content-paragraph indent-2">(ग) बीमा मध्यस्थकर्ताको इजाजतपत्र प्रदान वा इजाजतपत्र नवीकरण गरे बापत</div><div class="content-paragraph indent-2">प्राप्त रकम,</div><div class="content-paragraph indent-2">(घ) बीमा व्यवसायको नियमन शुल्क बापत प्राप्त रकम,</div><div class="content-paragraph indent-2">(ङ) विदेशी सरकार, अन्तर्राष्ट्रिय सङ्घ, संस्थाबाट प्राप्त रकम,</div><div class="content-paragraph indent-2">(च) अन्य स्रोतबाट प्राप्त रकम ।</div><div class="content-paragraph indent-1">(३) उपदफा (२) को खण्ड (ङ) बमोजिमको रकम प्राप्त गर्नु अघि मन्त्रालयको</div><div class="content-paragraph indent-1">स्वीकृति लिनु पर्नेछ ।</div><div class="content-paragraph indent-1">(४) उपदफा (२) बमोजिम प्राप्त हुने सम्पूर्ण रकम प्रचलित कानून बमोजिम</div><div class="content-paragraph indent-1">इजाजतपत्रप्राप्त बैंक तथा वित्तीय संस्थामा खाता खोली जम्मा गरिनेछ ।</div><div class="content-paragraph indent-1">(५) प्राधिकरणको तर्फबाट गरिने सम्पूर्ण खर्चहरु उपदफा (१) बमोजिमको</div><div class="content-paragraph indent-1">कोषमा जम्मा भएको रकमबाट व्यहोरिनेछ ।</div><div class="content-paragraph indent-1">(६) यस दफा बमोजिमको कोषमा जम्मा भएको रकममध्ये प्राधिकरणको कार्य</div><div class="content-paragraph indent-1">सञ्चालन, व्यवस्थापन तथा बीमा विकासका लागि वार्षिक रूपमा छुट्याएको रकमको</div><div class="content-paragraph indent-1">अतिरिक्त पचास प्रतिशतले हुन आउने रकम बाहेक अन्य रकम वार्षिक रूपमा सङ्घीय</div><div class="content-paragraph indent-1">सञ्चित कोषमा दाखिल गर