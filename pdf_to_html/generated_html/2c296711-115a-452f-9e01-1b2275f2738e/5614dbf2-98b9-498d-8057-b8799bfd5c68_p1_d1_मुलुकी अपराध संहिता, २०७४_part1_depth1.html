<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मुलुकी अपराध संहिता, २०७४_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; /* As per example, but document has no tables, so this might not be used. */ } th, td { border: 1px solid #000; /* As per example, but document has no tables. */ padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for document structure */ .page-break { page-break-before: always; } .list-section { margin-bottom: 20px; margin-top: 15px; } .list-title { margin-bottom: 10px; font-weight: 600; margin-left: 20px; text-align: left; } .list-item-row { display: flex; justify-content: space-between; align-items: flex-start; margin-bottom: 5px; margin-left: 20px; line-height: 1.5; } .list-item-text { flex-grow: 1; text-align: left; padding-right: 10px; } .list-item-date { text-align: right; white-space: nowrap; flex-shrink: 0; } .numbered-list-item { margin-left: 20px; text-align: justify; margin-bottom: 8px; line-height: 1.7; } .alpha-list-item { margin-left: 45px; text-align: justify; margin-bottom: 8px; line-height: 1.7; } .nested-alpha-list-item { margin-left: 70px; text-align: justify; margin-bottom: 8px; line-height: 1.7; } .sub-sub-numbered-list-item { margin-left: 70px; text-align: justify; margin-bottom: 8px; line-height: 1.7; } .indent-paragraph { margin-left: 25px; text-align: justify; line-height: 1.7; } .bold-underline { font-weight: 600; text-decoration: underline; } .footer-note { font-size: 12px; margin-top: 20px; margin-left: 0; /* Align left */ line-height: 1.5; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><!-- Page 1 --><div class="header-section"><div class="document-title">मुलुकी अपराध संहिता, २०७४</div><div class="content-paragraph text-center">प्रमाणीकरण र प्रकाशन मिति</div><div class="content-paragraph text-right">२०७४। ६। ३०</div></div><div class="list-section"><div class="list-title">संशोधन गर्ने ऐन</div><div class="list-item-row"><div class="list-item-text">१. मुलुकी संहिता सम्बन्धी केही नेपाल ऐनलाई<br>संशोधन गर्ने ऐन, २०७५</div><div class="list-item-date">२०७६।०१।०२</div></div><div class="list-item-row"><div class="list-item-text">२. फौजदारी कसूर तथा फौजदारी कार्यविधि सम्बन्धी<br>केही ऐन संशोधन गर्ने ऐन, २०७९</div><div class="list-item-date">२०७९।३।३१</div></div><div class="list-item-row"><div class="list-item-text">३. यौन हिंसा विरुद्धका केही ऐनलाई संशोधन गर्ने ऐन, २०७९</div><div class="list-item-date">२०७९। ३। ३१</div></div><div class="list-item-row"><div class="list-item-text">४. मुलुकी संहिता सम्बन्धी केही नेपाल ऐनलाई<br>संशोधन गर्ने ऐन, २०८०</div><div class="list-item-date">२०८०। ०४। १२</div></div></div><div class="content-paragraph text-center">सम्वत २०७४ सालको ऐन नं. ३६</div><div class="content-paragraph"><span class="bold">प्रस्तावनाः</span> मुलुकमा कानून तथा व्यवस्था कायम गरी सर्वसाधारणको नैतिकता, शिष्टाचार, सदाचार,<br>सुविधा, आर्थिक हित कायम राख्न, विभिन्न धार्मिक तथा साँस्कृतिक समुदाय बीचको सुसम्बन्ध तथा<br>शान्ति कायम गर्न, फौजदारी कसूर निवारण र नियन्त्रण गर्न र तत्सम्बन्धी प्रचलित कानूनलाई<br>संशोधन र एकीकरण गरी समयानुकूल फौजदारी कसूर सम्बन्धी संहिताको व्यवस्था गर्न<br>वाञ्छनीय भएकोले, </div><div class="content-paragraph"> नेपालको संविधानको धारा २९६ को उपधारा (१) बमोजिमको व्यवस्थापिका-संसदले<br>यो ऐन बनाएको छ। </div><!-- Page 2 --><div class="page-break"></div><div class="document-subtitle text-center bold">भाग - १</div><div class="document-subtitle text-center bold">सामान्य प्रावधानहरु</div><div class="document-subtitle text-center bold">परिच्छेद - १</div><div class="document-subtitle text-center bold">प्रारम्भिक</div><div class="numbered-list-item"> १. <span class="bold">संक्षिप्त नाम र प्रारम्भः</span> (१) यस ऐनको नाम <span class="bold">“</span>मलकी अपराध संहिता, २०७४<span class="bold">”</span><br>रहेकोछ । </div><div class="numbered-list-item indent-1"> (२) यो संहिता संवत् २०७५ साल भदौ १ गतेदेखि प्रारम्भ हुनेछ। </div><div class="numbered-list-item"> २. <span class="bold">संहिताको बहिक्षेत्रीय प्रयोगः</span> (१) कसैले नेपाल बाहिर देहायको कुनै कसूर गरेमा<br>निजलाई नेपालभित्र नै त्यस्तो कसूर गरे सरह यस संहिता बमोजिम सजाय हुनेछः- </div><div class="alpha-list-item"> (क) दफा ५४ बाहेक भाग २ को परिच्छेद १ अन्तर्गतको कसूर, </div><div class="alpha-list-item"> (ख) नेपालबाट कुनै व्यक्तिलाई अपहरण गरी भाग २ परिच्छेद १७<br>अन्तर्गत गरेको कसूर, </div><div class="alpha-list-item"> (ग) दफा १६७, २७६ र २७९ अन्तर्गतको कसूर, </div><div class="alpha-list-item"> (घ) ल्याउने वा पैठारी गर्ने उद्देश्यले गरेको<br>भाग २ परिच्छेद २२ र २३ अन्तर्गतका कसूर, </div><div class="alpha-list-item"> (ङ) नेपाल सरकार, प्रदेश सरकार वा स्थानीय तह वा नेपाल सरकार,<br>प्रदेश सरकार वा स्थानीय तहको पूर्ण वा अधिकांश स्वामित्व वा<br>नियन्त्रणमा रहेको कुनै सङ्गठित संस्थाको कुनै पदीय हैसियतमा<br>कार्य सम्पादन गर्दा गरेको यस ऐन अन्तर्गतको कसूर। </div><div class="numbered-list-item indent-1"> (२) कसैले नेपालमा दर्ता भएको वायुयान वा जलयानभित्र यस ऐन अन्तर्गतको<br>नेपाल बाहिर रहँदाका बखत गरेमा निजलाई नेपालभित्र नै त्यस्तो कसूर गरे<br>सरह यस ऐन बमोजिम सजाय हुनेछ। </div><div class="numbered-list-item indent-1"> (३) कुनै नेपाली नागरिक वा अन्य कसैले नेपाल बाहिर कुनै नेपाली नागरिक<br>बिरुद्ध देहायको कुनै कसूर गरेमा निजलाई नेपालभित्र नै त्यस्तो कसूर गरे सरह यस ऐन<br>बमोजिम सजाय हुनेछः- </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 3 --><div class="page-break"></div><div class="alpha-list-item"> (क) ज्यान लिएको वा ज्यान लिने उद्योग, दुरुत्साहन वा षड्यन्त्र गरेको<br>कसूर, </div><div class="alpha-list-item"> (ख) असहाय व्यक्तिलाई परित्याग गरेको कसूर, </div><div class="alpha-list-item"> (ग) अङ्गभङ्ग गरेको कसूर, </div><div class="alpha-list-item"> • (ग१) दफा १९२क. बमोजिमको कसूर, </div><div class="alpha-list-item"> (घ) अपहरण, शरीर बन्धक वा गैरकानूनी थुनामा राखेको कसूर, </div><div class="alpha-list-item"> (ङ)) जवर्जस्ती करणी वा हाडनाता करणी गरेको कसूर, </div><div class="alpha-list-item"> (च)<br>नेपाल सरकार, प्रदेश सरकार वा स्थानीय तहको वा नेपाल<br>सरकार, प्रदेश सरकार वा स्थानीय तहको पूर्ण वा अधिकांश<br>स्वामित्व वा नियन्त्रण भएको सङ्गठित संस्था बिरुद्ध आपराधिक<br>उपद्रव, आपराधिक लाभ, आपराधिक विश्वासघात, कीर्ते, चोरी, ठगी,<br>डाँका वा सम्पत्तिको आपराधिक उपयोग गरेको कसूर, </div><div class="alpha-list-item"> (छ) दफा १५८ अन्तर्गतको कसूर, </div><div class="alpha-list-item"> (ज) भाग २ परिच्छेद ११ अन्तर्गतका विवाह सम्बन्धी कसूर, </div><div class="alpha-list-item"> (झ) नेपालभित्र पैठारी गर्ने उद्देश्यले खाद्य पदार्थ वा औषधिमा मिसावट<br>गरेको कसूर, </div><div class="alpha-list-item"> (ञ) दफा २३१, २३२ र २३३ अन्तर्गतका इलाज सम्बन्धी कसूर, </div><div class="alpha-list-item"> (ट) भाग ३ को परिच्छेद २ अन्तर्गतको कसूर। </div><div class="numbered-list-item"> ३. <span class="bold">परिभाषाः</span> विषय वा प्रसङ्गले अर्को अर्थ नलागेमा यस ऐनमा,- </div><div class="alpha-list-item"> (क) <span class="bold">“</span>अदालत<span class="bold">”</span> भन्नाले सर्वोच्च अदालत, उच्च अदालत वा जिल्ला अदालत<br>सम्झनु पर्छ र सो शब्दले कुनै खास किसिमका फौजदारी मुद्दाको<br>कारबाही र किनारा गर्न कानून बमोजिम अधिकारप्राप्त अदालत, अन्य<br>न्यायिक निकाय वा अधिकारी समेतलाई जनाउँछ । </div><div class="footer-note">* फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९ द्वारा थपिएको ।</div><!-- Page 4 --><div class="page-break"></div><div class="alpha-list-item"> (ख) <span class="bold">“</span>आश्रय दिने<span class="bold">”</span> भन्नाले कुनै व्यक्तिलाई खान, पिउन, बस्न, नगदी, जिन्सी,<br>लत्ता कपडा, हातहतियार वा सवारीको साधन दिने वा पक्राउबाट वच्न वा<br>अन्य सहायता दिने काम सम्झनु पर्छ । </div><div class="alpha-list-item"> (ग) <span class="bold">“</span>कसूर<span class="bold">”</span> भन्नाले यस संहिता वा कानून बमोजिम सजाय हुने काम सम्झनु<br>पर्छ । </div><div class="alpha-list-item"> (घ) <span class="bold">“</span>कानून<span class="bold">”</span> भन्नाले तत्काल प्रचलित कानून सम्झनु पर्छ। </div><div class="alpha-list-item"> (ङ) <span class="bold">“</span>काम<span class="bold">”</span> भन्नाले कामहरुको समूह सम्झनु पर्छ र सो शब्दले कानून<br>बमोजिम गर्नु पर्नेमा नगरेको वा गर्न नहुनेमा गरेको काम समेतलाई<br>जनाउँछ । </div><div class="alpha-list-item"> (च) <span class="bold">“</span>गम्भीर कसूर<span class="bold">”</span> भन्नाले तीन वर्षभन्दा बढी दश वर्षसम्म कैद सजाय हुने<br>कसूर सम्झनु पर्छ। </div><div class="alpha-list-item"> (छ) <span class="bold">“</span>जघन्य कसूर<span class="bold">”</span> भन्नाले जन्मकैद वा दश वर्षभन्दा बढी कैद सजाय हुने<br>कसूर सम्झनु पर्छ। </div><div class="alpha-list-item"> (ज) <span class="bold">“</span>ज्यान<span class="bold">”</span> भन्नाले मानिसको ज्यान सम्झनु पर्छ। </div><div class="alpha-list-item"> (झ) <span class="bold">“</span>न्यायाधीश<span class="bold">”</span> भन्नाले मुद्दाको कारबाही, सुनुवाई र किनारा गर्ने अदालतको<br>अधिकारी सम्झनु पर्छ र सो शब्दले कुनै खास किसिमका फौजदारी<br>मुद्दाको कारबाही, सुनुवाई र किनारा गर्ने अधिकारप्राप्त अधिकारी समेतलाई<br>जनाउँछ । </div><div class="content-paragraph alpha-list-item"><span class="bold">“राष्ट्रसेवक”</span> भन्नाले देहायको कुनै व्यक्ति सम्झनु पर्छः– </div><div class="sub-sub-numbered-list-item"> (१) संविधान वा अन्य कानून बमोजिम सार्वजनिक जवाफदेहीको पदमा<br>निर्वाचित, मनोनित वा नियुक्त भएको व्यक्ति, </div><div class="sub-sub-numbered-list-item"> (२) कानून वा करार बमोजिम नेपाल सरकार वा प्रदेश सरकारको<br>सेवामा वा अन्य कुनै सरकारी सेवामा नियुक्त भएको व्यक्ति, </div><div class="sub-sub-numbered-list-item"> ∎ (३) स्थानीय तह वा जिल्ला समन्वय समितिको कनै पद वा सेवामा<br>निर्वाचित, मनोनीत वा नियुक्त भएको व्यक्ति, </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 5 --><div class="page-break"></div><div class="sub-sub-numbered-list-item"> (४) नेपाल सरकार, प्रदेश सरकार वा स्थानीय तहको पूर्ण वा<br>अधिकांश स्वामित्व वा नियन्त्रण भएको सङ्गठित संस्थाका<br>पदाधिकारी वा त्यस्तो संस्थाको सेवामा नियुक्त भएको व्यक्ति, वा </div><div class="sub-sub-numbered-list-item"> (५) सार्वजनिक जवाफदेही भएको पदमा अन्य कुनै किसिमले नियुक्त<br>भएको वा वहाल रहेको व्यक्ति। </div><div class="alpha-list-item"> (ट) <span class="bold">“</span>स्थानीय तह<span class="bold">”</span> भन्नाले गाउँपालिका वा नगरपालिका सम्झनु पर्छ । </div><div class="alpha-list-item"> (ठ) <span class="bold">“</span>सङ्गठित संस्था<span class="bold">”</span> भन्नाले कुनै कानून बमोजिम स्थापित वा कानून कानून बमोजिम<br>दर्ता भएको संस्था सम्झनु पर्छ । </div><div class="alpha-list-item"> (ड) <span class="bold">“</span>संविधान<span class="bold">”</span> भन्नाले नेपालको संविधान सम्झनु पर्छ। </div><div class="alpha-list-item"> (ढ) <span class="bold">“</span>सार्वजनिक लिखत<span class="bold">”</span> भन्नाले देहायको कुनै लिखत सम्झनु पर्छः– </div><div class="sub-sub-numbered-list-item"> (१) विधायिकाबाट पारित भएको लिखत, </div><div class="sub-sub-numbered-list-item"> (२) संविधान बमोजिम राष्ट्रपतिबाट भएको औपचारिक कार्यको<br>अभिलेखको रुपमा रहेको लिखत, </div><div class="sub-sub-numbered-list-item"> □(२क)संविधान बमोजिम प्रदेश प्रमुखबाट भएको औपचारिक कार्यको<br>अभिलेखको रुपमा रहेको लिखत, </div><div class="sub-sub-numbered-list-item"> (३) नेपाल सरकार, प्रदेश सरकार वा स्थानीय तह वा नेपाल सरकार,<br>प्रदेश सरकार वा स्थानीय तह अन्तर्गतका कार्यालय वा<br>संवैधानिक निकाय वा पदाधिकारी, अदालत वा ऐन वा आदेशद्वारा<br>स्थापित संस्था, नेपाल सरकारको पूर्ण वा अधिकांश स्वामित्व वा<br>नियन्त्रणमा रहेको सङ्गठित संस्थाको कार्यालयले जारी गरेको वा<br>त्यस्ता कार्यालयमा अभिलेखको रुपमा रहने किताब, श्रेस्ता वा<br>अन्य कुनै लिखत, </div><div class="sub-sub-numbered-list-item"> □ (३क) संघीय, प्रदेश वा स्थानीय कानून बमोजिम जारी भएको कुनै<br>लिखत, </div><div class="sub-sub-numbered-list-item"> (४) अदालतबाट भएको फैसला, निर्णय वा आदेश । </div><div class="footer-note">□ मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप।</div><!-- Page 6 --><div class="page-break"></div><div class="numbered-list-item"> ४. <span class="bold">सामान्य रुपमा लागू हुने सिद्धान्त र व्यवस्थाहरुः</span> *यस संहिताको भाग १ को परिच्छेद-<br>२, ३, ४ र ५ बमोजिमका सिद्धान्त र व्यवस्थाहरु यस संहिता र अन्य ऐन अन्तर्गतका<br>कसूरका सम्बन्धमा सामान्यतः लागू हुने छन्। </div><div class="numbered-list-item"> ५. <span class="bold">विशेष ऐनको व्यवस्था लागू हुनेः</span> कुनै खास कामलाई कुनै विशेष ऐनद्वारा छुट्टै कसूर<br>मानी सजाय गर्ने व्यवस्था भएको रहेछ भने त्यस्तो कसूरका सम्बन्धमा सोही ऐन लागू<br>हुनेछ । </div><div class="document-subtitle text-center bold">परिच्छेद - २</div><div class="document-subtitle text-center bold">फौजदारी न्यायका सामान्य सिद्धान्तहरु</div><div class="numbered-list-item"> ६. <span class="bold">कानून बमोजिमको काम कसूर नहुनेः</span> कानून बमोजिम गर्नु पर्ने वा कानूनले क्षम्य मानेको<br>कामलाई कसूर मानिने छैन। </div><div class="numbered-list-item"> ७. <span class="bold">कानून बमोजिम बाहेक सजाय नहुनेः</span> कानूनले सजाय नहुने कुनै काम गरे बापत कुनै<br>व्यक्ति सजायको भागी हुने छैन र कुनै पनि व्यक्तिलाई कसूर गर्दाको अवस्थामा<br>कानूनमा तोकिएभन्दा बढी सजाय हुने छैन। </div><div class="numbered-list-item"> ८. <span class="bold">तथ्यको भ्रममा परी गरेको काम कसूर नहुनेः</span> तथ्यको भ्रममा परी कानून बमोजिम गर्नु<br>पर्ने वा क्षम्य मानिएको विश्वास गरी असल नियतले गरेको कुनै काम कसूर मानिने<br>छैन। </div><div class="indent-paragraph"> तर कानूनको अनभिज्ञतामा गरेको काम क्षम्य हुने छैन। </div><div class="numbered-list-item"> ९. <span class="bold">दोहोरो सजाय नहुनेः</span> कुनै व्यक्ति बिरुद्ध अदालतमा एकै कसूरमा एक<br>पटकभन्दा बढी मुद्दा चलाइने र सजाय गरिने छैन। </div><div class="numbered-list-item"> १०. <span class="bold">स्वच्छ सुनुवाईबाट वञ्चित नहुनेः</span> कुनै व्यक्ति सक्षम अदालत वा न्यायिक निकायबाट हुने<br>कारबाहीमा स्वच्छ सुनुवाईबाट वञ्चित हुने छैन। </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 7 --><div class="page-break"></div><div class="numbered-list-item"> ११. <span class="bold">आफ्नो बिरुद्ध साक्षी हुन कर नलाग्नेः</span> कुनै कसूरको अभियोग लागेको व्यक्तिलाई आफ्नो<br>बिरुद्ध साक्षी हुन कर लाग्ने छैन। </div><div class="numbered-list-item"> १२. <span class="bold">कसूर प्रमाणित नभएसम्म कसूरदार नमानिनेः</span> कुनै कसूरको अभियोग लागेको व्यक्तिलाई<br>त्यस्तो कसूर गरेको प्रमाणित नभएसम्म कसूरदार मानिने छैन। </div><div class="numbered-list-item"> १३. <span class="bold">बालबालिकाले गरेको काम कसूर नहुनेः</span> दश वर्ष उमेर नपुगेको बालबालिकाले गरेको<br>कुनै काम कसूर मानिने छैन। </div><div class="numbered-list-item"> १४. <span class="bold">होस ठेगानमा नरहेको व्यक्तिले गरेको काम कसूर नमानिनेः</span> कुनै काम गर्दाका बखत<br>मानसिक अस्वस्थताको कारणले त्यस्तो कामको प्रकृति, गुण, दोष वा परिणाम बुझ्न<br>नसक्ने गरी होस ठेगानमा नरहेको व्यक्तिले गरेको काम कसूर मानिने छैन। </div><div class="numbered-list-item"> १५. <span class="bold">मञ्जुरी लिई गरेको काम कसूर नहुनेः</span> ज्यान लिने वा अङ्गभङ्ग गर्ने नियतले वा ज्यान जान<br>वा अङ्गभङ्ग हुन सक्छ भन्ने थाहा भई गरेकोमा बाहेक कसैले अठार वर्ष माथिको कुनै<br>व्यक्तिको मञ्जुरी लिई गरेको कुनै कामबाट त्यस्तो मञ्जुरी दिने व्यक्तिलाई कुनै क्षति पुग्न<br>गएमा सो काम कसूर मानिने छैन। </div><div class="numbered-list-item"> १६. <span class="bold">भलाईका लागि मञ्जुरी लिई गरेको काम कसूर नहुनेः</span> कसैले कुनै व्यक्तिको भलाईका<br>लागि निजको मञ्जुरी लिई असल नियतले होसियारी साथ गरेको कुनै कामबाट त्यस्तो<br>मञ्जुरी दिने व्यक्तिलाई क्षति पुग्न गएमा त्यस्तो काम कसूर मानिने छैन। </div><div class="numbered-list-item"> १७. <span class="bold">भलाईका लागि संरक्षकको मञ्जुरी लिई गरेको काम कसूर नहुनेः</span> अठार वर्ष ननाघेको वा<br>मानसिक अस्वस्थताको कारणले होस ठेगानमा नरहेको व्यक्तिको भलाईका लागि निजको<br>संरक्षकले वा त्यस्तो संरक्षकको मञ्जुरी लिएर अरु कसैले असल नियतले होसियारी साथ<br>गरेको कुनै कामबाट त्यस्तो व्यक्तिलाई कुनै क्षति पुग्न गएमा त्यस्तो काम कसूर<br>मानिने छैन। </div><!-- Page 8 --><div class="page-break"></div><div class="indent-paragraph"> तर ज्यान जान वा अङ्गभङ्ग हुनबाट रोक्ने उद्देश्यले गरेकोमा बाहेक ज्यान जान<br>सक्छ वा अङ्गभङ्ग हुन सक्छ भन्ने जानीजानी त्यस्तो कुनै काम गर्ने व्यक्तिले आपराधिक<br>दायित्वबाट छुट पाउने छैन। </div><div class="numbered-list-item"> १८. <span class="bold">भलाईका लागि मञ्जुरी नलिई गरेको काम कसूर नहुनेः</span> कुनै व्यक्तिको भलाईका लागि<br>तत्काल कुनै काम नगरी नहुने भएको, त्यस्तो व्यक्ति कुनै कारणले त्यस्तो काम गर्न<br>दिनको लागि तत्काल आफै मञ्जुरी दिन नसक्ने अवस्थामा रहेको र निजको तर्फबाट<br>मञ्जुरी दिन सक्ने संरक्षक पनि तत्काल उपलब्ध नभएको अवस्थामा निजको भलाईका<br>लागि मञ्जुरी नलिएर पनि असल नियतले होसियारी साथ त्यस्तो काम गर्दा निजलाई कुनै<br>क्षति वा हानि, नोक्सानी पुग्न गएमा त्यस्तो काम कसूर मानिने छैन। </div><div class="indent-paragraph"><span class="bold">स्पष्टीकरणः</span> दफा १६, १७ र यस दफाको प्रयोजनका लागि <span class="bold">“</span>भलाई<span class="bold">”</span> भन्नालेः </div><div class="alpha-list-item"> (क) आर्थिक रुपमा प्राप्त लाभलाई जनाउने छैन, </div><div class="alpha-list-item"> (ख) ज्यान लिने वा मनासिब कारण विना अङ्गभङ्ग गर्ने नियतले गरेको कामलाई<br>जनाउने छैन। </div><div class="numbered-list-item"> १९. <span class="bold">मञ्जुरी लिएर गरेको भए पनि कसूर मानिनेः</span> दफा १५, १६ वा १७ मा जुनसुकै कुरा<br>लेखिएको भए तापनि ती दफाहरुमा लेखिएको काम कानून बमोजिम अन्य कसूर मानिने<br>भएमा त्यस्तो काम मञ्जुरी लिएर गरेको भए पनि कसूर मानिनेछ। </div><div class="numbered-list-item"> २० <span class="bold">मञ्जुरीः</span> मञ्जुरी मौखिक वा लिखित रुपमा वा इशारा वा आचरणद्वारा व्यक्त गर्न<br>सकिनेछ । </div><div class="indent-paragraph"> तर देहायका अवस्थामा दिइएको मञ्जुरीलाई मञ्जुरी मानिने छैनः- </div><div class="alpha-list-item"> (क) तथ्यको भ्रममा परी वा कुनै किसिमको हानि, नोक्सानी हुन सक्ने<br>डर, त्रासमा परी कुनै व्यक्तिले मञ्जुरी दिएको र त्यस्तो मञ्जुरी<br>अनुसार काम गर्ने व्यक्तिलाई त्यस्तो मञ्जुरी त्यसरी दिइएको हो<br>भन्ने कुरा थाहा भएमा वा निजले विश्वास गर्नु पर्ने कुनै मनासिब<br>कारण भएमा, </div><!-- Page 9 --><div class="page-break"></div><div class="alpha-list-item"> (ख) मानसिक अस्वस्थताको कारणले आफूले दिएको मञ्जुरीको गुण,<br>दोष र परिणाम बुझ्न नसक्ने गरी होस ठेगानमा नरहेका बखत<br>कुनै व्यक्तिले मञ्जुरी दिएकोमा, </div><div class="alpha-list-item"> (ग) अठार वर्ष ननाघेको बालबालिकाले मञ्जुरी दिएकोमा, </div><div class="alpha-list-item"> (घ) अनुचित प्रभावमा परी मञ्जुरी दिएकोमा। </div><div class="numbered-list-item"> २१. <span class="bold">असल नियतले दिएको जानकारीबाट क्षति पुगेमा कसूर नहुनेः</span> कसैले कुनै व्यक्तिलाई<br>निजको भलाईको लागि असल नियतले दिएको कुनै कुराको सूचना वा जानकारीबाट<br>त्यस्तो व्यक्तिलाई कुनै क्षति पुग्न गएमा त्यस्तो काम कसूर मानिने छैन। </div><div class="numbered-list-item"> २२. <span class="bold">डर त्रासमा परी गरेको काम कसूर नहुनेः</span> (१) कसैले जोखिमी हातहतियार वा विषालु वा<br>विष्फोटक पदार्थ लिई कुनै व्यक्तिलाई निजले तत्काल कुनै काम नगरे निज वा निजको<br>नजिकको नातेदारको ज्यान लिने वा शारीरिक अङ्गभङ्ग गराउने डर त्रास देखाएको र<br>तत्काल त्यस्तो काम नगरे आफ्नो वा आफ्नो नजिकको नातेदारको ज्यान जान वा<br>शारीरिक अङ्गभङ्ग हुन सक्ने खतरा छ भनी विश्वास गर्नु पर्ने मनासिब कारण भई त्यस्तो<br>व्यक्तिले गरेको त्यस्तो काम कसूर मानिने छैन। </div><div class="indent-paragraph"> तर देहायको अवस्थामा त्यस्तो काम कसूर मानिने छः- </div><div class="alpha-list-item"> (क) ज्यान लिएको वा शारीरिक अङ्गभङ्ग गरेकोमा, </div><div class="alpha-list-item"> (ख) जवर्जस्ती करणी गरेकोमा, </div><div class="alpha-list-item"> (ग) राज्य बिरुद्धको कसूर गरेकोमा, वा </div><div class="alpha-list-item"> (घ) त्यस्तो काम गर्ने व्यक्ति आफैंले गर्दा वा आफूले कुनै काम<br>गरेको कारणबाट निज त्यस्तो डर त्रासको अवस्थामा पुगेकोमा। </div><div class="numbered-list-item indent-1"> (२) उपदफा (१) बमोजिम डर, त्रासमा पारी कसूर गराउने व्यक्तिलाई निज<br>आफैंले त्यस्तो कसूर गरे सरह कानून बमोजिम सजाय हुनेछ। </div><div class="numbered-list-item"> २३. <span class="bold">अन्य हानि, नोक्सानीबाट बचाउन असल नियतले गरेको काम कसूर नहुनेः</span> कसैलाई कुनै<br>हानि, नोक्सानी हुने कुनै काम तत्काल नगरे आफ्नो वा अरु कसैको जीउ, ज्यान वा </div><!-- Page 10 --><div class="page-break"></div><div class="indent-paragraph"> सम्पत्तिमा त्यसभन्दा ठूलो हानि, नोक्सानी हुने निश्चित भई आपराधिक नियत विना र<br>संभावित ठूलो हानि, नोक्सानी रोक्ने वा टार्ने उद्देश्यले असल नियतले त्यस्तो हानि,<br>नोक्सानी हुने काम गरेमा हानि पुग्न सक्छ भन्ने जानीजानी गरेको कारणले मात्र त्यस्तो<br>काम कसूर मानिने छैन। </div><div class="numbered-list-item"> २४. <span class="bold">निजी रक्षाको लागि गरेको काम कसूर नमानिनेः</span> (१) यस परिच्छेदको अधीनमा रही निजी<br>रक्षाको अधिकार प्रयोग गर्दा भए गरेको कुनै काम कसूर मानिने छैन। </div><div class="numbered-list-item indent-1"> (२) प्रत्येक व्यक्तिलाई आफ्नो वा अरु कसैको जिउ, ज्यान वा सम्पत्तिलाई कुनै<br>गैर कानूनी क्षतिबाट बचाउने अधिकार हुनेछ। </div><div class="numbered-list-item indent-1"> (३) यस दफा बमोजिम निजी रक्षाको अधिकार प्रयोग गर्दा तत्काल कुनै काम<br>नगरेमा आफ्नो वा अरु कसैको जीउ, ज्यान वा सम्पत्तिलाई कुनै गैर कानूनी क्षतिबाट<br>बचाउन सकिदैन भन्ने मनासिब *विश्वास भएमा वा विश्वास गर्नु पर्ने मनासिब कारण<br>भएमा मात्र प्रयोग गर्नु पर्नेछ । </div><div class="numbered-list-item"> २५. <span class="bold">निजी रक्षाको अधिकारमा बन्देजः</span> (१) दफा २४ मा जुनसुकै कुरा लेखिएको भए तापनि<br>देहायको अवस्थामा वा कामका बिरुद्ध निजी रक्षाको अधिकार प्राप्त हुन सक्ने छैनः- </div><div class="alpha-list-item"> (क)<br>कसैको जिउ वा सम्पत्तिमा गैर कानूनी क्षति पुर्याउने काम हुँदाका<br>बखत त्यस्तो क्षतिबाट बचाउन तत्काल सार्वजनिक अधिकारीको<br>संरक्षण वा मद्दत उपलब्ध हुने वा हुन सक्ने अवस्था भएकोमा, </div><div class="alpha-list-item"> (ख) जसको जिउ वा सम्पत्तिमा क्षति पुगेको हो त्यस्तो व्यक्तिले नै<br>क्षति पुर्याउने व्यक्तिलाई उत्तेजित गरेको कारणबाट त्यसरी क्षति<br>पुगेकोमा, </div><div class="alpha-list-item"> (ग) अदालतको फैसला वा आदेश अनुसार कुनै राष्ट्रसेवकले असल<br>नियतले कुनै काम गरेकोमा, </div><div class="alpha-list-item"> (घ) कुनै राष्ट्रसेवकले आफ्नो पदीय अधिकारको प्रयोगमा असल<br>नियतले कुनै काम गरेकोमा, </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 11 --><div class="page-break"></div><div class="alpha-list-item"> (ङ) कुनै राष्ट्रसेवकले आफ्नो पदीय अधिकारको प्रयोगमा असल<br>नियतले दिएको निर्देशन अनुसार कसैले कुनै काम गरेकोमा। </div><div class="numbered-list-item indent-1"> (२) उपदफा (१) मा जुनसुकै कुरा लेखिएको भए तापनि देहायको अवस्थामा<br>कुनै व्यक्ति निजी रक्षाको अधिकारबाट बञ्चित हुने छैनः - </div><div class="nested-alpha-list-item"> (क) उपदफा (१) को खण्ड (ग) मा उल्लिखित काम गर्ने व्यक्ति<br>राष्ट्रसेवक हो र निज अदालतको फैसला वा आदेशानुसार काम<br>गर्दैछ भन्ने कुरा जानकारी हुने वा विश्वास गर्ने मनासिब कारण<br>नभएमा वा निजको परिचय वा सो काम गर्न पाएको अधिकारपत्र<br>माग गर्दा पनि निजले आफ्नो परिचय नदिएमा वा त्यस्तो काम<br>गर्न पाएको अधिकारपत्र नदेखाएमा, </div><div class="nested-alpha-list-item"> (ख) उपदफा (१) को खण्ड (घ) मा उल्लिखित काम गर्ने व्यक्ति<br>राष्ट्रसेवक हो भन्ने कुरा जानकारी हुने वा विश्वास गर्नु पर्ने मनासिब<br>कारण नभएमा, </div><div class="nested-alpha-list-item"> (ग) उपदफा (१) को खण्ड (ङ) मा उल्लिखित काम गर्ने व्यक्तिले<br>त्यस्तो काम कुनै राष्ट्रसेवकको निर्देशनमा गरिरहेको हो भन्ने कुरा<br>जानकारी हुने वा विश्वास गर्नु पर्ने मनासिब कारण नभएमा वा<br>त्यस्तो निर्देशन अनुसार त्यस्तो काम गर्न लागेको हो भन्ने कुरा<br>निजले जानकारी नदिएमा वा त्यस्तो काम गर्न अधिकारपत्र<br>भएकोमा माग गर्दा पनि त्यस्तो अधिकार पत्र नदेखाएमा। </div><div class="numbered-list-item indent-1"> (३) दफा २४ वा यस दफा अन्तर्गत निजी रक्षाको अधिकार प्रयोग गर्दा त्यस्तो<br>रक्षा गर्नको लागि आवश्यक पर्ने मनासिब बलभन्दा बढी बल प्रयोग गर्न सकिने छैन। </div><div class="numbered-list-item"> २६. <span class="bold">ज्यान लिने अधिकार नहुनेः</span> (१) यस परिच्छेद बमोजिम निजी रक्षाको अधिकार प्रयोग<br>गर्दा कसैलाई कसैको ज्यान लिने अधिकार हुनेछैन । </div><div class="numbered-list-item indent-1"> (२) उपदफा (१) मा जुनसकै कुरा लेखिएको भए तापनि दफा २५ को उपदफा<br>(३) को अधीनमा रही देहायको अवस्थामा निजी रक्षाको अधिकार प्रयोग गर्दा कसैको<br>ज्यान गएकोमा त्यस्तो काम कसूर मानिने छैनः - </div><!-- Page 12 --><div class="page-break"></div><div class="nested-alpha-list-item"> (क) आफू वा अरु कसैमाथि भएको आक्रमण बिरुद्ध तत्काल रक्षा<br>नगर्दा आफ्नो वा अरु कसैको ज्यान जान वा आफू वा अरु<br>कसैलाई गम्भीर चोट लाग्न वा अङ्गभङ्ग हुन सक्छ भन्ने मनासिब<br>विश्वास भएमा, </div><div class="nested-alpha-list-item"> (ख) जवर्जस्ती करणी गर्ने नियतले आक्रमण गरेको हो भन्ने मनासिब<br>विश्वास भई वा जवर्जस्ती करणी गर्दाका बखत वा गरिसके पछि<br>पीडितबाट तत्काल कुनै काम भएकोमा, </div><div class="nested-alpha-list-item"> (ग) ज्यान मार्ने, बन्धक वा अपहरण गराउन मुक्ति रकम लिने,<br>जवर्जस्ती करणी गर्ने, अङ्गभङ्ग गर्ने नियतले शरीर बन्धक लिएकोमा<br>वा अपहरण गरेकोमा, </div><div class="nested-alpha-list-item"> (घ) मानिस बस्ने, पूजा वा प्रार्थना गर्ने, सम्पत्ति राख्ने कुनै घर, पाल वा<br>सवारी साधनलाई घेराबन्दी गरी, जोखिमपूर्ण हातहतियार प्रयोग<br>गरी, आगो लगाई वा विष्फोटक पदार्थ प्रयोग गरी क्षति पुर्याउन<br>खोजेकोमा, </div><div class="nested-alpha-list-item"> (ङ) डाँकाको कसूर बिरुद्ध रक्षा गर्नु परेमा, </div><div class="nested-alpha-list-item"> (च) कुनै व्यक्तिको वैयक्तिक सुरक्षा वा नेपाल सरकार, प्रदेश सरकार<br>वा स्थानीय तह वा नेपाल सरकार, प्रदेश सरकार वा स्थानीय<br>तहको पूर्ण वा अधिकांश स्वामित्व वा नियन्त्रण भएको सङ्गठित<br>संस्थाको सम्पत्ति वा सार्वजनिक सम्पत्तिको सुरक्षाका लागि<br>अधिकार प्राप्त अधिकारीको आदेशबाट खटिएको सुरक्षाकर्मीले<br>त्यस्तो व्यक्ति वा सम्पत्ति बिरुद्ध भएको आक्रमण रोक्न तत्काल<br>प्रतिकार गर्नु परेकोमा। </div><div class="numbered-list-item"> २७. <span class="bold">मामुली हानि, नोक्सानी भएकोमा कसूर नहुनेः</span> साधारण समझको व्यक्तिले गरेको मामुली<br>किसिमको हानि, नोक्सानीलाई कसूर मानिने छैन। </div><div class="numbered-list-item"> २८. <span class="bold">बालबालिकाबाट गराएको कसुरमा उमेर पुगेकोलाई सजाय हुनेः</span> कसैले कुनै<br>बालबालिकालाई फकाई, सिकाई वा प्रभावमा पारी कुनै कसूर गर्न लगाएको रहेछ भने </div><!-- Page 13 --><div class="page-break"></div><div class="indent-paragraph"> त्यसरी कसूर गर्न लगाउने व्यक्तिलाई निज आफैले त्यस्तो कसूर गरे सरह सजाय<br>हुनेछ । </div><div class="numbered-list-item"> २९. <span class="bold">निरपेक्ष दायित्व (स्ट्रीक्ट लायविलिटि) हुने कसुरमा आपराधिक मनसाय परीक्षण नहुनेः</span><br>यस संहिता वा कानून बमोजिम निरपेक्ष आपराधिक दायित्व हुने कसूरमा त्यस्तो कसूर<br>मनसायपूर्वक गरेको हो वा होइन भन्ने कुरा परीक्षण हुने छैन। </div><div class="numbered-list-item"> ३०. <span class="bold">सङ्गठित संस्थाबाट भएको कसुरमा काम गर्ने गराउनेको आपराधिक दायित्व हुनेः</span> कुनै फर्म,<br>कम्पनी वा सङ्गठित संस्थाले यस संहिता वा कानून बमोजिम कसूर मानिने कुनै काम<br>गरेको वा गराएकोमा जसले त्यस्तो काम गरे वा गराएको हो सोही व्यक्ति जिम्मेवार<br>हुनेछ र त्यस्तो व्यक्ति किटान हुन नसकेमा फर्मको हकमा त्यस्ता काम गर्ने सम्बन्धित<br>धनी वा हिस्सेदारहरु र कम्पनी वा सङ्गठित संस्था भए त्यस्तो काम गर्ने वा गराउने<br>सञ्चालक, प्रबन्ध सञ्चालक, महाप्रबन्धक र त्यस्तो व्यक्ति पनि किटान हुन नसकेमा त्यस्तो<br>संस्थाको कार्यकारी प्रमुखले आपराधिक दायित्व व्यहोर्नु पर्नेछ । </div><div class="numbered-list-item"> ३१. <span class="bold">समूहबाट भएको कसुरमा सबै सदस्यलाई सजाय हुनेः</span> दुई वा दुईभन्दा बढी व्यक्तिको<br>समूहबाट कुनै कसूर भएकोमा सो समूहका सबै सदस्यलाई त्यस्तो कसूरको सजाय<br>हुनेछ । </div><div class="numbered-list-item"> ३२. <span class="bold">अपराध पीडितलाई मुद्दाको कारबाहीको जानकारी र क्षतिपूर्ति पाउने हक हुनेः</span> (१) अपराध<br>पीडितलाई आफू पीडित भएको मुद्दाको अनुसन्धान तथा कारबाही सम्बन्धी जानकारी<br>पाउने हक हुनेछ। </div><div class="numbered-list-item indent-1"> (२) अपराध पीडितलाई कानून बमोजिम सामाजिक पुनःस्थापना र क्षतिपूर्ति<br>सहितको न्याय पाउने हक हुनेछ। </div><div class="document-subtitle text-center bold">परिच्छेद - ३</div><div class="document-subtitle text-center bold">आपराधिक षड्यन्त्र, उद्योग, दुरुत्साहन र मतियार</div><div class="numbered-list-item"> ३३. <span class="bold">आपराधिक षड्यन्त्र गर्न नहुनेः</span> (१) कसैले कुनै आपराधिक षड्यन्त्र गर्न हुँदैन। </div><!-- Page 14 --><div class="page-break"></div><div class="numbered-list-item indent-1"> (२) दुई वा दुईभन्दा बढी व्यक्तिहरुले कुनै कसूर गर्न वा गराउन मन्जुर गरी<br>कुनै एकजना मात्र वा दुई वा दुईभन्दा बढी व्यक्तिहरुले कुनै कार्य गरेमा निजहरुले<br>आपराधिक षड्यन्त्र गरेको मानिने छ। </div><div class="numbered-list-item indent-1"> (३) जघन्य वा गम्भीर प्रकृतिको कसूरको आपराधिक षड्यन्त्र गर्ने वा गराउने<br>व्यक्तिलाई यस संहितामा अन्यत्र छुट्टै सजायको व्यवस्था भएकोमा सोही बमोजिम र<br>नभएकोमा देहाय बमोजिम सजाय हुनेछः- </div><div class="alpha-list-item"> (क) आपराधिक षड्यन्त्र बमोजिमको कसूर गरेको भए त्यस्तो कसूर<br>गरे सरहको सजाय, </div><div class="alpha-list-item"> (ख) आपराधिक षड्यन्त्र बमोजिमको कसूर नभई अन्य कसूर भएकोमा<br>त्यस्तो कसूर त्यस्तो षड्यन्त्र कार्यान्वयनको सिलसिलामा वा<br>त्यसैको सम्भावित परिणामस्वरुप भएको रहेछ भने त्यस्तो कसूर<br>बापत हुने सजाय, </div><div class="alpha-list-item"> (ग) आपराधिक षड्यन्त्र बमोजिमको कसूरको अतिरिक्त अन्य कसूर<br>पनि भएकोमा त्यस्तो कसूर पनि सोही षडयन्त्र कार्यान्वयनको<br>सिलसिलामा वा त्यसैको सम्भावित परिणामस्वरुप भएको रहेछ<br>भने त्यस्तो कसूरको समेत थप सजाय, </div><div class="alpha-list-item"> (घ) आपराधिक षडयन्त्र गर्ने कार्य पूरा भई नसकेको भएमा त्यस्तो<br>कसूरमा हुने सजायको आधा सजाय। </div><div class="numbered-list-item"> ३४. <span class="bold">कसूर गर्ने उद्योग गर्न नहुनेः</span> (१) कसैले कुनै कसूर गर्ने उद्योग गर्न हुँदैन। </div><div class="numbered-list-item indent-1"> (२) जुन कसूरको उद्योग भएको हो त्यस्तो कसूर हुन असम्भव भएमा पनि<br>उद्योग गरेको मानिनेछ । </div><div class="numbered-list-item indent-1"> (३) यस संहितामा अन्यथा व्यवस्था भएकोमा बाहेक कसूर गर्न उद्योग गर्ने वा<br>गराउने व्यक्तिलाई त्यस्तो कसूरको लागि तोकिएको सजायको आधा सजाय हुनेछ। </div><div class="numbered-list-item"> ३५. <span class="bold">दुरुत्साहन दिन नहुनेः</span> (१) कसैले कसैलाई कुनै कसूर गर्न दुरुत्साहन दिनु हुँदैन। </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 15 --><div class="page-break"></div><div class="numbered-list-item indent-1"> (२) उपदफा (१) को प्रयोजनको लागि कसैले कसैलाई कुनै कसूर गर्न<br>उक्साएमा निजले दुरुत्साहन दिएको मानिनेछ । </div><div class="numbered-list-item indent-1"> (३) दुरुत्साहन दिने व्यक्तिलाई यस संहितामा छुट्टै सजायको व्यवस्था गरिएकोमा<br>सोही बमोजिम र नगरिएकोमा देहाय बमोजिम सजाय हुनेछः– </div><div class="alpha-list-item"> (क) दुरुत्साहन दिए बमोजिम कसूर भएको भए निज स्वयंले कसूर गरे<br>सरहको सजाय, </div><div class="alpha-list-item"> (ख) दुरुत्साहन दिए बमोजिम कसूर भई नसकेकोमा सो कसूरका लागि<br>तोकिएको सजायको आधा सजाय। </div><div class="numbered-list-item indent-1"> (४) कुनै व्यक्तिलाई एउटा कसूर गर्न दुरुत्साहन दिएकोमा त्यस्तो व्यक्तिले<br>त्यस्तो दुरुत्साहनको प्रभाव वा सम्भावित परिणाम स्वरुप कुनै अर्को कसूर गरेमा<br>दुरुत्साहन दिने व्यक्तिलाई त्यस्तो कसूर पनि निज स्वयंले गरे सरह सजाय हुनेछ। </div><div class="numbered-list-item"> ३६. <span class="bold">मतियार हुन नहुनेः</span> (१) कुनै व्यक्ति कुनै कसूरको मतियार हुनु हुँदैन। </div><div class="numbered-list-item indent-1"> (२) कुनै कसूर गर्ने नियतले त्यस्तो कसूर वा अन्य कसूर गर्न सहयोग पुर्याउने<br>वा कसूर गरिसकेपछि कसूरदारलाई भगाउने, लुकाउने वा कसूर गर्न वा गराउन साधन<br>उपलब्ध गराउने वा अन्य कुनै किसिमले सहयोग पुर्याउने व्यक्ति मतियार मानिनेछ। </div><div class="numbered-list-item indent-1"> (३) मतियारलाई देहाय बमोजिम सजाय हुनेछः– </div><div class="alpha-list-item"> (क) आपराधिक षड्यन्त्रमा संलग्न भई कसूर गर्ने, साधन वा ठाँउ<br>उपलव्ध गराइदिने, जसको बिरुद्ध कसूर गरिएको हो त्यस्तो<br>व्यक्तिलाई निजी रक्षाको अधिकारबाट बञ्चित गराउने वा कसूर<br>गर्न आदेश वा सल्लाह दिनेलाई त्यस्तो कसूर निजले गरे सरहको<br>सजाय, </div><div class="alpha-list-item"> (ख) खण्ड (क) मा लेखिएको बाहेक अन्य मतियार भए कसूर भए<br>गरेको काममा निजको संलग्नताको मात्रा अनुसार त्यस्तो कसूर<br>गरे बापत हुने सजायको बढीमा आधासम्म सजाय। </div><!-- Page 16 --><div class="page-break"></div><div class="numbered-list-item"> ३७ <span class="bold">हदम्याद लागू हुनेः</span> यस संहितामा कुनै कसूरका सम्बन्धमा व्यवस्था गरिएको उजुरगर्ने<br>हदम्याद त्यस्तो कसूरको षड्यन्त्र, उद्योग, दुरुत्साहन वा मतियारको सम्बन्धमा समेत लागू<br>हुनेछ । </div><div class="document-subtitle text-center bold">परिच्छेद-४</div><div class="document-subtitle text-center bold">कसूरको गम्भीरता बढाउने तथा घटाउने अवस्थाहरु</div><div class="numbered-list-item"> ३८. <span class="bold">कसूरको गम्भीरता बढाउने अवस्थाः</span> यस संहिताको प्रयोजनका लागि देहायका अवस्थाहरु<br>विद्यमान रहेमा कसूरको गम्भीरता बढाएको मानिने छः </div><div class="alpha-list-item"> (क) राष्ट्रपति वा सरकार प्रमुख वा विदेशी राज्य प्रमुखको बिरुद्ध कसूर गरेको, </div><div class="alpha-list-item"> (ख) राष्ट्रपति वा सरकार प्रमुख वा विदेशी राज्य प्रमुखको उपस्थितिमा कसूर<br>गरेको, </div><div class="alpha-list-item"> (ग) विश्वासको दुरुपयोग गरी कसूर गरेको, </div><div class="alpha-list-item"> (घ) कुनै सार्वजनिक पदको लाभ उठाई वा दुरुपयोग गरी कसूर गरेको, </div><div class="alpha-list-item"> (ङ) सार्वजनिक पद धारण गरेको व्यक्तिले आफ्नो पदीय कर्तव्य पालन गर्न<br>लागेकोमा बाधा पुर्याउने वा निजलाई कुनै गैरकानूनी काम गर्न लगाउने<br>नियतले कसूर गरेको, </div><div class="alpha-list-item"> (च) कुनै सरकारी कार्यालय, सार्वजनिक कार्यालय वा धार्मिक स्थलमा कसूर<br>गरेको, </div><div class="alpha-list-item"> (छ) पाँच वा पाँचभन्दा बढी व्यक्तिहरु समूहमा आवद्ध भई कसूर गरेको, </div><div class="alpha-list-item"> (ज) सार्वजनिक शान्ति खलबलिएको, बाढी, पहिरो, भूकम्प वा त्यस्तै प्रकृतिको<br>दैवी प्रकोप भएको महामारी फैलिएको, अनिकाल परेको वा त्यस्तै<br>किसिमको अन्य कुनै सङ्कटको लाभ लिई कसूर गरेको, </div><div class="alpha-list-item"> (झ) हातहतियार वा विषालु वा विष्फोटक पदार्थ साथमा लिई वा प्रयोग गरी<br>वा विद्युत प्रवाह गरी वा विद्युतीय उपकरण प्रयोग गरी कसूर गरेको वा<br>हातहतियार वा विषालु वा विष्फोटक पदार्थ लिएको मानिसको मद्दतबाट<br>कसूर गरेको, </div><!-- Page 17 --><div class="page-break"></div><div class="alpha-list-item"> * (झ१) तेजाब, अन्य घातक रासायनिक वा ज्वलनशील पदार्थ कसैमाथि प्रहार वा<br>प्रयोग गरी वा कसैलाई सेवन गराई कसूर गरेको, </div><div class="alpha-list-item"> (ञ) एक पटक कैद सजाय पाएको कसूरदारले पुनः कसूर गरेको, </div><div class="alpha-list-item"> (ट) कुनै पारितोषिक वा आश्वासन वा *लाभ पाई वा लाभ पाउने प्रलोभनमा<br>परी कसूर गरेको, </div><div class="alpha-list-item"> (ठ) आफ्नो संरक्षण वा नियन्त्रणमा रहेको व्यक्ति वा जिम्मामा रहेको<br>सम्पत्तिको बिरुद्ध कसूर गरेको, </div><div class="alpha-list-item"> (ड) कसैलाई *यातना दिई वा क्रूर, अमानवीय वा अपमानजन्य व्यवहार गरी<br>कसूर गरेको, </div><div class="alpha-list-item"> (ढ) एकै वारदातमा एकभन्दा बढी कसूर गरेको, </div><div class="alpha-list-item"> (ण) एकै वारदातमा एकभन्दा बढी व्यक्तिका बिरुद्ध कसूर गरेको, </div><div class="alpha-list-item"> (त) कसैलाई अपहरण गरी वा शरीर बन्धक लिई कसूर गरेको, </div><div class="alpha-list-item"> (थ) थुना, हिरासत, कैद स्थानमा रहेको व्यक्ति बिरुद्ध कसूर गरेको, </div><div class="alpha-list-item"> (द) कुनै व्यक्तिको सुरक्षाको कर्तव्य भएका व्यक्तिले आफूले सुरक्षा गर्नु पर्ने<br>व्यक्ति बिरुद्ध कसूर गरेको, </div><div class="alpha-list-item"> (ध) कुनै जात, जाति वा सम्प्रदायको अस्तित्व नै विनाश गर्ने गरी जातिहत्या<br>(जेनोसाइड) को उद्देश्यले कसूर गरेको, </div><div class="alpha-list-item"> (न) कुनै जात, जाति, धार्मिक वा साँस्कृतिक समुदाय बिरुद्ध घृणा उत्पन्न गर्ने<br>उद्देश्यले कसूर गरेको, </div><div class="alpha-list-item"> (प) मानवता विरुद्धको कसूर गरेको, </div><div class="alpha-list-item"> (फ) नियोजित वा सङ्गठित रुपमा कसूर गरेको, </div><div class="footer-note">• फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९ द्वारा थप।</div><div class="footer-note">□ मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><div class="footer-note">○ मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप।</div><!-- Page 18 --><div class="page-break"></div><div class="alpha-list-item"> (ब) पचहत्तर वर्षमाथिको वृद्धावस्था वा शारीरिक वा मानसिक अस्वस्थताले<br>गर्दा होस ठेगानमा नरहेको वा अपाङ्गताको कारणले आफ्नो बचाउ गर्न<br>सक्ने स्थितिमा नभएको व्यक्ति वा बालबालिकाको विरुद्ध कसूर गरेको, </div><div class="alpha-list-item"> (भ) सवारी वा विमान दुर्घटना वा प्राकृतिक प्रकोप पर्दा उद्धार गर्ने काममा<br>खटिँदा कसूर गरेको, </div><div class="alpha-list-item"> (म) एकपटक कुनै कसूरबाट पीडित भैसकेको व्यक्तिका बिरुद्ध सोही<br>कसूरदारले अर्को कसूर गरेको। </div><div class="numbered-list-item"> ३९. <span class="bold">कसूरको गम्भीरता घटाउने अवस्थाः</span> यस संहिताको प्रयोजनको लागि देहायका अवस्थाहरु<br>विद्यमान रहेमा कसूरको गम्भीरता घटाएको मानिनेछः- </div><div class="alpha-list-item"> (क) कसूरदारको उमेर अठार वर्षभन्दा कम वा पचहत्तर वर्षभन्दा माथि भएको, </div><div class="alpha-list-item"> (ख) कसूरदारको कसूर गर्ने नियत नभएको, </div><div class="alpha-list-item"> (ग) जुन व्यक्तिको बिरुद्ध कसूर भएको छ त्यस्तो व्यक्तिले कसूरदारलाई<br>कसूर हुनुभन्दा तत्कालअघि उत्तेजित गरेको वा धम्की दिएको, </div><div class="alpha-list-item"> (घ) कसूरदार वा निजको कुनै नजिकको नातेदारका बिरुद्ध गरिएको कुनै<br>गम्भीर कसूरको प्रतिकारको रुपमा तत्कालै कसूर भएको, </div><div class="alpha-list-item"> (ङ) कसूरदारले स्वेच्छाले कसूर स्वीकार गरेको वा त्यस्तो कसूर गरे बापत<br>पश्चाताप गरेको, </div><div class="alpha-list-item"> (च) कसूरदारले सम्बन्धित अधिकारी समक्ष आत्मसर्मपण गरेको, </div><div class="alpha-list-item"> (छ) कसूरदारले आफूले गरेको कसूर स्वीकार गरी पीडितलाई क्षतिपूर्ति<br>दिइसकेको वा दिन मञ्जुर गरेको, </div><div class="alpha-list-item"> (ज) शारीरिक, मानसिक तथा अपाङ्गताको कारणले गर्दा कसूरदारको क्षमता<br>ह्रास भएको, </div><div class="alpha-list-item"> (झ) पीडित पक्ष र समाजलाई हुन गएको हानि, नोक्सानीको मात्रा उल्लेखनीय<br>नदेखिएको, </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 19 --><div class="page-break"></div><div class="alpha-list-item"> (ञ) अदालतमा साँचो कुरा व्यक्त गरी न्यायिक प्रकृयामा सहयोग पुर्याएको, </div><div class="alpha-list-item"> (ट) कसूर स्वीकार गरी भविष्यमा फौजदारी कसूर नगर्ने प्रतिवद्धता व्यक्त<br>गरेको, </div><div class="alpha-list-item"> (ठ) कसैको बहकाउ वा दबाबमा अपराध गरेको। </div><div class="document-subtitle text-center bold">परिच्छेद - ५</div><div class="document-subtitle text-center bold">सजाय र अन्तरिम क्षतिपूर्ति सम्बन्धी व्यवस्था</div><div class="numbered-list-item"> ४०. <span class="bold">सजायका प्रकारः</span> (१) यस संहितामा उल्लिखित कसूर गरे बापत हुने सजाय देहाय<br>बमोजिम हुने छन्ः- </div><div class="alpha-list-item"> (क) जन्म कैद, </div><div class="alpha-list-item"> (ख) कैद, </div><div class="alpha-list-item"> (ग) जरिबाना, </div><div class="alpha-list-item"> (घ) कैद र जरिबाना, </div><div class="alpha-list-item"> (ङ) क्षतिपूर्ति, </div><div class="alpha-list-item"> (च) जरिबाना वा क्षतिपूर्ति नतिरे बापतको कैद, </div><div class="alpha-list-item"> (छ) कैदको सट्टा सुधार गृह वा सामुदायिक सेवा। </div><div class="numbered-list-item indent-1"> (२) कानूनमा कुनै कसूर बापत सर्वस्वको सजाय हुने रहेछ भने यो संहिता<br>प्रारम्भ भएपछि त्यस्तो कसूरमा सजाय गर्दा सर्वस्व हुने गरी सजाय गरिने छैन। </div><div class="numbered-list-item indent-1"> (३) यस दफामा अन्यत्र जुनसुकै कुरा लेखिएको भए तापनि एक रुपैयाँभन्दा कम<br>जरिबाना र एक दिनभन्दा कम कैद हुने गरी सजाय गरिने छैन। </div><div class="numbered-list-item"> ४१. <span class="bold">जन्म कैद हुनेः</span> यस संहितामा अन्यत्र जुनसुकै कुरा लेखिएको भए तापनि देहायको कुनै<br>कसूर गर्ने कसूरदारलाई जन्मकैदको सजाय गर्दा त्यस्तो कसूरदार जीवित रहेसम्म कैद<br>गर्नु पर्नेछः - </div><div class="alpha-list-item"> (क) क्रूर यातना दिई वा निर्ममतापूर्वक ज्यान मारेको, </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 20 --><div class="page-break"></div><div class="alpha-list-item"> (ख) वायुयान अपहरण गरी वा वायुयान विष्फोट गरी ज्यान मारेको, </div><div class="alpha-list-item"> (ग) अपहरण गरी वा शरीरबन्धक लिई ज्यान मारेको, </div><div class="alpha-list-item"> (घ) सार्वजनिक रुपमा उपभोग हुने पेय वा खाद्य पदार्थमा विष हाली ज्यान<br>मारेको, </div><div class="alpha-list-item"> (ङ) कुनै जात, जाति वा सम्प्रदायको अस्तित्व नै <span class="bold">*विनाश</span> गर्ने गरी जातिहत्या<br>(जेनोसाइड) गरेको वा गर्ने उद्देश्यले कसूर गरेको वा </div><div class="alpha-list-item"> (च) जवर्जस्ती करणी गरी ज्यान मारेको। </div><div class="numbered-list-item"> ४२. <span class="bold">जन्म कैदको गणनाः</span> दफा ४१ मा उल्लिखित अवस्थामा बाहेक जन्म कैदको सजाय<br>गणना गर्दा पच्चीस वर्ष कैद सजाय हने गरी गणना गर्नु पर्नेछ। </div><div class="numbered-list-item"><span class="bold">*४३. एकीकृत कसूर बापत थप सजाय हुनेः</span> (१) कुनै व्यक्तिले एउटै वारदातमा एकभन्दा बढी<br>कसूर गरेमा त्यस्तो व्यक्तिले एकीकृत कसूर गरेको मानिनेछ। </div><div class="numbered-list-item indent-1"> (२) उपदफा (१) बमोजिमको एकीकृत कसूर गर्ने कसूरदारलाई सजाय गर्दा<br>सबैभन्दा बढी सजाय हुने कसूर बापतको सजाय र त्यसपछिको अधिकतम सजाय हुने<br>अर्को कसूर बापतको सजायको आधा सजाय थप गरी सजाय गर्नु पर्नेछ । </div><div class="indent-paragraph"> तर जन्मकैदको सजाय हुने अवस्थाको कसूरदारको हकमा यो उपदफा लागू हुने<br>छैन। </div><div class="numbered-list-item"><span class="bold">*४४. थप सजाय हुनेः</span> (१) जघन्य वा गम्भीर कसूरमा सजाय पाएको व्यक्तिले अर्को कसूर<br>गरेमा निजले पछिल्लो पटक गरेको कसूरमा हुने सजायको दोब्बरसम्म सजाय हुनेछ। </div><div class="indent-paragraph"> तर जन्म कैदको सजाय पाएको कसूरदारको हकमा यो दफा लागू हुने छैन। </div><div class="numbered-list-item indent-1"> (२) उपदफा (१) बमोजिमको कसूर बाहेक अन्य कसूरमा सजाय पाएको<br>व्यक्तिले त्यस्तो सजाय भुक्तान गरेको पाँच वर्षभित्र अर्को कसूर गरेमा निजलाई पछिल्लो<br>पटक गरेको सजायको दोब्बरसम्म सजाय हुनेछ । </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 21 --><div class="page-break"></div><div class="numbered-list-item"> ४५. <span class="bold">बालबालिकालाई हुने सजायः</span> (१) कानून बमोजिम कसूर ठहरिने कुनै काम गर्ने व्यक्तिको<br>उमेर त्यस्तो काम गर्दाका बखत दश वर्ष पुगेको रहेनछ भने निजलाई कुनै सजाय हुने<br>छैन। </div><div class="numbered-list-item indent-1"> (२) दश वर्ष वा दश वर्षभन्दा माथि र चौध वर्षभन्दा कम उमेर भएको<br>व्यक्तिले कानून बमोजिम जरिबाना हुने कुनै कसूर गरेकोमा जरिबाना नगरी निजलाई<br>सम्झाई बुझाई गर्नु पर्नेछ र कैद हुने कसूर गरेकोमा कसूर हेरी छ महिनासम्म कैद<br>सजाय गर्न वा कैद नगरी बढीमा एक वर्षसम्म सुधार गृहमा राख्न सकिनेछ । </div><div class="numbered-list-item indent-1"> (३) चौध वर्ष वा चौध वर्षभन्दा माथि र सोह्र वर्षभन्दा कम उमेरको व्यक्तिले<br><span class="form-field large"></span> कुनै कसूर गरेमा निजलाई उमेर पुगेको व्यक्तिलाई कानून बमोजिम हुने<br>सजायको आधा सजाय हुनेछ। </div><div class="numbered-list-item indent-1"> (४) सोह्र वर्ष वा सोह्र वर्षभन्दा माथि र अठार वर्षभन्दा कम उमेरको व्यक्तिले<br><span class="form-field large"></span> कुनै कसूर गरेमा निजलाई उमेर पुगेको व्यक्तिलाई कानून बमोजिम हुने<br>सजायको दुई तिहाई सजाय हुनेछ। </div><div class="numbered-list-item indent-1"> □ (५) उपदफा (२), ९३) र (४) मा जुनसुकै कुरा लेखिएको भए तापनि सोह्र<br>वर्ष उमेर पूरा नभएका बालबालिकालाई सजाय गर्दा जघन्य कसूर, गम्भीर कसूर वा<br>पटके रुपमा कसूर गरेकोमा बाहेक कैदको सजाय गर्नु हुँदैन। </div><div class="numbered-list-item"> ४६. <span class="bold">जरिबाना बापत कैद गर्न सकिनेः</span> (१) कुनै कसूरदारलाई तोकिएको जरिबाना निजको<br>सम्पत्तिबाट असूल उपर गरिनेछ। निजको कुनै सम्पत्ति नभएमा वा त्यसरी जरिबाना<br>बापतको रकम निजबाट असूल उपर हुन नसकेमा निजलाई कैद गर्न सकिनेछ। </div><div class="numbered-list-item indent-1"> (२) उपदफा (१) बमोजिम कैद निर्धारण गर्दा देहाय बमोजिम गर्नु पर्नेछः- </div><div class="alpha-list-item"> (क) कैद र जरिबाना दुवै सजाय हुने ठहर भएको कसूरमा जरिबाना<br>नतिरे बापतको कैद निर्धारण गर्दा दश वर्षभन्दा बढी नहुने गरी<br>कैद गर्नु पर्नेछ । </div><div class="footer-note">X मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा झिकिएको।</div><div class="footer-note">Π मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप।</div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 22 --><div class="page-break"></div><div class="alpha-list-item"> (ख) कैद वा जरिबानामध्ये कुनै वा दुवै सजाय हुन सक्ने कसूरमा<br>जरिबाना मात्रको सजाय भई त्यस्तो जरिबाना नतिरे बापतको कैद<br>निर्धारण गर्दा त्यस्तो कसूरमा हुन सक्ने कैदको उपल्लो हदको<br>आधाभन्दा बढी नहुने गरी कैद गर्नु पर्नेछ। </div><div class="alpha-list-item"> (ग) जरिबाना मात्र सजाय हुने कसूरमा जरिबानाको सजाय भई सो<br>नतिरे बापत कैद निर्धारण गर्दा दुई वर्षभन्दा बढी नहुने गरी<br>कैद गर्नु पर्नेछ। </div><div class="numbered-list-item indent-1"> (३) उपदफा (२) मा जुनसुकै कुरा लेखिएको भए तापनि अठार वर्ष उमेर<br>नपुगेको बालबालिकाको हकमा जरिबाना बापत कैद गर्दा देहाय बमोजिम गर्नु पर्नेछः– </div><div class="alpha-list-item"> (क) जरिबाना मात्र हुने वा कैद वा जरिबानामध्ये कुनै एक सजाय हुने<br>कसूरमा जरिबाना नतिरेकोमा कैद नगरी जरिबाना मिनाह गर्नु<br>पर्नेछ । </div><div class="alpha-list-item"> (ख) कैद वा जरिबाना वा दुवै सजाय हुने कसूरमा जरिबाना मात्र<br>सजाय भएकोमा त्यस्तो जरिबाना नतिरे बापत कैद निर्धारण गर्नु<br>पर्दा तीन महिनाभन्दा बढी नहुने गरी कैद गर्नु पर्नेछ। </div><div class="alpha-list-item"> (ग) चौध वर्ष उमेर पुगेको तर अठार वर्षभन्दा कम उमेर भएको<br>व्यक्तिलाई उपदफा (२) बमोजिम कैद निर्धारण गर्दा अठार वर्ष<br>उमेर पुगेको व्यक्तिलाई गर्नु पर्ने कैद सजायको आधाभन्दा बढी<br>नहुने गरी कैद गर्नु पर्नेछ । </div><div class="numbered-list-item"> ४७. <span class="bold">सजाय छुट दिन सकिनेः</span> (१) कुनै कसूरदारले आफूले गरेको कसूर स्वीकार गरी त्यस्तो<br>कसूरका सम्बन्धमा प्रमाण जुटाउन, अन्य अभियुक्त वा त्यसको गिरोह वा मतियारलाई<br>पक्राउ गर्न वा अनुसन्धान वा अभियोजन पक्ष वा अदालतलाई सघाउ पुर्याएकोमा कानून<br>बमोजिम हुने सजायको बढीमा पचास प्रतिशतसम्म सजाय छुट दिन सकिनेछ। </div><div class="numbered-list-item indent-1"> (२) उपदफा (१) मा जुनसुकै कुरा लेखिएको भए तापनि देहायको कसूरदारले<br>सजायमा छुट पाउन सक्ने छैनः- </div><div class="footer-note">* मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित।</div><!-- Page 23 --><div class="page-break"></div><div class="alpha-list-item"> (क) उपदफा (१) अन्तर्गत एक पटक सजाय छुट पाइसकेको, </div><div class="alpha-list-item"> (ख) कैद सजाय हुने कसूरमा दोषी ठहर भई कैद भुक्तान गरेको<br>अवधि तीन वर्ष पूरा नगरेको, </div><div class="alpha-list-item"> (ग) जुन कसूरमा सजाय छुट माग गरिएको हो सोही प्रकृतिको<br>कसूरमा एक पटक सजाय पाइसकेको। </div><div class="numbered-list-item indent-1"> (३) उपदफा (१) बमोजिम सजायमा छुट दिँदा अभियुक्तले अनुसन्धान वा<br>पुर्पक्षको कुन अवस्थामा कसूर स्वीकार गरेको हो र कस्तो परिस्थितिमा त्यस्तो कसूर<br>स्वीकार गरेको हो त्यस्तो कुरालाई समेत विचार गर्नु पर्नेछ । </div><div class="numbered-list-item"><span class="bold">*४८. अन्तरिम क्षतिपूर्तिको लागि आदेश दिन सक्नेः</span> (१) यस संहितामा अन्यत्र जुनसुकै कुरा<br>लेखिएको भए तापनि कुनै कसूर भएको कारणबाट त्यस्तो कसूरबाट पीडित व्यक्ति वा<br>निजमा आश्रित व्यक्तिलाई तत्काल उपचार गराउनु पर्ने भएमा वा क्षतिपूर्ति वा कुनै<br>प्रकारको राहत रकम दिनु परेमा त्यस्तो