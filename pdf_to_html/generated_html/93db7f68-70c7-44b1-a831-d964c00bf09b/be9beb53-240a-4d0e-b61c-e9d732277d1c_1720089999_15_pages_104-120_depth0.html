<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720089999_15_pages_104-120.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } ol, ul { padding-left: 25px; /* Adjust as needed for indentation */ margin-bottom: 15px; } li { margin-bottom: 10px; line-height: 1.7; text-align: justify; } ol li:last-child, ul li:last-child { margin-bottom: 0; } ol.alpha li { list-style-type: lower-alpha; } ol.decimal li { list-style-type: decimal; } /* Specific list adjustments for multi-level numbering */ ol.decimal > li { list-style-type: decimal; } ol.decimal ol.alpha > li { list-style-type: lower-alpha; } ol.decimal ol.decimal > li { list-style-type: decimal; } ol.decimal ol.alpha ol.decimal > li { list-style-type: decimal; } .list-header { margin-top: 15px; margin-bottom: 5px; line-height: 1.7; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-wrapper"><!-- Page 104 --><div class="content-paragraph bold">*११७क. निजामती कर्मचारीको ट्रेड युनियनः</div><ol class="decimal"><li>ऐनको दफा ५३ को उपदफा (२) को खण्ड (क) बमोजिम गठन हुने राष्ट्रियस्तरको निजामती कर्मचारीको ट्रेड युनियन दर्ता गराउनको लागि कार्य समितिले तोकेको पदाधिकारीले केन्द्रीय पदाधिकारी र सदस्यहरुको हस्ताक्षर गराई विधान संलग्न गरी अनुसूची-१७ग. बमोजिमको ढाँचामा श्रम तथा रोजगार प्रवद्र्धन विभागमा निवेदन दिनु पर्नेछ ।</li><li>उपनियम (१) बमोजिम ट्रेड युनियन दर्ता गराउन दिईने निवेदन र विधानसाथ ट्रेड युनियनको कम्तीमा बीस जिल्ला कार्य समिति गठन भएको विवरण र ट्रेड युनियनको सदस्यता प्राप्त गर्ने निजामती कर्मचारीहरुको सम्बन्धित निकायबाट प्रमाणित कम्तीमा पाँच हजार सदस्यहरुको हस्ताक्षर संलग्न गर्नु पर्नेछ ।</li><li>उपनियम (१) र (२) बमोजिम परेको निवेदन सम्बन्धमा दावी विरोधको लागि पन्ध्र दिनको सूचना प्रकाशन गरी दावी विरोध परेमा सो विषयमा समेत छानवीन गरी दर्ताको लागि रीत पुगे नपुगेको हेरी दावी विरोध पर्ने म्याद समाप्त भएको पन्ध्र दिनभित्र दर्ता गरी सोको प्रमाणपत्र दिनु पर्नेछ ।</li><li>ट्रेड युनियनका राष्ट्रिय स्तरमा रहने केन्द्रीय कार्य समिति मातहत केन्द्रीय स्तरमा विभागीय स्तरको विभागीय कार्य समिति तथा जिल्ला स्तरमा जिल्ला कार्य समिति गठन हुन सक्नेछ ।</li><li><span class="bold">*</span>प्रत्येक मन्त्रालय/सचिवालय/आयोग वा विभाग र केन्द्रीय स्तरका कार्यालयमा राष्ट्रिय स्तरको निजामती कर्मचारीको ट्रेड युनियनको विभागीय स्तरको कार्य समिति गठन हुन सक्नेछ ।</li><li><span class="bold">*</span>प्रत्येक जिल्लामा राष्ट्रिय स्तरको निजामती कर्मचारी ट्रेड युनियनको जिल्ला स्तरका कार्य समिति गठन हुन सक्नेछ ।</li><li>(७)</li><li>(८) कुनै पनि निजामती कर्मचारी एकै पटक एक भन्दा बढी ट्रेड युनियनको सदस्य हुने छैन ।</li><li>(९) ट्रेड युनियनको सदस्य भई रहेको निजामती कर्मचारी कार्यालय प्रमुख भएमा निजको ट्रेड युनियनको सदस्यता स्वतः निस्कृय हुनेछ र ट्रेड युनियनमा निजको मताधिकार रहने छैन ।</li></ol><div class="content-paragraph"><span class="bold">*</span> सातौं संशोधनद्वारा थप ।</div><div class="content-paragraph"><span class="bold">*</span> तेह्रौं संशोधनद्वारा संशोधित ।</div><div class="content-paragraph">तेह्रौं संशोधनद्वारा झिकिएको ।</div><!-- Page 105 --><ol class="decimal" start="10"><li><span class="bold">*</span>उपनियम (३) बमोजिम दर्ता भएका ट्रेड युनियन प्रत्येक चार वर्षमा नवीकरण गर्नु पर्नेछ र नवीकरण गर्दा उपनियम (२) बमोजिमको शर्त पूरा गरेको हुनु पर्नेछ । <div class="content-paragraph">तर आधिकारिक ट्रेड युनियनको लागि तत्काल अघि भएको निर्वाचनमा खसेको कुल सदर मतको दश प्रतिशत भन्दा बढी मत प्राप्त गर्ने ट्रेड युनियन नवीकरण गर्न उल्लिखित शर्त पूरा गर्नु पर्ने छैन ।</div></li><li><span class="bold">*</span>उपनियम (१०) बमोजिम नवीकरण नभएको राष्ट्रिय स्तरको निजामती कर्मचारीको ट्रेड युनियनको विभाग तथा जिल्ला स्तरको ट्रेड युनियन गठन गर्न सकिने छैन ।</li><li>(११) ट्रेड युनियनको विधानमा देहायका विषयहरु समावेश गरिएको हुनु पर्नेछः- <ol class="alpha"><li>ट्रेड युनियनको नाम र ठेगाना,</li><li>ट्रेड युनियन स्थापना गर्नुको उद्देश्य,</li><li>कार्य समितिको गठन विधि र कार्य अवधि (बढीमा चार वर्ष हुने),</li><li>साधारण सदस्यता, पदाधिकारीहरुको संख्या र तिनीहरुको निर्वाचन प्रक्रिया,</li><li>ट्रेड युनियनको कोष र त्यसको लेखापरीक्षण सम्बन्धी व्यवस्था,</li><li>पदाधिकारीहरुको विरुद्धमा अविश्वासको प्रस्ताव ल्याउन सकिने व्यवस्था,</li><li>ट्रेड युनियनको राष्ट्रिय अधिवेशन र कार्य समितिको काम, कर्तव्य, अधिकार र बैठक सम्बन्धी व्यवस्था</li><li>ट्रेड युनियनको विधान संशोधन प्रक्रिया,</li><li>ट्रेड युनियन विघटन सम्बन्धी व्यवस्था र यसरी विघटन भएमा त्यसको सम्पत्ति र दायित्व सम्बन्धी व्यवस्था,</li><li>आधिकारिक ट्रेड युनियनमा प्रतिनिधित्व गराउने र फिर्ता बोलाउने सम्बन्धी व्यवस्था ।</li></ol></li><li><span class="bold">*</span>(११क) आधिकारिक ट्रेड युनियनमा प्रतिनिधित्वका लागि केन्द्रीय स्तर र विभागीय/जिल्ला स्तरमा खसेको कुल सदर मतको दश प्रतिशत मत प्राप्त गरेको हुनु पर्नेछ ।</li></ol><div class="content-paragraph"><span class="bold">*</span> तेह्रौं संशोधनद्वारा संशोधित ।</div><div class="content-paragraph"><span class="bold">*</span> तेह्रौं संशोधनद्वारा थप ।</div><!-- Page 106 --><div class="list-header">(१२) आधिकारिक ट्रेड युनियनको निर्वाचन सम्बन्धी व्यवस्था देहाय बमोजिम हुनेछः-</div><ol class="alpha"><li>केन्द्रीय स्तरको आधिकारिक ट्रेड युनियनको निर्वाचन राष्ट्रिय स्तरका ट्रेड युनियनबीचबाट तथा विभागीय/जिल्लास्तरको आधिकारिक ट्रेड युनियनको निर्वाचन सम्बन्धित विभागीय/जिल्लास्तरका मान्यताप्राप्त ट्रेड युनियनबीचबाट हुनेछ ।</li><li>आधिकारिक ट्रेड युनियनको निर्वाचनमा प्राप्त मतको आधारमा सम्बन्धित ट्रेड युनियनहरुले पदाधिकारी र सदस्यहरु चयन गरी पठाउनेछन् ।</li><li>आधिकारिक ट्रेड युनियनको स्वरुप देहाय बमोजिम हुनेछः- <ol class="decimal"><li>केन्द्रीयस्तरको आधिकारिक ट्रेड युनियनमा देहाय बमोजिमका पदाधिकारी एवं सदस्यहरु रहनेछन्- <ol class="alpha"><li>अध्यक्ष <span class="form-field tiny"></span> १</li><li>उपाध्यक्ष <span class="form-field tiny"></span> १</li><li>महासचिव <span class="form-field tiny"></span> १</li><li>सचिव <span class="form-field tiny"></span> १</li><li>कोषाध्यक्ष <span class="form-field tiny"></span> १</li><li>सदस्यहरु <span class="form-field tiny"></span> १६</li></ol></li><li>विभागीय/जिल्लास्तरको आधिकारिक ट्रेड युनियनमा देहाय बमोजिमका पदाधिकारी एवं सदस्यहरु रहनेछन्ः- <ol class="alpha"><li>अध्यक्ष <span class="form-field tiny"></span> १</li><li>उपाध्यक्ष <span class="form-field tiny"></span> १</li><li>सचिव <span class="form-field tiny"></span> १</li><li>सहसचिव <span class="form-field tiny"></span> १</li><li>कोषाध्यक्ष <span class="form-field tiny"></span> १</li><li>सदस्यहरु <span class="form-field tiny"></span> ६</li></ol></li></ol></li><li>केन्द्रीयस्तरको आधिकारिक ट्रेड युनियनको गठन प्रकृया देहाय बमोजिम हुनेछः- <ol class="decimal"><li>राष्ट्रियस्तरका ट्रेड युनियनमध्येबाट ट्रेड युनियनका पदाधिकारीहरुको बाँडफाँड देहाय बमोजिम गरिनेछः-</li></ol></li></ol><!-- Page 107 --><ol class="decimal" start="12"><li><ol class="alpha" start="1"><li>पहिलो मत प्राप्त गर्नेले – अध्यक्ष र कोषाध्यक्ष</li><li>दोस्रो मत प्राप्त गर्नेले – महासचिव</li><li>तेस्रो मत प्राप्त गर्नेले – उपाध्यक्ष</li><li>चौथो मत प्राप्त गर्नेले – सचिव</li><li>(ङ)</li></ol><ol class="decimal" start="2"><li>राष्ट्रियस्तरका ट्रेड युनियनमध्येबाट आधिकारिक ट्रेड युनियनका सदस्यहरुको बाँडफाँड कूल सदस्यसंख्या १६ लाई १०० मानी प्राप्त मत प्रतिशतको आधारमा हुनेछ । <div class="content-paragraph">तर आधिकारिक ट्रेड युनियनको निर्वाचनमा चार वटा ट्रेड युनियन निर्वाचित नभएको अवस्थामा पदको बाँडफाँड गर्दा देहाय बमोजिम थप पद प्राप्त गर्नेछन्-</div><ol class="alpha"><li>दुई वटा मात्र ट्रेड युनियन निर्वाचित भएकोमा पहिलो मत प्राप्त गर्नेले उपाध्यक्ष पद र दोस्रो मत प्राप्त गर्नेले सचिव पद ।</li><li>तीन वटा मात्र ट्रेड युनियन निर्वाचित भएकोमा पहिलो मत प्राप्त गर्नेले उपाध्यक्ष पद ।</li></ol></li></ol></li></ol><div class="list-header">(ङ) विभागीय/जिल्लास्तर आधिकारिक ट्रेड युनियनको गठन प्रकृया देहाय बमोजिम हुनेछ/-</div><ol class="decimal"><li>आधिकारिक ट्रेड युनियनको निर्वाचनमा सम्बन्धित विभागस्तरमा र जिल्लास्तरमा खसेको मत प्रतिशतको आधारमा विभागीय/जिल्लास्तरको आधिकारिक ट्रेड युनियनका पदाधिकारीहरुको बाँडफाँड देहाय बमोजिम हुनेछः- <ol class="alpha"><li>पहिलो मत प्राप्त गर्नेले – अध्यक्ष र कोषाध्यक्ष</li><li>दोस्रो मत प्राप्त गर्नेले - उपाध्यक्ष</li><li>तेस्रो मत प्राप्त गर्नेले - सचिव</li><li>चौथो मत प्राप्त गर्नेले – सहसचिव</li></ol></li><li>सदस्यहरुको बाँडफाँड कुल सदस्य संख्या ६ लाई १०० मानी प्राप्त मत प्रतिशतको आधारमा हुनेछ ।</li></ol><!-- Page 108 --><div class="content-paragraph">तर आधिकारिक ट्रेड युनियनको निर्वाचनमा चार वटा ट्रेड युनियन निर्वाचित नभएको अवस्थामा पदको बाँडफाँड गर्दा देहाय बमोजिम थप पद प्राप्त गर्नेछन्-</div><ol class="alpha"><li>दुई वटा मात्र ट्रेड युनियन निर्वाचित भएकोमा पहिलो मत प्राप्त गर्नेले सचिव पद र दोस्रो मत प्राप्त गर्नेले सहसचिव पद ।</li><li>तीन वटा मात्र ट्रेड युनियन निर्वाचित भएकोमा पहिलो मत प्राप्त गर्नेले <span class="bold">*</span>सहसचिव पद ।</li><li>आधिकारिक ट्रेड युनियनको पदावधि निर्वाचन भएको मितिले चार वर्षको हुनेछ ।</li><li>आधिकारिक ट्रेड युनियनको निर्वाचनको मिति र समय पहिलो पटकलाई केन्द्रीयस्तरको हकमा श्रम तथा रोजगार प्रवद्धन विभागले र विभागीय/जिल्लास्तरको हकमा सम्बन्धित श्रम कार्यालयले तोक्नेछ । त्यस पछि हुने निर्वाचनको मिति सम्बन्धित आधिकारिक ट्रेड युनियन र श्रम तथा रोजगार प्रवद्र्धन विभाग वा सम्बन्धित श्रम कार्यालयको आपसी सहमतिमा तय गरिनेछ ।</li><li>आधिकारिक ट्रेड युनियनको निर्वाचन सम्बन्धी सम्पूर्ण प्रकृया आधिकारिक ट्रेड युनियनको निर्वाचन सम्बन्धी विनियममा उल्लेख भए बमोजिम हुनेछ ।</li><li>आधिकारिक ट्रेड युनियनको विधान, निर्वाचन सम्बन्धी विनियम र कोष सञ्चालन निर्देशिका उपनियम (१), (२) र (३) बमोजिम गठन भएका राष्ट्रिय स्तरका ट्रेड युनियनहरुसँग परामर्श गरी श्रम तथा रोजगार प्रवद्र्धन विभागले जारी गर्नेछ ।</li></ol><div class="list-header">(१३) आधिकारिक ट्रेड युनियनको कोषको व्यवस्था देहाय बमोजिम हुनेछः-</div><ol class="decimal"><li>आधिकारिक ट्रेड युनियनको नाममा एउटा कोष रहनेछ ।</li></ol><div class="content-paragraph"><span class="bold">*</span> तेह्रौं संशोधनद्वारा संशोधित ।</div><!-- Page 109 --><ol class="decimal" start="13"><li><ol class="decimal" start="2"><li>कोषमा देहाय बमोजिमको रकम रहनेछः- <ol class="alpha"><li>आधिकारिक ट्रेड युनियनमा क्रियाशिल ट्रेड युनियनका सदस्यहरुबाट प्राप्त सदस्यता शुल्क वापतको रकममध्ये आधिकारिक ट्रेड युनियनले तोकेको रकम,</li><li>नेपाल सरकारबाट प्राप्त रकम,</li><li>विभिन्न संघ संस्था र व्यक्तिबाट प्राप्त रकम,</li><li>कोषको सञ्चालन तथा व्यवस्थापनबाट आर्जन भएको वा वृद्धि भएको रकम,</li><li>अन्य श्रोतबाट प्राप्त रकम ।</li></ol></li><li>आधिकारिक ट्रेड युनियनको कोषमा जम्मा भएको रकमको बाँडफाँड र उपभोग आधिकारिक ट्रेड युनियनले निर्धारण गरे बमोजिम हुनेछ ।</li></ol></li></ol><div class="list-header">(१४) उपनियम (१) बमोजिम गठित आधिकारिक ट्रेड युनियनले निजामती कर्मचारीको सेवाको सुरक्षा, समय सापेक्ष सुविधा, वृत्ती विकास, कर्मचारीको जीउज्यानको सुरक्षा, कर्मचारीको व्यावसायिक सुरक्षा जस्ता कर्मचारी हक हितसँग सम्बन्धित विषयहरुमा मात्र देहाय बमोजिम सामाजिक संवाद र सामूहिक सौदावाजी गर्न पाउनेछः-</div><ol class="alpha"><li>स्थानीय जिल्लास्तर वा सो भन्दा तलका विभिन्न निकायसँग सम्बन्धित मागहरु सम्बन्धित निकायमा प्रस्तुत गर्न सक्नेछ । <div class="content-paragraph">यसरी प्रस्तुत भएका मागहरुको सम्बन्धमा स्थानीय स्तरमा आपसी छलफल गरी समस्याको समाधान खोज्न प्रयत्न गर्नु पर्नेछ । यसरी समस्याको समाधान हुन नसकेमा लिखितरुपमा जिल्ला प्रशासन कार्यालयमा मागको रुपमा पेश गर्नु पर्नेछ । यसरी पेश भएको समस्याको सम्बन्धमा छलफल गरी एक्काईस दिनभित्र समाधान गर्न प्रयास गर्नु प्रमुख जिल्ला अधिकारीको कर्तव्य हुनेछ । सो बमोजिम समस्या समाधान हुन नसकेमा सोको विवरण सहित सामान्य प्रशासन मन्त्रालयमा पठाउनु पर्नेछ ।</div></li><li>मन्त्रालय, विभाग, संवैधानिक निकाय, आयोगसँग सम्बन्धित मागहरु लिखित रुपमा सम्बन्धित निकायमा प्रस्तुत गर्नु पर्नेछ र यसरी प्रस्तुत भएका मागहरुको सम्बन्धमा छलफल गराई मन्त्रालय, संवैधानिक निकाय, आयोग आफैले निर्णय गरी पूरा गर्न सकिने</li></ol><!-- Page 110 --><div class="content-paragraph">जायज मागहरु एक्काईस दिनभित्र पूरा गर्ने र अन्य निकायमा पेश गर्नु पर्ने विषयका हकमा सम्बन्धित निकायमा पठाई सोको जानकारी ट्रेड युनियनलाई दिनु पर्नेछ र तत्तत् निकायले पनि सामाजिक संवाद र सामूहिक सौदावाजीको प्रकृयाबाट एक्काईस दिनभित्र समाधान खोज्नु पर्नेछ । सो बमोजिम समस्या समाधान हुन नसकेमा सोको विवरण सहित सामान्य प्रशासन मन्त्रालयमा पठाउनु पर्नेछ ।</div><ol class="alpha" start="3"><li>केन्द्रीय स्तरको आधिकारिक ट्रेड युनियनले निजामती कर्मचारीको हक हितसँग सम्बन्धित विषयमा सामान्य प्रशासन मन्त्रालयमा लिखित रुपमा मागहरु प्रस्तुत गर्न सक्नेछ । यसरी पेश भएका विषयहरुको सम्बन्धमा सामान्य प्रशासन मन्त्रालय र आधिकारिक ट्रेड युनियन वीच छलफल गरी विवादको समाधान खोज्नु दुबैको कर्तव्य हुनेछ । विवादको समाधान खोज्न सामान्य प्रशासन मन्त्रालयले तत्परता नदेखाएमा वा विवादको समाधान एक्काईस दिनभित्र निस्कन नसकेमा आधिकारिक युनियनले उक्त विषय छलफलका लागि कर्मचारीका बीचमा लैजानेछ । आधिकारिक युनियनका केन्द्र, विभाग र जिल्ला गरी कुल साठी प्रतिशत कार्यसमितिले उक्त मागहरुमा समर्थन जनाएमा सो समर्थन समेत संलग्न राखी पुनः सामान्य प्रशासन मन्त्रालयमा मागहरु पेश गरिनेछ । यसरी मागहरु पेश भएको एक्काईस दिनभित्र आपसी सहमतिद्वारा विवादको समाधान नभएमा उक्त विषयहरुको समाधानको लागि श्रम तथा यातायात व्यवस्था मन्त्रालयमा पठाइनेछ ।</li><li>खण्ड (ग) बमोजिम पेश भएका विषयमा श्रम तथा यातायात व्यवस्था मन्त्रालयले दुवै पक्ष वीच वार्ता गराई एक्काईस दिनभित्र विवाद समाधानको प्रयत्न गर्नु पर्नेछ ।</li><li>खण्ड (घ) बमोजिम विवादको समाधान हुन नसकी कर्मचारीले विरोध कार्यक्रम सञ्चालन गर्न चाहेमा आधिकारिक ट्रेड युनियनले आफ्नो माग दावी र औचित्य सहितको सूचना तीस दिन अगावै सामान्य प्रशासन मन्त्रालय समक्ष केन्द्र, विभाग र जिल्लास्तरका</li></ol><!-- Page 111 --><div class="content-paragraph">ट्रेड युनियनमा आवद्ध सदस्यहरुको साठी प्रतिशत मतद्वारा पारित गरेको प्रस्ताव र सो सम्बन्धी लिखित सूचना दिई त्यसको जानकारी श्रम तथा यातायात व्यवस्था मन्त्रालय, गृह मन्त्रालय र श्रम तथा रोजगार प्रवद्र्धन विभागलाई दिई क्रमशः प्रचार प्रसार गर्ने, कालो पट्टी बाँध्ने, कार्य वहिस्कार गर्ने, शान्तिपूर्ण प्रदर्शन गर्ने र शान्तिपूर्ण हडताल गर्ने सम्मका सामूहिक सौदावाजीका रुपहरु प्रयोग गर्न सक्नेछ ।</div><div class="content-paragraph">तर,</div><ol class="decimal"><li>कसैको इच्छा विरुद्ध जोर जबरजस्ती गर्ने, करकाप गर्ने, अशिष्ट रुपले प्रस्तुत हुने, सार्वजनिक सम्पत्तिको तोडफोड गर्ने, कार्यालयमा तालावन्दी गर्ने, चक्काजाम र नेपाल वन्द जस्ता कार्य गर्न पाइने छैन ।</li><li>नेपाल सरकारले राजपत्रमा सूचना प्रकाशन गरी तोकेको स्थान, विशेष परिस्थिति भनी हडताल गर्न निषेध गरेको अवस्था तथा अत्यावश्यक सेवाहरुको सञ्चालनमा अवरोध पुर्याउन र हडताल गर्न पाइने छैन ।</li></ol><ol class="alpha" start="6"><li>आधिकारिक ट्रेड युनियनले यस उपनियम बमोजिम प्रस्तुत गरेका आर्थिक मागहरु मुलुकको आर्थिक अवस्था तथा क्षमतालाई विचार गरी पूरा गर्न नेपाल सरकारले प्रयत्न गर्नेछ र यस सम्बन्धमा नेपाल सरकार (मन्त्रिपरिषद्) को निर्णय अन्तिम हुनेछ ।</li><li>यस उपनियममा जुनसुकै कुरा लेखिएको भए तापनि कुनै एउटा कार्यालयको समस्यालाई लिएर अन्य कार्यालयको काममा बाधा पुर्याउन र हडताल गर्न पाइने छैन ।</li></ol><div class="list-header">(१५) उपनियम (१४) को खण्ड (क), (ख), (ग) र (घ) बमोजिमका प्रकृया चलिरहेको अवस्थामा र सो अगावै उपनियम (१४) को खण्ड (ङ) बमोजिम विरोधका कार्यक्रम सञ्चालन गर्न पाउने छैन ।</div><div class="list-header">(१६) उपनियम (१४) को खण्ड (घ) बमोजिम सामूहिक सौदावाजीका लागि वार्ता गराउँदा दुवै पक्षको बराबर संख्यामा प्रतिनिधित्व गराउनु पर्नेछ ।</div><div class="list-header">(१७) उपनियम (१४) मा जुनसुकै कुरा लेखिएको भए तापनि देहाय बमोजिमका माग वा दावी प्रस्तुत गर्न पाइने छैनः-</div><!-- Page 112 --><ol class="alpha"><li>संविधान प्रतिकूल हुने,</li><li>अप्रमाणित वा आधारहीन आरोपको आधारमा कसैको हित प्रतिकूल हुने,</li><li>कुनै कर्मचारीको व्यक्तिगत आचरणमा असर पर्ने विषय,</li><li>निजामती कर्मचारीसँग असम्बन्धित विषय, <div class="content-paragraph">यस खण्ड बमोजिम कुनै विषय निजामती कर्मचारीसँग सम्बन्धित हो वा होइन भन्ने विषयमा विवाद भएमा महान्यायाधिवक्ताको निर्णय अन्तिम हुनेछ ।</div></li><li>सामाजिक संवाद र सामूहिक सौदावाजी भएको दुई वर्ष व्यतित नभई ।</li></ol><div class="list-header">(१८) यस नियम बमोजिम विवादको टुंगो लगाउन गरिएको सम्झौता श्रम तथा यातायात व्यवस्था मन्त्रालयमा दर्ता गरिनेछ । यस बमोजिम दर्ता गरिएको सम्झौतामा लागू हुने मिति उल्लेख भएकोमा सोही मितिदेखि र मिति उल्लेख नभएकोमा श्रम तथा यातायात व्यवस्था मन्त्रालयमा दर्ता भएको मितिबाट लागू हुनेछ । सम्झौतामा उल्लिखित शर्तहरु पालना गर्नु दुवै पक्षको कर्तव्य हुनेछ ।</div><div class="list-header">(१९) सम्झौता कार्यान्वयन सम्बन्धमा कुनै विवाद उत्पन्न भएमा आपसी छलफलबाट समाधान गरिनेछ । छलफलबाट समेत समाधान हुन नसकेमा सम्झौता कार्यान्वयनको लागि श्रम अदालतमा निवेदन दिन सकिनेछ । सो विषयमा श्रम अदालतको निर्णय अन्तिम हुनेछ ।</div><div class="content-paragraph bold">*११७ख.कर्मचारी सम्बन्ध समितिः</div><div class="list-header">(१) निजामती सेवालाई समय सापेक्ष सुधार गरी जनमुखी बनाउन, कर्मचारीको मनोवल अभिवृद्धि गर्न र असल कार्य संस्कृतिको विकास गर्नको लागि आपसी छलफल विचार विमर्श गरी सुझाव दिन र समसामयिक विषयहरु कार्यान्वयन गर्न देहायको समिति रहनेछः-</div><ol class="alpha"><li>सामान्य प्रशासन मन्त्री - अध्यक्ष</li><li>मुख्य सचिव - सदस्य</li><li>सामान्य प्रशासन मन्त्रालयका सचिव - सदस्य</li><li><span class="bold">■</span> श्रम तथा रोजगार मन्त्रालयका सचिव - सदस्य</li><li>अर्थ मन्त्रालयका सचिव - सदस्य</li></ol><div class="content-paragraph"><span class="bold">*</span> सातौं संशोधनद्वारा थप ।</div><div class="content-paragraph"><span class="bold">Π</span> बाह्रौं संशोधनद्वारा संशोधित ।</div><!-- Page 113 --><ol class="alpha" start="6"><li>आधिकारिक ट्रेड युनियनका अध्यक्ष र महासचिव - सदस्य</li></ol><ol class="decimal" start="1"><li>(२) समितिको बैठक आवश्यकता अनुसार अध्यक्षले बोलाउनेछ ।</li><li>(३) आधिकारिक ट्रेड युनियनको केन्द्रीय कार्य समितिको बहुमतले निर्णय गरी बैठक बोलाउनको लागि अध्यक्ष समक्ष लिखित निवेदन दिएमा निवेदन प्राप्त भएको पन्ध्र दिनभित्र अध्यक्षले बैठक बोलाउन सक्नेछ ।</li><li>(४) समितिको कार्यविधि समिति आफैले निर्धारण गरे बमोजिम हुनेछ ।</li></ol><div class="content-paragraph bold">११८. सम्पति विवरण पेश गर्नु पर्नेः</div><ol class="decimal"><li>(१) प्रत्येक निजामती कर्मचारीले आर्थिक वर्ष समाप्त भएको साठी दिनभित्र अनुसूची-१८ बमोजिमको सम्पत्ति विवरण सम्बन्धित कार्यालय मार्फत निजामती किताबखानामा पेश गर्नु पर्नेछ ।</li><li>(२) नयाँ नियुक्ति हुने कर्मचारीले उपनियम (१) बमोजिमको सम्पत्ति विवरण नियुक्ति भएको साठी दिनभित्र पेश गर्नु पर्नेछ ।</li><li><span class="bold">*</span>(३) उपनियम (१) र (२) बमोजिमको म्यादभित्र सम्पत्ति विवरण नबुझाउने निजामती कर्मचारीहरुको वार्षिक विवरण निजामती किताबखानाले सामान्य प्रशासन मन्त्रालय, सेवा, समूह वा उपसमूह सञ्चालन गर्ने मन्त्रालय र राष्ट्रिय सतर्कता केन्द्रमा त्यस्तो विवरण दाखिला गर्नु पर्ने अन्तिम म्याद समाप्त भएको मितिले पन्ध्र दिनभित्र पठाई सक्नु पर्नेछ ।</li></ol><div class="content-paragraph bold">११९. अचल सम्पत्ति खरीद गरेको जानकारी दिनु पर्नेः</div><div class="content-paragraph">निजामती कर्मचारीले आफ्नो वा आफ्नो परिवारको कुनै सदस्यको नाममा कुनै अचल सम्पत्ति खरीद गरी वा अन्य तरिकाद्वारा प्राप्त गरेमा त्यसरी खरीद वा प्राप्त गरेको एक महिनाभित्र त्यस बापत लागेको मोल समेतको विवरण खोली आफ्नो कार्यालयमा पेश गर्नु पर्नेछ ।</div><div class="content-paragraph bold">*११९क. पोशाक लगाउनु पर्नेः</div><ol class="decimal"><li>(१) प्रत्येक निजामती कर्मचारी कार्यालयमा उपस्थित हुँदा नेपाल सरकारले तोके बमोजिमको पोशाक लगाउनु पर्नेछ ।</li><li>(२) निजामती कर्मचारीले नेपाल सरकारको प्रतिनिधित्व गरी औपचारिक कार्यक्रममा भाग लिँदा उपनियम (१) बमोजिमको पोशाक लगाउनु पर्नेछ ।</li><li>(३) उपनियम (१) को प्रयोजनको लागि नेपाल सरकारले तोके बमोजिमको पोशाक भत्ता प्रत्येक वर्षको चैत्र महिनाको तलबसँगै भुक्तानी गरिनेछ ।</li></ol><div class="content-paragraph"><span class="bold">✉</span> सातौं संशोधनद्वारा संशोधित ।</div><div class="content-paragraph"><span class="bold">*</span> बाह्रौं संशोधनद्वारा थप ।</div><!-- Page 114 --><div class="content-paragraph bold">*११९ख.निरीक्षण तथा समीक्षा गर्नेः</div><ol class="decimal"><li>(१) कार्यालय प्रमुख वा विभागीय प्रमुखले आफ्नो कार्यालयका कर्मचारीहरुले कार्यालय समयको पालना गरे नगरेको, काम कारबाहीमा लापरबाही वा ढिलासुस्ती भए नभएको वा सेवाग्राहीलाई समयमै सेवा दिए नदिएको सम्बन्धमा समय समयमा सुपरीवेक्षण र छड्के निरीक्षण गरी त्यसको अद्यावधिक विवरण मासिक रुपमा तयार गर्नु पर्नेछ ।</li><li>(२) मन्त्रालय, विभाग तथा क्षेत्रीय र जिल्ला स्तरीय कार्यालयले आपूm मातहतका कार्यालयको वर्षमा कम्तीमा एक पटक निरीक्षण गर्नु पर्नेछ ।</li><li>(३) उपनियम (२) बमोजिम निरीक्षण गर्दा देखिएका सुधार गर्नु पर्ने वा सच्याउनु पर्ने विषयमा सम्बन्धित निकायलाई निर्देशन दिने, छानबिन एवं कारबाही गर्नु पर्ने विषयमा तत्काल कारबाही शुरु गर्ने तथा सिफारिस गर्नु पर्ने विषयमा तत्काल सम्बन्धित निकायमा सिफारिस गर्ने दायित्व यसरी निरीक्षण गर्ने निकायको हुनेछ ।</li><li>(४) उपनियम (३) मा जुनसुकै कुरा लेखिएको भएतापनि प्रमुख जिल्ला अधिकारीले आफू कार्यरत जिल्लास्थित कार्यालयहरुको समय समयमा निरीक्षण गरी आवश्यक निर्देशन दिन सक्नेछ ।</li><li>(५) कार्यालय प्रमुख वा विभागीय प्रमुखले प्रत्येक महिना समाप्त हुनासाथ कर्मचारी बैठक गरी आफ्नो कार्यालय अन्तर्गतको अघिल्लो महिनासम्मको प्रगति समीक्षा तथा आगामी महिना गर्नु पर्ने कार्यक्रमको निर्धारण गरी त्यसको विवरण माथिल्लो निकाय समक्ष पठाउनु पर्नेछ ।</li></ol><div class="content-paragraph bold">१२०. बहु विवाह, बाल विवाह, अनमेल विवाहमा प्रतिबन्धः</div><div class="content-paragraph">कुनै पनि निजामती कर्मचारीले मुलुकी ऐन विहावरीको महलको विपरीत हुने गरी बहु विवाह, बाल विवाह र अनमेल विवाह गर्नु गराउनु हुँदैन ।</div><div class="content-paragraph bold">*१२०क. निजामती कर्मचारीको परिचयपत्र सम्बन्धी व्यवस्थाः</div><ol class="decimal"><li>(१) कार्यालयमा कार्यरत रहेको समयमा प्रत्येक निजामती कर्मचारीले परिचयपत्र लगाउनु पर्नेछ ।</li><li>(२) निजामती कर्मचारीको परिचयपत्रको ढाँचा अनुसूची–१९ बमोजिम हुनेछ ।</li></ol><div class="content-paragraph bold">१२१. हानी नोक्सानी पुर्याउन नहुनेः</div><div class="content-paragraph">यस नियमावलीमा अन्यत्र जुनसुकै कुरा लेखिएको भए तापनि कुनै पनि निजामती कर्मचारीले असावधानीसाथ वा अनुशासनमा नरही वा जानाजान त्रुटीपूर्ण ढंगबाट काम गरी नेपाल सरकार वा सरकारी कार्यालयलाई कुनै प्रकारको हानी नोक्सानी पुर्याउनु हुँदैन ।</div><div class="content-paragraph"><span class="bold">*</span> बाह्रौं संशोधनद्वारा थप ।</div><!-- Page 115 --><div class="content-paragraph bold">१२२. खटाइएको कार्यालय वा स्थानमा काम गर्नु पर्नेः</div><div class="content-paragraph">कुनै पनि निजामती कर्मचारीले आफूलाई पदस्थापन वा सरुवा गरिएको कार्यालय वा स्थानमा हाजिर भई तोकिएको कामकाज गर्नु पर्नेछ ।</div><div class="content-paragraph bold">*१२२क.निजामती कर्मचारीको नैतिक दायित्वः</div><div class="content-paragraph">निजामती कर्मचारीले आफ्नो कर्तव्य पालना गर्दा देहायका नैतिक दायित्वलाई ध्यान दिनु पर्नेछः-</div><ol class="alpha"><li>सेवाग्राहीहरु प्रति समान किसिमको व्यवहार गर्ने,</li><li>राष्ट्र र जनताको वृहत्तर हितलाई प्राथमिकता दिने,</li><li>वस्तु तथा सेवाको वितरणको मापदण्ड र कार्यविधिको पारदर्शिता कायम राख्ने,</li><li>सार्वजनिक सम्पत्तिको संरक्षण गर्ने,</li><li>साधन र स्रोतको मितव्ययितापूर्वक परिचालन गर्ने</li><li>कार्य सम्पादन प्रकृयालाई सरलीकरण गर्ने,</li><li>न्यूनतम समयमा कार्य जिम्मेवारी सम्पादन गर्न प्रयत्नरत रहने,</li><li>आधारभूत मानवीय मूल्य र मान्यता प्रति सम्मान गर्ने,</li><li>सबै समुदाय र क्षेत्र प्रति समान दृष्टिकोण राखी समान व्यवहार र सम्मान गर्ने ।</li></ol><div class="content-paragraph bold">१२३. पहिलेको सेवा अवधिको गणनाः</div><div class="list-header">(१) निजामती कर्मचारीको पहिलेको सेवा अवधिको गणना गर्दा देहाय बमोजिम गणना गरिनेछः-</div><ol class="alpha"><li>बढुवाको लागि जेष्ठता गणनाको प्रयोजनको निमित्त पहिले <span class="form-field medium"></span> निजामती सेवा वा पदमा स्थायी नियुक्ति भई गरेको सेवा अवधि (बीचमा टुटेको भए टुटेको अवधि कटाई) बापत शत प्रतिशत र पहिले विकास तर्फर्को पदमा सेवा गरी सो सेवालाई अविछिन्न राखी तथा पहिले <span class="form-field medium"></span> निजामती सेवाको साधारणतर्फको पदमा एक वर्षभन्दा बढी अस्थायी सेवा गरी सो सेवालाई अविच्छिन्न राखी निजामती सेवातर्फ स्थायी नियुक्ति पाएका निजामती कर्मचारीको साविकको विकास वा अस्थायी सेवा अवधिको गणना देहाय बमोजिम गरिनेछः- <ol class="decimal"><li>राजपत्राङ्कित प्रथम श्रेणीमा गरेको सेवा अवधि बापत तेत्तीस प्रतिशत</li></ol></li></ol><div class="content-paragraph"><span class="bold">*</span> सातौं संशोधनद्वारा थप ।</div><div class="content-paragraph"><span class="bold">✉</span> सातौं संशोधनद्वारा संशोधित ।</div><!-- Page 116 --><ol class="decimal" start="1"><li><ol class="decimal" start="2"><li>राजपत्राङ्कित द्वितीय श्रेणीमा गरेको सेवा अवधि बापत पचास प्रतिशत</li><li>राजपत्राङ्कित तृतीय श्रेणीमा गरेको सेवा अवधि बापत छैसट्ठी प्रतिशत</li><li>राजपत्र अनङ्कित श्रेणी र परिचर पदमा गरेको सेवा अवधि बापत पचहत्तर प्रतिशत</li></ol></li></ol><ol class="alpha" start="2"><li>निवृत्तभरणको प्रयोजनको निमित्त पहिले सरकारी सेवा वा पदमा स्थायी नियुक्ति भई गरेको सेवा अवधि (बीचमा टुटेको भए टुटेको अवधि कटाई) र <span class="form-field medium"></span> विकास तर्फको पदमा मिति २०<span class="bold">२६।८।११</span> भन्दा पहिले नियुक्ति भई त्यस्तो पदमा गरेको सेवालाई अविछिन्न राखी स्थायी सेवामा आएका निजामती कर्मचारीको त्यस्तो साधारण तथा विकास तर्फको पदमा "स्थायी रुपमा गरेको सेवा अवधि ।</li></ol><div class="list-header">(२) उपनियम (१) मा जुनसुकै कुरा लेखिएको भए तापनि पहिले गरेको कुनै <span class="form-field medium"></span> सरकारी सेवा बापत उपदान पाइसकेको व्यक्ति पुनः निजामती पदमा नियुक्त भएमा निजले पहिले पाएको उपदानको रकम फिर्ता गरेमा मात्र निजको पहिलेको सेवा अवधि यस नियम बमोजिम हालको पदमा गणना गरिनेछ <span class="form-field medium"></span> गरिनेछ ।</div><div class="list-header"><span class="bold">π</span> (३) यो नियमावली प्रारम्भ हुँदाका बखत निजामती सेवामा कार्यरत रहेका निजामती कर्मचारीले यो नियम प्रारम्भ भएको मितिले एक वर्षभित्र र यो नियमावली प्रारम्भ भएपछि नियुक्ति पाएका निजामती कर्मचारीले नियुक्ति पाएको मितिले एक वर्षभित्र यस नियम बमोजिम सेवा अवधि जोडाई सकेको हुनु पर्नेछ । उक्त अवधिभित्र सेवा अवधि नजोडाएमा त्यस्तो सेवा अवधि पछि जोडिने छैन ।</div><div class="list-header"><span class="bold">④</span> (३क) कुनै निजामती कर्मचारीको सरकारी कामको सिलसिलामा सवारी दुर्घटनामा परी मृत्यु भएमा निजले पहिले गरेको सरकारी सेवाको अवधि जोड्दा निवृत्तभरण पाउन सक्ने अवस्था रहेछ भने नेपाल सरकारले निवृत्तभरणको लागि निजको पहिलेको सेवा अवधि जोड्ने निर्णय गर्न सक्नेछ ।</div><div class="content-paragraph">दोस्रो संशोधनद्वारा संशोधित ।</div><div class="content-paragraph"><span class="bold">✉</span> सातौं संशोधनद्वारा झिकिएको ।</div><div class="content-paragraph"><span class="bold">▶</span> आठौं संशोधनद्वारा संशोधित ।</div><div class="content-paragraph">सातौं संशोधनद्वारा संशोधित ।</div><div class="content-paragraph"><span class="bold">π</span> दोस्रो संशोधनद्वारा थप ।</div><div class="content-paragraph"><span class="bold">④</span> पन्ध्रौं संशोधनद्वारा संशोधित ।</div><!-- Page 117 --><div class="list-header">(३ख) यस नियममा लेखिएदेखि बाहेक अन्य कुनै प्रकृयाद्वारा पहिलेको सेवा अवधि जोडाउन र सेवा अवधि थप गरी सुविधा लिन पाईने छैन ।</div><div class="list-header"><span class="bold">π</span>(४) उपनियम (३) बमोजिम पहिले गरेको सेवा अवधि हालको सेवामा जोडाउने निजामती कर्मचारीले सेवा जोडाउनु पहिले लिएको अध्ययन विदा, असाधारण विदा, औषधि उपचार खर्च र बिमा अभिलेखको विवरण निजामती किताबखानामा पेश गर्नु पर्नेछ ।</div><div class="content-paragraph bold">*स्पष्टीकरणः</div><div class="content-paragraph">यस नियमको प्रयोजनको लागि 'सरकारी सेवा' भन्नाले नेपाल सरकारको राज्यकोषबाट निवृत्तभरण पाउने निजामती सेवा, संसद सेवा र स्वास्थ्य सेवालाई सम्झनु पर्छ ।</div><div class="list-header">(५) <span class="bold">▶</span> यस नियममा अन्यत्र जुनसुकै कुरा लेखिएको भए तापनि सरकारी सेवाको कुनै पदमा स्थायी नियुक्ति पाई कार्यरत कर्मचारी खुल्ला प्रतियोगिताद्वारा निजामती सेवाको अर्को पदमा नियुक्तिका लागि सिफारिस भए पछि निजले साविकको पदबाट राजीनामा दिएमा त्यसरी राजीनामा दिई छोडेको पदमा गरेको सेवा अवधि यस नियमको प्रयोजनको लागि जोडिने छैन ।</div><div class="content-paragraph bold">१२४. बरबुझारथ गर्नु पर्नेः</div><ol class="decimal"><li>(१) ऐनको दफा ७४ बमोजिम निजामती कर्मचारीले आफूले बुझाउनु पर्ने नगदी, जिन्सी वा कागजपत्र जे जति आफ्नो जिम्मामा छ सो सबै नेपाल सरकारबाट अन्यथा तोकिएमा बाहेक एक्काईस दिनभित्र सम्बन्धित कर्मचारीलाई बुझाई दिनु पर्नेछ र बुझ्नु पर्ने कर्मचारीले पनि सोही म्यादभित्र बुझ्नु पर्नेछ ।</li><li>(२) प्रत्येक निजामती कर्मचारीले बहाली गर्न चाहेको दिनको सूचना साविकवालालाई सकेसम्म चाँडो दिनु पर्नेछ र साविकवालाले पनि त्यही दिन बरबुझारथ गर्न तयार रहनु पर्नेछ ।</li><li>(३) बरबुझारथ गर्ने काम सम्पन्न भएपछि त्यसको सूचना तालुक कार्यालयमा पठाउनु पर्नेछ । हालवालाले बहाल गरी सकेको नभए साविकवालाले आफूभन्दा निकटतम तल्लो कर्मचारीलाई बरबुझारथ गरी म्यादभित्र नयाँ कार्यालयमा बहाल गर्न जानु पर्नेछ र सो कर्मचारीले पनि बुझी लिनु पर्नेछ ।</li><li>(४) कुनै पनि निजामती कर्मचारीले बरबुझारथको निमित्त आफ्ना भाइ, छोरा वा पत्यारका मानिस वारिस खडा गरी बुझ्ने वा बुझाउने व्यवस्था गर्न सक्नेछ ।</li></ol><div class="content-paragraph">पन्ध्रौं संशोधनद्वारा थप ।</div><div class="content-paragraph"><span class="bold">*</span> सातौं संशोधनद्वारा थप ।</div><div class="content-paragraph">नवौ संशोधनद्वारा थप ।</div><!-- Page 118 --><div class="content-paragraph bold">१२५. नतिजामूलक कार्यतालिका बनाउनु पर्नेः</div><ol class="decimal"><li>(१) प्रत्येक कार्यालय प्रमुख वा विभागीय प्रमुखले प्रत्येक पदको लागि तोकिएको काम कर्तव्य तथा जिम्मेवारीका आधारमा आफू मातहतका सबै कर्मचारीहरुको कार्य विभाजन स्पष्ट खुल्ने गरी वार्षिक कार्यतालिका बनाई राख्नु पर्नेछ ।</li><li>(२) उपनियम (१) बमोजिम कार्य तालिका बनाउँदा सम्बन्धित कर्मचारीको कार्य सम्पादनलाई नतिजामूलक तुल्याउने दृष्टिकोण राखी कामको विस्तृत विवरण, परिमाण, लागत र समय अवधि समेत यथासम्भव खुलाउनु पर्नेछ ।</li></ol><div class="content-paragraph bold">१२६. कार्य सम्पादन मूल्याङ्कन फाराम सम्बन्धी व्यवस्थाः</div><div class="content-paragraph">निजामती कर्मचारीको कार्य सम्पादन मूल्याङ्कन फाराम ऐनको दफा २४क. को उपदफा (६ग) को अवस्थामा बाहेक अख्तियारवालाले निर्धारण गरे बमोजिम गोप्य गरी राखिनेछ ।</div><div class="content-paragraph bold">१२७. सम्बद्धता निर्धारण समितिः</div><div class="list-header">(१) बढुवा प्रयोजनको लागि निजामती कर्मचारीले हासिल गरेको शैक्षिक उपाधि सम्बन्धित सेवा, समूह वा उपसमूहसँग सम्बन्धित छ वा छैन भन्ने द्विविधा भएमा सो सम्बन्धमा देहाय बमोजिमको समितिले निर्णय गर्नेछः–</div><ol class="alpha"><li>सेवा, समूह वा उपसमूह सञ्चालन गर्ने मन्त्रालयको सचिव वा निकायको प्रमुख - अध्यक्ष</li><li>लोक सेवा आयोगको सचिव वा निजले तोकेको आयोगको राजपत्राङ्कित प्रथम श्रेणीको अधिकृत - सदस्य</li><li>सामान्य प्रशासन मन्त्रालयको सचिव वा निजले तोकेको राजपत्राङ्कित प्रथम श्रेणीको अधिकृत - सदस्य</li><li>नेपालको कुनै विश्वविद्यालयको सम्बद्धता निर्धारण गर्नु पर्ने विषयसँग सम्बन्धित प्राध्यापक वा विशेषज्ञ एक जना - सदस्य</li><li>सेवा, समूह वा उपसमूह सञ्चालन गर्ने मन्त्रालयको सचिव वा निकायको प्रमुखले तोकेको अधिकृत – सदस्य–सचिव</li></ol><div class="list-header">(२) बढुवा प्रयोजनको लागि निजामती कर्मचारीले हासिल गरेको तालीमको विषय, श्रेणी र स्तर सम्बन्धमा द्विविधा भएमा सो विषयमा समकक्ष निर्धारण गर्न देहाय बमोजिमको सम्बद्धता निर्धारण समिति रहनेछः-</div><ol class="alpha"><li>सेवा, समूह वा उपसमूह सञ्चालन गर्ने मन्त्रालयको</li></ol><div class="content-paragraph"><span class="bold">✉</span> सातौं संशोधनद्वारा संशोधित ।</div><!-- Page 119 --><ol class="alpha" start="1"><li>सचिव वा निकायको प्रमुख - अध्यक्ष</li><li>सामान्य प्रशासन मन्त्रालयको सचिव वा निजले तोकेको राजपत्राङ्कित प्रथम श्रेणीको अधिकृत – सदस्य</li><li>लोक सेवा आयोगको राजपत्राङ्कित प्रथम श्रेणीको अधिकृत - सदस्य</li><li>सम्बद्धता निर्धारण गर्नु पर्ने तालीमको विषयसँग सम्बन्धित प्रशिक्षण प्रतिष्ठान वा तालीम केन्द्रको प्रमुख वा निजले तोकेको प्रतिनिधि एकजना - सदस्य</li><li>सेवा, समूह वा उपसमूहसँग सम्बन्धित मन्त्रालयको सचिव वा निकायको प्रमुखले तोकेको तालीमसँग सम्बन्धित विषयको विशेषज्ञ - सदस्य</li><li>सेवा, समूह वा उपसमूह सञ्चालन गर्ने मन्त्रालय वा निकायको सचिवले तोकेको अधिकृत – सदस्य–सचिव</li></ol><div class="list-header">(३) बढुवाको सम्भाव्य उम्मेदवारले दरखास्तसँग पेश गरेको शैक्षिक योग्यता र तालीमको सम्बन्धमा बढुवा समितिको बैठक बस्नु भन्दा अगाडि उपनियम (१) र (२) बमोजिमका समितिले सम्बद्धता निर्धारण गरेमा त्यस्तो शैक्षिक योग्यता र तालीमको अङ्क समेत बढुवाको लागि गणना गरिनेछ ।</div><div class="list-header">(४) यस नियम बमोजिमका समितिद्वारा सम्बद्धता निर्धारण गरिएका शैक्षिक योग्यताका विषयहरु सेवा, समूह वा उपसमूह सञ्चालन गर्ने मन्त्रालय वा निकायले नेपाल राजपत्रमा सूचना प्रकाशन गर्नेछ ।</div><div class="list-header">(५) उपनियम (१) र (२) बमोजिमको समितिको सचिवालय सेवा, समूह वा उपसमूहसँग सम्बन्धित मन्त्रालयमा रहनेछ ।</div><div class="content-paragraph bold">*१२७क.पूर्व स्वीकृति लिनु पर्नेः</div><ol class="decimal"><li>(१) यो नियम प्रारम्भ भएपछि स्वदेश वा विदेशमा निजी प्रयासमा अध्ययन गर्न चाहने निजामती कर्मचारीले सम्बन्धित निकायको अख्तियारवालाको पूर्व स्वीकृति लिनु पर्नेछ ।</li><li>(२) उपनियम (१) मा जुनसुकै कुरा लेखिएको भए तापनि प्राइभेट परीक्षार्थीको रुपमा परीक्षामा सामेल हुन तथा कार्यरत स्थानमा कार्यालय समय बाहेकको समयमा अध्ययन गर्न पूर्व स्वीकृति लिनु पर्ने छैन ।</li></ol><div class="content-paragraph"><span class="bold">*</span> सातौं संशोधनद्वारा थप ।</div><!-- Page 120 --><div class="content-paragraph">तर त्यस्तो कर्मचारीले आफू कार्यरत निकायमा सोको जानकारी दिनु पर्नेछ ।</div><div class="content-paragraph bold">१२८. चाडपर्व खर्च सम्बन्धी व्यवस्थाः</div><ol class="decimal"><li>(१) ऐनको दफा ३२ को उपदफा (१) बमोजिम निजामती कर्मचारीले पाउने एक महिनाको तलव बराबरको चाडपर्व खर्च प्रत्येक वर्ष निजले चाडपर्व खर्च लिन चाहेको मुख्य चाडपर्वको पन्ध्र दिन अगावै पाउनेछ । यसरी चाडपर्व खर्च दिँदा उक्त चाडपर्व भन्दा अघिल्लो महिना भुक्तान भई नसकेको भए तापनि अघिल्लो महिनाको तलव समेत खर्च लेखी भुक्तानी दिइनेछ ।</li><li>(२) नियम ५८ को उपनियम (१०) को अवस्था बाहेक असाधारण विदा लिएको तथा ऐनको दफा ७१क. बमोजिमको वेतलवी विदा लिएको निजामती कर्मचारीले सो विदा लिएको अवधिमा चाडपर्व खर्च पाउने छैन ।</li><li>(३) यो नियम प्रारम्भ हुँदाका वखत सेवामा बहाल रहेका निजामती कर्मचारीले यो नियम प्रारम्भ भएको मितिले तथा यो नियम प्रारम्भ भए पछि नियुक्त हुने निजामती कर्मचारीले हाजिर भएको मितिले तीन महिनाभित्र आफूले चाडपर्व खर्च लिने मुख्य चाडपर्व र सो चाडपर्व पर्ने सम्भावित महिनाको सम्बन्धमा सम्बन्धित कार्यालयमा लिखित रुपमा जानकारी दिनु पर्नेछ । यसरी निवेदन दिई सके पछि सो कर्मचारीले आफ्नो सेवा अवधिभर अर्को चाडपर्वमा खर्च माग गर्न पाउने छैन ।</li></ol><div class="content-paragraph bold">*१२८क. राजीनामा सम्बन्धी व्यवस्थाः</div><ol class="decimal"><li>(१) निजामती कर्मचारीले स्वेच्छाले आफ्नो पदबाट राजीनामा दिन चाहेमा आफू कार्यरत कार्यालयमा लिखित रुपमा राजीनामा पेश गर्नु पर्नेछ ।</li><li>(२) उपनियम (१) बमोजिम आफ्नो कार्यालयमा पेश हुन आएको राजीनामामा सम्बन्धित कर्मचारीलाई सनाखत गराउनु पर्नेछ । <div class="content-paragraph">तर नेपाल बाहिर रहेको निजामती कर्मचारीले राजीनामा सनाखत गराउनु पर्दा नेपाली राजदूतावास समक्ष र नेपाली राजदूतावास नभएको मुलुकमा रहेको भएमा सम्बन्धित मुलुकको नोटरी पव्लिक समक्ष सनाखत गराई पठाउन सक्नेछ ।</div></li><li>(३) उपनियम (१) र (२) बमोजिम पेश भएको राजीनामा देहाय बमोजिमका निकाय वा पदाधिकारीले स्वीकृत गर्न सक्नेछन्- <ol class="alpha"><li>राजपत्राङ्कित प्रथम श्रेणी र सो भन्दा माथिको पदका निजामती कर्मचारीको हकमा नेपाल सरकार, मन्त्रिपरिषद्ले,</li></ol></li></ol><div class="content-paragraph"><span class="bold">✉</span> सातौं संशोधनद्वारा संशोधित ।</div><div class="content-paragraph"><span class="bold">*</span> सातौं संशोधनद्वारा थप ।</div></div></body></html>