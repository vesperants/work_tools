<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720157239_74_pages_26-51.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> (४) उपनियम (३) बमोजिमको अवधिभित्र त्यस्तो प्रमाणपत्र पेश नगर्ने कर्मचारीको त्यस्तो बिदाको अवधि निजले पाउने अन्य बिदाबाट कट्टा गरिनेछ । </div><div class="content-paragraph"> (५) प्रसूति स्याहार बिदाको अभिलेख सम्बन्धित कार्यालयले अद्यावधिक गरी राखु पर्नेछ । </div><div class="content-paragraph"> ५२. किरिया बिदा : (१) कुनै कर्मचारीले कूल धर्म अनुसार आफै किरिया बस्नु परेमा पन्ध्र दिन किरिया बिदा पाउनेछ । महिला कर्मचारीको पतिले किरिया बस्नु परेमा निजलाई पनि त्यत्तिनै दिन किरिया बिदा दिइनेछ । </div><div class="content-paragraph"> (२) यस नियमावलीमा जुनसुकै कुरा लेखिएको भए तापनि आफ्नो घरमा गई किरिया बिदा बस्ने कर्मचारीलाई घर जाँदा र आउँदा नियम ४९ को उपनियम (९) बमोजिमको थप बाटोको म्याद दिईनेछ । </div><div class="content-paragraph"> (३) किरिया बिदामा बस्दा कर्मचारीले पूरा तलब पाउनेछ । </div><div class="content-paragraph"> ५३. अध्ययन बिदा : (१) सेवालाई उपयोगी र आवश्यक पर्ने विषयमा मन्त्रालयको वा मन्त्रालायलाई प्राप्त स्वदेशी वा बैदेशिक छात्रवृत्तिमा मनोनयन वा छानिई अध्ययन गर्न जाने कर्मचारीले अध्ययन अवधिभर अध्ययन बिदा पाउन सक्नेछ । </div><div class="content-paragraph"> (२) कर्मचारीले सेवा अवधिभरमा एकै पटक वा पटक पटक गरी बढीमा छ वर्षसम्म अध्ययन बिदा पाउनेछ । </div><div class="content-paragraph"> तर एउटा अध्ययन पूरा गरी फर्कि सेवामा हाजिर भएको तीन वर्ष पूरा नभई सोही कर्मचारीलाई पुनः अर्को पटक अध्ययन बिदा दिइनेछैन । </div><div class="content-paragraph"> (३) उपनियम (२) मा जुनसुकै कुरा लेखिएको भए तापनि कुनै अध्ययनको निमित्त मनोनयन भई अध्ययन बिदा लिई गएको कर्मचारीलाई थप विषयमा अध्ययन गर्न वा थप उपाधि हासिल गर्नको निमित्त अध्ययन बिदा थपिने छैन तथा असाधारण बिदा पनि दिइने छैन । </div><div class="content-paragraph"> (४) अध्ययन बिदामा बस्दा कर्मचारीले पूरा तलब पाउनेछ । </div><div class="content-paragraph"> (५) सम्बन्धित समूह उपसमूहलाई उपयोगी र आवश्यक पर्ने विषयमा नेपाल सरकारको पूर्व स्वीकृति लिई निजी प्रयासमा अध्ययन गर्न जाने कर्मचारीलाई उपनियम (२) बमोजिम अध्ययन बिदा दिन सकिनेछ । उपनियम (४) मा जुनसुकै कुरा लेखिएको भए तापनि त्यस्तो अध्ययन बिदामा बस्ने कर्मचारीहरूले तलब पाउने छैन । </div><div class="content-paragraph"> (६) कर्मचारीले आफू बहाल रहेको पदमा अति दुर्गम क्षेत्रमा कम्तीमा एक वर्ष वा दुर्गम क्षेत्रमा दुई वर्ष रुजु हाजिर रही तीन वर्षसम्म सेवा नगरी अध्ययन बिदा पाउने छैन । </div><div class="content-paragraph"><span class="bold">स्पष्टीकरणः</span> यस नियमावली बमोजिम कुनै कर्मचारीले गरेको अस्थायी सेवा अवधि स्थायी सेवा अवधिमा गणना भएको रहेछ भने यस उपनियमको प्रयोजनको लागि सो अस्थायी सेवा अवधि समेत गणना गरिनेछ । </div><div class="content-paragraph"> ≥(६क) उपनियम (६) मा जुनसुकै कुरा लेखिएको भए तापनि नेपाल सरकारले तोकेको नेपाल <span class="form-field small"></span> भित्रका विश्वबिद्यालय वा शिक्षण संस्थाद्वारा सञ्चालन गरिने स्नातकोत्तर तहमा अध्ययनका लागि छानिएका कर्मचारीले कम्तीमा एक वर्ष अति दुर्गमक्षेत्र वा दुई वर्ष दुर्गम क्षेत्रमा सेवा गरी न्यूनतम दुई वर्ष अवधि पूरा गरेको भए त्यस्तो कर्मचारीलाई अध्ययन बिदा प्रदान गर्न बाधा पर्ने छैन । </div><div class="content-paragraph"> (७) कुनै योजना वा कार्यक्रमलाई कार्यान्वयन गर्नको निमित्त अत्यावश्यक भएको तालिम प्राप्त गर्नको लागि नेपाल सरकारले कुनै कर्मचारीलाई मनोनयन गरी खटाएमा त्यस्तो तालिम अवधिभर निजलाई काजको रूपमा पठाइनेछ र सो अवधिभर निजलाई पूरा तलब दिइनेछ । </div><div class="content-paragraph"> तर यस प्रकारको काज तालिमको निमित्त मात्र हुनु पर्नेछ र कुनै पनि कर्मचारीलाई शैक्षिक उपाधि हासिल गर्न पठाउँदा तालिम काज दिइने छैन । </div><div class="content-paragraph"> ५४. असाधारण बिदा : (१) कर्मचारीले असाधारण बिदा लिनु पर्ने कारण सहित निवेदन दिनु पर्नेछ र कारण मनासिव देखिएमा नेपाल सरकारले एक पटकमा एक वर्षमा नवढाई र सेवा अवधिभरमा तीन वर्षमा नवढाई असाधारण बिदा दिन सक्नेछ । </div><div class="content-paragraph"> (२) असाधारण बिदामा बस्ने कर्मचारीले सो अवधिभर तलब पाउने छैन । </div><div class="content-paragraph"> तर नियम ५० को उपनियम (१०) बमोजिम असाधारण बिदामा बस्ने कर्मचारीले त्यस्तो बिदामा बसेको अवधिको पूरा तलब पाउनेछ । </div><div class="content-paragraph"> (३) पाँच वर्ष सरकारी सेवा अवधि नपुगी कुनै कर्मचारीले असाधारण बिदा पाउने छैन । </div><div class="content-paragraph"> तर, </div><div class="content-paragraph"> (क) नियम ५० को उपनियम (१०) बमोजिम थप बिरामी बिदा वापत असाधारण बिदामा बस्न यस उपनियमले वाधा पुऱ्याएको मानिने छैन । </div><div class="content-paragraph"><span class="bold">•</span> (ख) नेपाल सरकरको पूर्व स्वीकृति लिई निजी प्रयासमा अध्ययन गर्न चाहने कर्मचारीले दुई वर्षको सेवा अवधि पूरा गरेपछि उपनियम (१) बमोजिम पाउने असाधारण बिदाबाट कट्टा हुने गरी एकै पटक वा पटक पटक गरी बढीमा चार वर्षसम्म असाधारण बिदा पाउन सक्नेछ । </div><div class="content-paragraph"> तर तीन वर्षसम्मको असाधारण बिदा उपनियम (१) बमोजिमको असाधारण बिदाबाट कट्टा हुनेछ । </div><div class="content-paragraph"> (३क) उपनियम (३) को खण्ड (ख) मा जुनसुकै कुरा लेखिएको भए तापनि कुनै पनि विषयमा अध्ययन गर्नको लागि चार वर्ष भन्दा बढी अवधि लाग्ने भएमा त्यस्तो अध्ययन गर्ने कर्मचारीलाई असाधारण विदा दिइने छैन । </div><div class="content-paragraph"><span class="bold">•</span> (३ख) अध्ययनको लागि असाधारण बिदा लएको कर्मचारीले अध्ययन नगरी अन्यत्र सेवा गर्न पाउने छैन । </div><div class="content-paragraph"> (४) <span class="form-field medium"></span> कुनै कर्मचारीले लिएको असाधारण बिदाको अवधि कुनै पनि प्रयोजनको लागि निजको सेवा अवधिमा गणना गरिने छैन । </div><div class="content-paragraph"> ५५. सट्टा बिदा : (१) स्वास्थ्य संस्था, अस्पताल, हेल्थपोष्ट जस्ता सार्वजनिक बिदाको दिनमा काम गर्नु पर्ने कार्यालयहरूमा कार्यरत कर्मचारीहरूले सार्वजनिक बिदाको दिन काम गरे वापत सट्टा बिदा पाउन सक्नेछन् र त्यस्तो बिदा अर्को तीन महिनाभित्रमा पालो मिलाई बस्नु पर्नेछ । </div><div class="content-paragraph"> (२) उपनियम (१) बमोजिम पालो मिलाई सट्टा बिदा लिन नसकेको जति अवधिको तलब बराबरको भुक्तानी दिइनेछ । </div><div class="content-paragraph"> (३) सट्टा बिदाको अभिलेख सम्बन्धित कार्यालय प्रमुखले अद्यावधिक गरी राखु पर्नेछ । </div><div class="content-paragraph"> ५६. अतिरिक्त सेवा बिदा : (१) स्वास्थ्य संस्था, अस्पताल, हेल्थपोष्टमा हप्तामा चालीस घण्टा भन्दा बढी काम गर्नु पर्ने कर्माचारीहरूले बढी समय काम गरे वापत अतिरिक्त सेवा बिदा पाउनेछन् र त्यस्तो बिदा अर्को तीन महिनाभित्रमा पालो मिलाई लिन सक्नेछन् । </div><div class="content-paragraph"> (२) उपनियम (१) बमोजिम पालो मिलाई अतिरिक्त सेवा बिदा लिन नपाए जति अवधिको तलब बराबरको भुक्तानी दिइनेछ । </div><div class="content-paragraph"> (३) अतिरिक्त सेवा बिदाको अभिलेख सम्बन्धित कार्यालय प्रमुखले अद्यावधिक गरी राखु पर्नेछ । </div><div class="content-paragraph"><span class="bold">५७. अन्तर्राष्ट्रिय संघ, संस्थामा सेवा गर्न बिदा दिन सकिने :</span> कुनै कर्मचारीले बिदा लिई अन्तर्राष्ट्रिय संघ, संस्थामा सेवा गर्न जान निवेदन दिएमा र यसरी सेवा गर्न पठाउँदा नेपाल सरकारलाई समेत उपयोगी हुने पर्याप्त आधार रहेमा नेपाल सरकारले नियम ५४ को उपनियम (१) बमोजिम निजले पाउन सक्ने असाधारण बिदाबाट कट्टा हुने गरी पछि सेवा गर्न फर्की आउने कवुलियत गराई निजलाई त्यस्तो सेवा गर्न जानको लागि नोकरी अवधिमा एक पटकमा एक वर्षमा नबढाई बढीमा तीन वर्षसम्मको लागि अनुमति दिन सक्नेछ । </div><div class="content-paragraph"> तर यस नियम बमोजिम अन्तर्राष्ट्रिय संघ, संस्थामा सेवा गर्न जाने कर्मचारीलाई काजको रूपमा खटाइने छैन । </div><div class="content-paragraph"> ५८. बिदा माग गर्ने विधि : (१) बिदाको निकासाको निमित्त कर्मचारीले आफूलाई चाहिएको बिदाको अवधि, कारण र विदेश जानु पर्ने भए सो समेत खोली अनुसूची-१५ बमोजिमको ढाँचामा आफ्नो कार्यालय मार्फत बिदा दिने अधिकारी समक्ष निवेदन पेश गर्नु पर्नेछ र बिदा दिने अधिकारीले पनि बिदा स्वीकृत वा अस्वीकृत भएको सूचना सो कर्मचारीलाई दिनु पर्नेछ । </div><div class="content-paragraph"> (२) देहायका कुरामा बिदा दिने अधिकारीलाई चित्त बुझेमा निजले निवेदनको मिति भन्दा अगाडी देखिको मितिबाट बिदा स्वीकृत गर्न सक्नेछ :- </div><div class="content-paragraph"> (क) बिदा दिने अधिकारीको पूर्व स्वीकृति लिन सम्भव थिएन भन्ने, </div><div class="content-paragraph"> (ख) पूर्व स्वीकृति प्राप्तिको लागि निवेदकले सकभर प्रयास गरेको थियो भन्ने । </div><div class="content-paragraph"> (३) अध्ययन बिदाको लागि निवेदन दिंदा अरू कुराको अतिरिक्त मुख्यत देहायका कुराहरू उल्लेख उल्लेख गर्नु पर्नेछ :- </div><div class="content-paragraph"> (क) आफूले अध्ययन गर्न खोजेको विषयको विवरण, </div><div class="content-paragraph"> (ख) अध्ययन गरिने विश्वबिद्यालय, संस्था वा प्रशिक्षण केन्द्रमा प्रवेश गर्ने स्वीकृति प्राप्त भएको विवरण, </div><div class="content-paragraph"> (ग) नेपाल सरकारलाई त्यस्तो बिदाको सम्बन्धमा विचार गर्न सहायक हुने अन्य आवश्यक विवरण । </div><div class="content-paragraph"> ५९. बिदा दिने अधिकारी : (१) देहायको बिदा देहायको अधिकारीले स्वीकृत गर्न सक्नेछ :- </div><table class="main-table"><thead><tr><th>बिदाको किसिम</th><th>बिदा स्वीकृत गर्ने अधिकारी</th></tr></thead><tbody><tr><td>(क) भैपरी आउने र पर्व बिदा</td><td>- सम्बन्धित कार्यालयको प्रमुख</td></tr><tr><td>(ख) घर बिदा</td><td>- सम्बन्धित कार्यालयको प्रमुख</td></tr><tr><td>(ग) बिरामी बिदा</td><td>- सम्बन्धित कार्यालयको प्रमुख</td></tr><tr><td>(घ) प्रसूति बिदा</td><td>- सम्बन्धित कार्यालयको प्रमुख</td></tr><tr><td>(घ१) प्रसूति स्याहार बिदा</td><td>- सम्बन्धित कार्यालयको प्रमुख</td></tr><tr><td>(ङ) किरिया बिदा</td><td>- सम्बन्धित कार्यालयको प्रमुख</td></tr><tr><td>(च) अध्ययन बिदा</td><td>- नेपाल सरकार</td></tr><tr><td>(छ) असाधारण बिदा</td><td>- नेपाल सरकार</td></tr><tr><td>(ज) सट्टा बिदा</td><td>- सम्बन्धित कार्यालयको प्रमुख</td></tr><tr><td>(झ) अतिरिक्त सेवा बिदा</td><td>- सम्बन्धित कार्यालयको प्रमुख</td></tr></tbody></table><div class="content-paragraph"> (२) अधिकृत बाह्रौ तहको कर्मचारीको उपनियम (१) को खण्ड (क) मा उल्लिखित बिदा बाहेक अन्य बिदाहरू मन्त्रालयले स्वीकृत गर्नेछ । </div><div class="content-paragraph"> (३) उपनियम (१) को खण्ड (क) मा जुनसुकै कुरा लेखिएको भए तापनि भैपरी आउने र पर्व बिदा विभागीय प्रमुख र कार्यालय प्रमुख आफैले लिन सक्नेछ । </div><div class="content-paragraph"> तर कार्यालय प्रमुखको खण्ड (च) र (छ) बाहेकका अन्य बिदाहरू बिभागीय प्रमुखले स्वीकृत गर्नेछ । </div><div class="content-paragraph"> ६०. बिदा परिणत नहुने : यस परिच्छेद बमोजिम कर्मचारीले जुन बिदा लिई बसेको हो सोही बिदा नै उपभोग गर्नु पर्नेछ । पहिले कुनै एक किसिमको बिदा स्वीकृत भएकोमा त्यस्तो बिदा पछि किरिया बिदा वा प्रसूति बिदा बाहेक अर्को किसिमको बिदामा परिणत गराउन पाइने छैन । </div><div class="content-paragraph"> ६१. सार्वजनिक बिदा गाभिने : भैपरी आउने र पर्व बिदा बाहेक अरू कुनै प्रकारको बिदा लिई बसेको कर्मचारीले सो बिदा भुक्तान हुँदा सार्वजनिक बिदा पर्न गएमा र सार्वजनिक बिदा पछि पनि कार्यालयमा हाजिर नभएमा सो सार्वजनिक बिदाको अवधि पनि निज कर्मचारीले लिएको बिदा वा सो बिदा बाँकी नभएमा लिन पाउने अरू बिदामा बसेको मानिनेछ । </div><div class="content-paragraph"> ६२. कार्यालयमा अनुपस्थित हुने उपर कारबाही : बिदा नलिई आफ्नो कार्यालयमा अनुपस्थित हुने कर्मचारीलाई गयल र तलब कट्टी गरी विभागीय सजाय समेत गर्न सकिने छ । यसरी गयल भएको अवधिको तलब र भत्ता समेत दिइने छैन र त्यसरी गयल भएको अवधि सेवा अवधिमा गणना हुने छैन । </div><div class="content-paragraph"> ६३. बिदाको अभिलेख : (१) बिदा दिने अधिकारीले आफ्नो मातहतमा काम गर्ने कर्मचारीको बिदाको अभिलेख राख्न लगाउनु पर्नेछ । कुनै कर्मचारीलाई <span class="bold">प्रसूति बिदा, प्रसूति स्याहार बिदा, असाधारण बिदा वा अध्ययन बिदा</span> दिएकोमा त्यसको सूचना निजामती किताबखाना र तलब खर्च लेख्ने कार्यालयलाई समेत पठाउनु पर्नेछ । </div><div class="content-paragraph"> (२) कुनै कर्मचारी एक कार्यालयबाट अर्को कार्यालयमा सरुवा वा बढुवा भएमा सरुवा वा बढुवाको जनाउको साथै बिदाको अभिलेखको उतार पनि हालको कार्यालयमा पठाउनु पर्नेछ । यस्तो बिदाको अभिलेख अनुसूची-१६ बमोजिम राखु पर्नेछ । </div><div class="content-paragraph"> (३) उपनियम (२) बमोजिमको बिदाको अभिलेखको एक प्रति उतार सम्बन्धित कर्मचारीलाई समेत दिनु पर्नेछ । बढुवाको लागि कारबाही हुँदा यस्तो बिदाको अभिलेख पेश गर्ने जिम्मेवारी कर्मचारीको सम्बन्धित विभाग वा मन्त्रालयको हुनेछ । </div><div class="content-paragraph"> ६४. बिदा अधिकारको कुरा होइनः <span class="bold">बिदा अधिकारको कुरा होइन, सहुलियत मात्र हो ।</span></div><div class="document-title">परिच्छेद – ८</div><div class="document-subtitle">बढुवा</div><div class="content-paragraph"> ६५. बढुवा समिति : ऐनको दफा २५ को उपदफा (३) बमोजिम सेवाको सहायक तहको पदमा बढुवा गर्न देहायका कार्यालयको लागि देहाय बमोजिम बढुवा समितिहरू रहने छन् :- </div><div class="content-paragraph"> (क) मन्त्रालय र विभागहरूको लागि </div><div class="content-paragraph"> (अ) लोक सेवा आयोगको सदस्य वा लोक <span class="text-right" style="width: 250px; display: inline-block;">अध्यक्ष</span><br> सेवा आयोगले तोकेको पदाधिकारी </div><div class="content-paragraph"> (आ) मन्त्रालयको सचिव वा सो सरहका <span class="text-right" style="width: 250px; display: inline-block;">– सदस्य</span><br> पदाधिकारीले तोकेको अधिकृत </div><div class="content-paragraph"> (इ) सम्बन्धित निकायको प्रशासन शाखाको <span class="text-right" style="width: 250px; display: inline-block;">– सदस्य</span><br> प्रमुख वा विभागीय प्रमुखले तोकेको अधिकृत </div><div class="content-paragraph"> (ख) क्षेत्रीय स्वास्थ्य सेवा निर्देशनालय र जिल्ला स्थित स्वास्थ्य कार्यालयहरूका लागि </div><div class="content-paragraph"> (अ) लोक सेवा आयोगको सदस्य वा लोक <span class="text-right" style="width: 250px; display: inline-block;">– अध्यक्ष</span><br> सेवा आयोगले तोकेको पदाधिकारी </div><div class="content-paragraph"> (आ) सम्बन्धित प्रमुख जिल्ला अधिकारी वा <span class="text-right" style="width: 250px; display: inline-block;">– सदस्य</span><br> निजले तोकेको अधिकृत </div><div class="content-paragraph"> (इ) सम्बन्धित निकायको प्रमुख <span class="text-right" style="width: 250px; display: inline-block;">– सदस्य</span></div><div class="content-paragraph"> ६६. बढुवा समितिको सचिवालय र बैठक : (१) ऐनको दफा ८ को उपदफा (१) बमोजिम कार्यक्षमताको मूल्याङ्कनद्वारा अधिकृत तहका पदहरूमा बढुवाको निमित्त ऐनको दफा २५ बमोजिमको बढुवा सचिवालयको काम मन्त्रालयले गर्नेछ । </div><div class="content-paragraph"> (२) नियम ६५ को खण्ड (क) र (ख) बमोजिम सहायक तहका पदहरू बढुवाको नि निमित्त बढुवा समितिको सचिवालय सम्बन्धित निकायनै हुनेछ । </div><div class="content-paragraph"> (३) सेवाको प्रत्येक समूह वा उप समूह अन्तर्गतका रिक्त पदहरू कार्यक्षमताको मूल्याङ्कन गरी बढुवाद्वारा पूर्ति गर्नको निमित्त प्रत्येक छ÷छ महिनामा बढुवा समितिको बैठक बस्नेछ । </div><div class="content-paragraph"> ६७. पदपूर्तिको सूचनाको प्रकाशन र निवेदन : (१) ऐन तथा यस नियमावली बमोजिम पद पूर्ति प्रतिशत तथा पदसंख्या निर्धारण भएपछि त्यसमा कार्यक्षमताको मूल्याङ्कनद्वारा बढुवा हुने अधिकृत तहका पदहरूको विवरण सहितको सूचना लोक सेवा आयोगले प्रकाशित गर्नेछ । तर सहायक तहको पदको हकमा त्यस्तो सूचना प्रकाशित गर्ने र निवेदन संकलन गर्ने कार्य सम्बन्धित बढुवा समितिको सचिवालयको हुनेछ । </div><div class="content-paragraph"> (२) उपनियम (१) बमोजिम प्रकाशित हुने सूचनामा बढुवा गरिने पदको लागि आवश्यक पर्ने सेवा अवधि, सम्भाव्य उम्मेदवार हुन जेष्ठता गणना गरिने (असार मसान्तको हिसाबले) अवधि, शैक्षिक, योग्यता, बढुवा हुने पदको विवरण तथा संख्या, पद रिक्त भएको कार्यालय, निवेदन म्याद र स्थान समेत खुलाएको हुनु पर्नेछ । </div><div class="content-paragraph"> (२क) सम्भाव्य उम्मेदवार हुने अवधि (आषाढ मसान्त) बाहेक बढुवाको अङ्क दरखास्त दिने अन्तिम म्यादसम्मको मात्र गणना गरिनेछ । </div><div class="content-paragraph"> (३) सम्बन्धित उम्मेदवारले उपनियम (१) बमोजिमको सूचनामा तोकिएको म्यादभित्र लोक सेवा आयोगद्वारा निर्धारित ढाँचामा निवेदन पेश गर्नु पर्नेछ । यसरी पेश हुन आएको निवेदनहरू बढुवा सिफारिसको कारबाही चलाउन अधिकृत तहको पदको हकमा लोक सेवा आयोगले सम्बन्धित बढुवा समितिको सचिवालयमा पठाउनु पर्नेछ । </div><div class="content-paragraph"> ६८. बढुवाको प्रयोजनको लागि सेवा अवधिको गणना : ऐनको दफा २६ बमोजिमको सेवा अवधि तथा दफा २९ को उपदफा (२) को खण्ड (ख) बमोजिम जेष्ठता वापतको अङ्क गणना गर्ने प्रयोजनको लागि यो नियमावली प्रारम्भ हुँदाका बखत निजामती सेवाको श्रेणी प्रणालीबाट ऐन तथा यस नियमावली बमोजिम तह प्रणालीमा मिलान हुने कर्मचारीहरू निजामती सेवा ऐन, २०४९ तथा निजामती सेवा नियमावली, २०५० बमोजिम जुन जुन पदमा जुन जुन मितिमा नियुक्ति वा बढुवा भई बहाल रहेका हुन् सोही मितिदेखिनै गणना गरिनेछ । </div><div class="content-paragraph"> ६९. बढुवाको लागि सम्भाव्य उम्मेदवार : (१) सेवाको समूह वा उपसमूहका अधिकृत तहको रिक्त पदहरूमा कार्यक्षमताको मूल्याङ्कनद्वारा बढुवा गर्नको निमित्त रिक्त पदभन्दा एक तह मुनिका सम्बन्धित समूह वा उपसमूह अन्तर्गत ऐनको दफा २६ बमोजिमको सेवा अवधि पुगेका कर्मचारीहरू सम्भाव्य उम्मेदवार हुनेछन् । </div><div class="content-paragraph"> (१क) उपनियम (१) मा जुनसुकै कुरा लेखिएको भएतापनि सेवाका समूह वा उपसमूहका अधिकृत नवौं तहका रिक्त पदहरूमा कार्य क्षमताको मूल्याङ्कनद्वारा बढुवा हुनको निमित्त रिक्त पद भन्दा एक तह मुनिको जनरल हेल्थ सर्भिसेज समूहको पदमा रही ऐनको दफा २६ बमोजिमको सेवा अवधि पूरा गरेका र अनुसूची-७ मा तोकिएको सम्बन्धित शैक्षिक योग्यता प्राप्त गरेका कर्मचारीहरू सम्भाव्य उम्मेदवार हुन सक्नेछन् । </div><div class="content-paragraph"> (२) सहायक तहका पदहरूमा त्यसरी बढुवा गर्नको निमित्त सेवा अवधि पुगेका देहाय बमोजिमका कर्मचारी सम्भाव्य उम्मेदवार हुनेछन् :- </div><div class="content-paragraph"> (क) मन्त्रालय तथा विभागमा रिक्त सहायक पदको लागि मन्त्रालय र विभागमा कार्यरत सम्बन्धित समूह तथा उपसमूहको एक श्रेणी मुनिको पदमा कार्यरत कर्मचारीहरू, </div><div class="content-paragraph"> (ख) क्षेत्रीय निर्देशनालय र सो अन्तर्गतका कार्यालयहरूमा रिक्त सहायक तहको पदको लागि सम्बन्धित क्षेत्रीय निर्देशनालय र सो अन्तर्गतका कार्यालयहरूमा कार्यरत सम्बन्धित समूह तथा उपसमूहको एक श्रेणी मुनिको पदमा कार्यरत कर्मचारीहरू । </div><div class="content-paragraph"> (३) उपनियम (२) को खण्ड (क) र (ख) मा जुनसुकै कुरा लेखिएको भए तापनि ऐन तथा यस नियमावली बमोजिम पदपूर्ति प्रतिशत निर्धारण भई बढुवाको लागि पदसंख्या छुट्याई सकेपछि पदसंख्या छुट्याउनु अघि कार्यरत कर्मचारीको सरुवा अन्य कार्यालयमा भए तापनि निजलाई साविक (सरुवा हुनु अघि) को कार्यालयमा छुट्याइएको पदमा हुने बढुवाको लागि सम्भाव्य उम्मेदवार हुनबाट बञ्चित गरिनेछैन । </div><div class="content-paragraph"> ७०. <span class="bold">कार्यक्षमताको आधारमा बढुवा</span> : कर्मचारीको कार्यक्षमताको मूल्याङ्कन ऐनको दफा २९ बमोजिम गरी सबैभन्दा बढी अङ्क प्राप्त गर्ने कर्मचारीलाई सबैभन्दा पहिले बढुवा गरिनेछ । </div><div class="content-paragraph"> तर कार्यक्षमताको मूल्याङ्कन गर्दा समान अङ्क प्राप्त गर्ने कर्मचारीको हकमा जेष्ठताको आधारमा बढुवा गरिनेछ र त्यस्ता कर्मचारीको जेष्ठता निर्धारण गर्दा देहायको आधारमा गरिनेछ :- </div><div class="content-paragraph"> (क) हाल बहाल रहेको तहको पदमा नियुक्ति वा बढुवा निर्णय भएको मितिको आधारमा, </div><div class="content-paragraph"> (ख) खण्ड (क) बमोजिम जेष्ठता नछुट्टिएमा सो भन्दा एक तह मुनिको पदमा नियुक्ति वा बढुवा निर्णय भएको मितिको आधारमा, </div><div class="content-paragraph"> (ग) खण्ड (क) र (ख) मा उल्लिखित कुनै पनि आधारबाट जेष्ठता नछुट्टिएमा लोक सेवा आयोगको सिफारिसको योग्यताक्रमको आधारमा । </div><div class="content-paragraph"> तर लोक सेवा आयोगबाट खुल्ला प्रतियोगिता र बढुवा प्रतियोगिताको एकै मितिमा सिफारिस प्राप्त भएको रहेछ भने खुल्ला प्रतियोगिताबाट सिफारिस भएको कर्मचारीको जेष्ठता कायम गरिनेछ । </div><div class="content-paragraph"> ७१. <span class="bold">कार्य सम्पादनको मूल्याङ्कन</span> : (१) कर्मचारीको कार्य सम्पादनको मूल्याङ्कनको लागि प्रयोग गरिने कार्य सम्पादनको मूल्याङ्कन फाराम अनुसूची-१७ बमोजिम हुनेछ । </div><div class="content-paragraph"> (२) कर्मचारीको कार्य सम्पादनको मूल्याङ्कनको लागि मूल्याङ्कन गरिने कर्मचारीभन्दा एक तह माथिको सम्बन्धित कर्मचारी सुपरिवेक्षक हुनेछ र सुपरिवेक्षकभन्दा एक तह माथिको सम्बन्धित कर्मचारी पुनरावलोकनकर्ता हुनेछ । </div><div class="content-paragraph"> तर, </div><div class="content-paragraph"> (क) अधिकृत तहको कर्मचारीहरूको सुपरिवेक्षक सहायक तहको कर्मचारी हुने छैन । </div><div class="content-paragraph"> (ख) जिल्लास्थित कार्यालयहरूमा सहायक तहको कर्मचारीको पुनरावलोकनकर्ता अधिकृत कर्मचारी नभएमा पुनरावलोकन समितिको अध्यक्षले तोकेको अधिकृत पुनरावलोकनकर्ता हुनेछ । </div><div class="content-paragraph"> (ग) कुनै अधिकृत तहको कर्मचारीको सुपरिवेक्षक अधिकृत बाह्रौ तहको कर्मचारी भएमा निजले नै पुनरावलोकनकर्ता समेत भई काम गर्नेछ । </div><div class="content-paragraph"> (घ) कार्यालय प्रमुख वा विभागीय प्रमुख भई काम गर्ने कर्मचारीले आफू मातहत काम गर्ने समान तहका कर्मचारीको समेत कार्य सम्पादन मूल्याङ्कनको निमित्त सुपरिवेक्षक भई काम गर्न सक्नेछ । </div><div class="content-paragraph"><span class="bold">स्पष्टीकरणः</span> मूल्याङ्कन गरिने कर्मचारी र निजको सुपरिवेक्षक हुने कर्मचारी समान तहको भई एउटै सेवा, समूह वा उपसमूहमा बढुवाको लागि दुवै संभाव्य उम्मेदवार हुने भएमा त्यस्तो कर्मचारीको कार्य सम्पादन मूल्याङ्कनको लागि उक्त सुपरिवेक्षक हुने कर्मचारीले कार्य सम्पादन मूल्याङ्कन फाराममा उल्लिखित आधारलाई दृष्टिगत गरी आफ्नो लिखित मन्तव्य सहित सो फाराममा पुनरावलोकनकर्ता वा आफूभन्दा माथिल्लो तहको कर्मचारी समक्ष सुपरिवेक्षणको निमित्त पेश गर्नु पर्नेछ । </div><div class="content-paragraph"> (ङ) अधिकृत बाहौ तहमा कार्यरत कर्मचारीको सुपरिवेक्षक तथा पुनरावलोकनकर्ता मन्त्रालयको सचिव हुनेछ । </div><div class="content-paragraph"> (३) सहायक तहको कर्मचारीको कार्य सम्पादनको मूल्याङ्कनको लागि देहायको पुनरावलोकन समिति रहनेछ :- </div><div class="content-paragraph"> (क) मन्त्रालयको सचिव वा सम्बन्धित विभागीय प्रमुखले <span class="text-right" style="width: 250px; display: inline-block;">अध्यक्ष</span><br> तोकेको अधिकृत </div><div class="content-paragraph"> (ख) सम्बन्धित पुनरावलोकनकर्ता <span class="text-right" style="width: 250px; display: inline-block;">- सदस्य</span></div><div class="content-paragraph"> (ग) सम्बन्धित सुपरीवेक्षक <span class="text-right" style="width: 250px; display: inline-block;">– सदस्य</span></div><div class="content-paragraph"> (४) अधिकृत छैठौं देखि दशौं तहसम्मका कर्मचारीको कार्य सम्पादन मूल्याङ्कनको लागि देहायको पुनरावलोकन समिति रहनेछः- </div><div class="content-paragraph"> (क) मन्त्रालयको सचिव <span class="text-right" style="width: 250px; display: inline-block;">अध्यक्ष</span></div><div class="content-paragraph"> (ख) मन्त्रालयको सचिवले तोकेको एघारौं वा बाह्रौं तहको अधिकृत <span class="text-right" style="width: 250px; display: inline-block;">- सदस्य</span></div><div class="content-paragraph"> (ग) सम्बन्धित विभागको महानिर्देशक <span class="text-right" style="width: 250px; display: inline-block;">– सदस्य</span></div><div class="content-paragraph"> (५) अधिकृत एघारौं तहका कर्मचारीको कार्य सम्पादन मूल्याङ्कनको लागि देहायको पुनरावलोकन समिति रहनेछः- </div><div class="content-paragraph"> (क) मुख्य सचिव वा निजले तोकेको नेपाल सरकारको सचिव <span class="text-right" style="width: 250px; display: inline-block;">अध्यक्ष</span></div><div class="content-paragraph"> (ख) मन्त्रालयको सचिव <span class="text-right" style="width: 250px; display: inline-block;">– सदस्य</span></div><div class="content-paragraph"> (ग) मन्त्रालयको सचिवले तोकेको बाह्रौं तहको अधिकृत <span class="text-right" style="width: 250px; display: inline-block;">– सदस्य</span></div><div class="content-paragraph"> (६) कर्मचारीको कार्य सम्पादन मूल्याङ्कन गरी दिइने कूल चालीस अङ्कको विभाजन देहाय बमोजिम हुनेछ :- </div><div class="content-paragraph"> (क) सुपरिवेक्षकले दिन सक्ने अधिकतम <span class="text-right" style="width: 250px; display: inline-block;">अठार अङ्क</span></div><div class="content-paragraph"> (ख) पुनरावलोकनकर्ताले दिन सक्ने अधिकतम <span class="text-right" style="width: 250px; display: inline-block;">बाह्र अङ्क</span></div><div class="content-paragraph"> (ग) पुनरावलोकन समितिले दिन सक्ने अधिकतम <span class="text-right" style="width: 250px; display: inline-block;">दश अङ्क</span></div><div class="content-paragraph"> (७) सुपरिवेक्षक, पुनरावलोकनकर्ता र पुनरावलोकन समितिले कर्मचारीहरूको कार्य सम्पादन वापत अङ्क दिंदा <span class="form-field large"></span> देहाय बमोजिमको प्रक्रिया अपनाउन सक्नेछ :- </div><div class="content-paragraph"> (क) पेश हुन आएका कार्य सम्पादनको मूल्याङ्कन फारामहरू छानबीन गरी सो फारामहरूमा कार्य सम्पादन र अङ्क वितरण बीच सामन्जस्य कायम गर्ने, </div><div class="content-paragraph"> (ख) कुनै निकायको समष्टिगत उपलब्धि र त्यसमा कार्यरत कर्मचारीको कार्य सम्पादनको मूल्याङ्कन बीचको पारस्परिक सम्बन्ध माथि विचार गर्ने, </div><div class="content-paragraph"> (ग) पेश हुन आएका कार्य सम्पादन मूल्याङ्कन फारामहरूमा आवश्यक देखिएमा पुनरावलोकनकर्ता वा सुपरिवेक्षकसँग पुष्ट्याइको माग गर्ने वा पुनर्विचारको लागि निजकहाँ पठाउने, </div><div class="content-paragraph"> (घ) पुनः पेश हुन आएको कार्य सम्पादन मूल्याङ्कन फाराम पुष्ट्याई औचित्यपूर्ण नभएको वा अङ्क संशोधन समेत नभई आएमा पुनरावलोकन समितिले यस विषयमा टिप्पणी गरी त्यस्तो सुपरिवेक्षक वा पुनरावलोकनकर्ताको अभिलेख राख्न सम्बन्धित निकायमा लेखि पठाउने । </div><div class="content-paragraph"> (७क) कार्य सम्पादन मूल्याङ्कन बापत सुपरिवेक्षक वा पुनरावलोकनकर्ताले पञ्चानब्बे प्रतिशतभन्दा बढी वा पचहत्तर प्रतिशतभन्दा कम अङ्क प्रदान गर्दा सोको स्पष्ट कारण खुलाउनु पर्छ र पचहत्तर प्रतिशतभन्दा कम अङ्क दिएकोमा सम्बन्धित कर्मचारीलाई जानकारी गराई निजले प्रतिक्रिया दिएमा सो समेत राखी पुनरावलोकन समिति समक्ष पेश गर्नु पर्नेछ । पुनरावलोकन समितिलाई सुपरिवेक्षक वा पुनरवालोकनकर्ता वा दुबैले गरेको कार्य सम्पादन मूल्याङ्कन चित्त नबुझेमा सोको स्पष्ट कारण समेत खुलाई फिर्ता पठाउन सक्नेछ । त्यसरी फिर्ता पठाएकोमा सम्बन्धित मूल्याङ्कनकर्ताले पुनः मूल्याङ्कन गरी वा पहिले गरेको मूल्याङ्कनमा संशोधन गर्न आवश्यक नभए सोको औचित्यपूर्ण कारण खुलाई पुनरावलोकन समिति समक्ष पेश गर्नु पर्नेछ । </div><div class="content-paragraph"> (८) कार्य सम्पादनको मूल्याङ्कनको प्रयोजनको निमित्त अङ्क गणना गर्दा बढुवा वा स्तरबृद्धिको लागि सम्भाव्य उम्मेदवार हुन जति वर्षको सेवा आवश्यक पर्ने हो पछिल्लो त्यति वर्षको कार्य सम्पादन मूल्याङ्कन बापत प्राप्त अङ्कको औसत अङ्क गणना गरिनेछ । </div><div class="content-paragraph"> तर, </div><div class="content-paragraph"> (१) अध्ययन वा तालिममा भएको अवधिको कार्य सम्पादन मूल्याङ्कन वापत त्यस्तो अध्ययन वा तालिममा जानुभन्दा तत्काल अघिको वर्षमा जति अङ्क पाएको छ त्यही अनुपातमा नै अङ्क दिइनेछ । </div><div class="content-paragraph"> (२) असाधारण बिदामा बसेको अवधिलाई कटाएर मात्रै सम्भाव्य उम्मेदवारीको हिसाब गरिनेछ र त्यस्तो आसाधारण बिदाको अवधिको कार्य सम्पादनको मूल्याङ्कन फाराम भरिने छैन । एक वर्षभन्दा कम तर छ महिना वा सो भन्दा बढी अवधिको कार्य सम्पादनको मूल्याङ्कन गर्दा एक वर्षकै लागि तोकिएको अङ्कको दामासाहीले गणना गरिनेछ । </div><div class="content-paragraph"> ७१क. कार्य सम्पादन मूल्याङ्कन गर्ने अवधि : (१) प्रत्येक वर्ष श्रावण ७ गतेभित्र सम्बन्धित कर्मचारीले आफ्नो कार्य सम्पादन मूल्याङ्कन फाराम भरी सुपरिवेक्षक समक्ष पेश गर्नु पर्नेछ । सुपरिवेक्षकले श्रावण मसान्तभित्र सुपरीवेक्षण गरी पुनरावलोकनकर्तालाई बुझाई सक्नु पर्नेछ । </div><div class="content-paragraph"> (२) पुनरावलोकनकर्ताले उपनियम (१) बमोजिम प्राप्त हुन आएको कार्य सम्पादन मूल्याङ्कन फाराम भाद्र मसान्तभित्र मूल्याङ्कन गरी पुनरावलोकन समिति समक्ष बुझाई सक्नु पर्नेछ । </div><div class="content-paragraph"> (३) उपनियम (१) र (२) बमोजिम मूल्याङ्कन भइसकेपछि पुनरावलोकन समितिले कात्तिक मसान्तभित्र कार्य सम्पादन मूल्याङ्कन गरी एक प्रति लोक सेवा आयोगमा पठाउनु पर्नेछ । </div><div class="content-paragraph"> ७२. ज्येष्ठताको मूल्याङ्कन : कर्मचारीलाई ज्येष्ठता बापतको अङ्क प्रदान गर्दा हाल बहाल रहेको तहमा काम गरेको प्रत्येक वर्षको लागि दुईका दरले सोह्र अङ्क सम्म र १ तह मुनिको पदमा आधा अङ्कका दरले चारअङ्कसम्म प्रदान गरी बढीमा जम्मा बीस अङ्क दिइने छ । </div><div class="content-paragraph"> तर, </div><div class="content-paragraph"> (१) ज्येष्ठता बापत अङ्क गणना गर्दा एक वर्षभन्दा बढी चानचुन महिना वा दिनको लागि दामासाहीको हिसाबले अङ्क दिइनेछ । </div><div class="content-paragraph"> (२) यस खण्डको प्रयोजनको लागि गयल भएको वा असाधारण बिदामा बसेको अवधिको अङ्क दिइने छैन । </div><div class="content-paragraph"> ७३. भौगोलिक क्षेत्रमा काम गरेको अनुभवको मूल्याङ्कन : (१) कर्मचारीलाई विभिन्न भौगोलिक क्षेत्रमा काम गरेको अनुभवको अङ्क प्रदान गर्दा देशको विभिन्न भौगोलिक क्षेत्रलाई अनुसूची- ११ बमोजिम क्रमश : “क १”, “क २”, “ख १”, “ख २”, र “ग १”, “ग २” तीन वर्गमा विभाजन गरी ती मध्ये एक वा एकभन्दा बढी वर्गमा काम गरेको अनुभव वापत पच्चीस अङ्कमा नबढ्ने गरी देहाय बमोजिम अङ्क दिइनेछ :- </div><div class="content-paragraph"> (क) “क१” वर्गमा काम गरेको प्रत्येक वर्षको लागि ५ अङ्कका दरले, </div><div class="content-paragraph"> (ख) “कर” वर्गमा काम गरेको प्रत्येक वर्षको लागि ४.५ अङ्कका दरले, </div><div class="content-paragraph"> (ग) “ख१” वर्गमा काम गरेको प्रत्येक वर्षको लागि ३.७५ अङ्कका दरले, </div><div class="content-paragraph"> (घ) “ख२” वर्गमा काम गरेको प्रत्येक वर्षको लागि ३ अङ्कका दरले, </div><div class="content-paragraph"> (ङ) “ग१” वर्गमा काम गरेको प्रत्येक वर्षको लागि २.२५ अङ्कका दरले, </div><div class="content-paragraph"> (च) “गर” वर्गमा काम गरेको प्रत्येक वर्षको लागि १.५ अङ्कका दरले । </div><div class="content-paragraph"> (२) उपनियम (१) को प्रयोजनको लागि विभिन्न भौगोलिक क्षेत्रहरूको वर्गीकरण अनुसूची-११ मा तोकिए बमोजिम हुनेछ । </div><div class="content-paragraph"> (३) भौगोलिक क्षेत्रमा काम गरे वापत पाउने अङ्क हाल बहाल रहेको तहमा प्राप्त गरेको भए मात्र गणना गरिनेछ । </div><div class="content-paragraph"> (४) कुनै पनि भौगोलिक क्षेत्रमा छ महिना भन्दा कम अवधिको लागि रुजु हाजिर भएकोमा कुनै अङ्क दिइने छैन । पदस्थापन भएको क्षेत्रमा छ महिना भन्दा बढी चानचुन महिना वा दिन रुजु हाजिर भएकोमा त्यस्तो अवधिको लागि पनि दामासाहीबाट अङ्क दिइनेछ । </div><div class="content-paragraph"> (५) वैदेशिक तालिममा काजमा जाने कर्मचारीलाई “ग २” वर्ग को भौगोलिक क्षेत्रको अङ्क दिइनेछ । </div><div class="content-paragraph"> (६) सेवाबाट हटाइएको कुनै कर्मचारी पुनर्वहाली भै काम काज गरेमा निजलाई हटाइएको वर्षको भौगोलिक क्षेत्रमा काम गरे बापत अङ्क दिंदा जुन वर्गको भौगोलिक क्षेत्रबाट हटाइएको हो सोही वर्गको भौगोलिक क्षेत्रको अङ्क दिइनेछ । </div><div class="content-paragraph"> तर बाँकी अवधिको लागि “गर” वर्गको भौगोलिक क्षेत्रको अङ्क दिइनेछ । </div><div class="content-paragraph"> ७४. शैक्षिक योग्यता र तालिमको मूल्याङ्कन : कर्मचारीहरूलाई शैक्षिक योग्यताको अङ्क दिंदा सेवाको कुनै पनि पदमा प्रवेश गर्न आवश्यक पर्ने न्यूनतम शैक्षिक योग्यता र सोभन्दा माथिको सम्बन्धित विषयको एक अतिरिक्त शैक्षिक उपाधि वापतको अङ्क दिइनेछ । शैक्षिक योग्यता र तालिम बापत पन्ध्र अङ्कमा नबढ्ने गरी देहाय बमोजिम अङ्क दिइनेछ :- </div><table class="main-table"><thead><tr><th rowspan="2">शैक्षिक योग्यता (उपाधि) र तालिम</th><th colspan="3" class="text-center">अङ्क</th></tr><tr><th class="text-center">प्रथम श्रेणी</th><th class="text-center">द्वितीय श्रेणी</th><th class="text-center">तृतीय श्रेणी</th></tr></thead><tbody><tr><td>(क) सेवा प्रवेशको निमित्त तोकिएको<br>न्यूनतम शैक्षिक योग्यता वापत</td><td>१०</td><td>९</td><td>८</td></tr><tr><td>(ख) सेवा प्रवेशको निमित्त तोकिएको<br>न्यूनतम शैक्षिक योग्यताभन्दा<br>माथिकोसेवा समूह सम्बन्धी डिप्लोमा</td><td>२</td><td>१</td><td>५</td></tr><tr><td>वा<br>सेवा समूहसम्बन्धी स्नातकोत्तर उपाधि</td><td>४</td><td>३</td><td>२</td></tr><tr><td>वा विद्यावारिधि</td><td>४</td><td>३</td><td>२</td></tr><tr><td>(ग) सेवा समूह सम्बन्धी सेवाकालीन<br>तालिम वापत (अधिकृत तहको लागि)</td><td>१</td><td>७.५</td><td>०.५</td></tr></tbody></table><div class="content-paragraph"> (२) सेवा प्रवेशको निमित्त चाहिने शैक्षिक योग्यताभन्दा माथिल्लो उपाधि मात्र पाएको कर्मचारीलाई उपनियम (१) को खण्ड (ख) मा उल्लेख भएको अङ्क दिइनेछ । </div><div class="content-paragraph"> उदाहरणार्थ न्यूनतम शैक्षिक योग्यता स्नातक वा सो सरह तोकिएको अवस्थामा कुनै कर्मचारीले प्रविणता प्रमाणपत्र (इन्टरमिडियड) वा सो सरहको उपाधि पश्चात सोझै स्नातकोत्तर वा सो सरहको उपाधि पाएको रहेछ भने निजलाई उपनियम (१) को खण्ड (क) बमोजिम न्यूनतम शैक्षिक योग्यता वापतको अङ्क मात्र दिइनेछ र त्यस्तो अवस्थामा सोही योग्यता बापत उपनियम (१) को खण्ड (ख) मा तोकिएको अङ्क दिइने छैन । </div><div class="content-paragraph"> (३) कर्मचारीलाई तालिमको अङ्क दिंदा एक महिना वा सोभन्दा बढी अवधिको सेवासँग सम्बन्धित विषयको सेवाकालीन तालिम बापत अङ्क दिइनेछ । तालिमको अङ्क गणना गर्दा जुन तहमा छँदा तालिमको लागि मनोनयन भएको हो सो अङ्क सोही तहको लागि मात्र गणना गरिनेछ । </div><div class="content-paragraph"> (३क) स्तरवृद्धि हुने कुनै तहमा रहँदा उपनियम (३) बमोजिमको तालिम लिएको भए सो बापतको अङ्क बढुवा हुने तहमा गणना गरिनेछ । </div><div class="content-paragraph"> (४) श्रेणी नखुलेको शैक्षिक योग्यता वा तालिम बापत द्वितीय श्रेणीको अङ्क दिइनेछ। </div><div class="content-paragraph"> (५) कर्मचारीले शैक्षिक योग्यता र सेवाकालीन तालिम बापतको प्रमाणित प्रतिलिपि पेश गर्नु पर्नेछ, सो नगरेमा त्यस बापत अङ्क दिइने छैन । </div><div class="content-paragraph"> (६) सेवाको सातौं तह वा सोभन्दा माथिको तहको कुनै पदमा बढुवा हुनको लागि चाहिने न्यूनतम शैक्षिक योग्यता अधिकृत सातौं र आठौं तहको पदमा सेवा प्रवेशको लागि निर्धारित न्यूनतम शैक्षिक योग्यता नै त्यस्तो पदमा बढुवाको लागि न्यूनतम शैक्षिक योग्यता मानिनेछ । </div><div class="content-paragraph"> (७) <span class="form-field large"></span></div><div class="content-paragraph"> ७५. बढुवाको प्रयोजनको लागि तालिमको गणनाः यो नियमावली लागू हुनु अघि निजामती सेवा नियमावली, २०५० बमोजिम कर्मचारीले तत्काल बहाल रहेको पदमा रहँदा लिएको तालिम बापत यस नियमावली बमोजिम हुने बढुवाको प्रयोजनको लागि अङ्क दिइनेछ । </div><div class="content-paragraph"> ७६. बढुवा नामावलीको प्रकाशनः (१) बढुवा समितिले बढुवाको लागि सिफारिस भएका कर्मचारीको नामावली सार्वजनिक रूपमा प्रकाशन गर्नु पर्नेछ । </div><div class="content-paragraph"> (२) उपनियम (१) बमोजिम बढुवा नामावली प्रकाशन गर्दा बढुवाको लागि सम्भाव्य उम्मेदवार भएका सबै कर्मचारीहरुको प्राप्ताङ्क समेत प्रकाशन गर्नु पर्नेछ । </div><div class="content-paragraph"> ७७. बढुवा उजुरी उपर निर्णय सम्बन्धी कार्यविधि : (१) नियम ७६ बमोजिम सिफारिस भएको बढुवा नामावलीको सूचीमा नाम समावेश नहुने कर्मचारीले सो बढुवा निर्णय उपर उजूरी दिन चाहेमा बढुवा नामावली प्रकाशित भएको मितिले पैंतीस दिनभित्र लोक सेवा आयोग वा सो आयोगले ताकेको अधिकारी समक्ष उजूरी दिन सक्नेछ । यसरी उजूरी दिने कर्मचारीले आफूले बढुवा पाउनु पर्ने स्पष्ट आधार समेत खुलाउनु पर्नेछ । </div><div class="content-paragraph"> (२) उपनियम (१) बमोजिम पर्न आएको उजूरी उपर साठी दिनभित्र टुंगो लगाइनेछ र यसरी उजूरी टुंगो लागेपछि पहिले प्रकाशित बढुवा नामावलीमा संशोधन गर्नु पर्ने भएमा उजूरी सुन्ने अधिकारीले सोको सूचना बढुवा समितिलाई दिनु पर्नेछ । </div><div class="content-paragraph"> (३) उपनियम (१) बमोजिम उजूरी छानबिन गर्दा जानीजानी त्रुटीपूर्ण मूल्याङ्कन गरेको देखिएमा लोक सेवा आयोग वा सो आयोगले तोकेको अधिकारीले मूल्याङ्कनकर्तालाई 'चेतावनी' दिन सम्बन्धित विभागीय प्रमुख समक्ष लेखी पठाउनेछ । </div><div class="content-paragraph"> (४) उपनियम (१) बमोजिम पर्न आएको उजूरी झुठा ठहरेमा उजुरी परी हुने बढुवामा त्यस्तो उजूरीकर्ताको पहिलो पटकको उजूरी भए दुई अङ्क र दोस्रो पटकको उजूरी भए तीन अङ्क काटिने छ र सो को जानकारी सम्बन्धित उजुरवालालाई दिनु पर्नेछ । </div><div class="content-paragraph"> ७८. बढुवा मिति र बढुवा नियुक्ति : (१) नियम ७६ बमोजिम बढुवा नामावली प्रकाशित भएपछि बढुवा उजूरीको प्रयोजनको निमित्त सो नामावली प्रकाशित भएको मितिबाट पैंतीस दिनसम्म बढुवा सिफारिस पाउने उम्मेदवारलाई बढुवा नियुक्ति नदिई प्रतीक्षा सूचीमा राखिनेछ । उपर्युक्त बढुवा सिफारिस उपर उजूरी नपरेमा सो नामावली प्रकाशित भएको मितिले छत्तीसौं दिन (उजूर गर्ने म्याद सकिएको भोलिपल्ट) को मितिबाट बढुवा हुने तहको ज्येष्ठता कायम हुने गरी नियुक्ति दिनु पर्नेछ । </div><div class="content-paragraph"> (२) बढुवा सिफारिस उपर नियम ७७ को उपनियम (१) बमोजिम उजूरी परेमा देहाय अनुसार ज्येष्ठता मिति कायम गरी नियुक्ति दिनु पर्नेछ :- </div><div class="content-paragraph"> (क) नियम ७७ को उपनियम (२) बमोजिम बढुवा सिफारिस संशोधन गर्ने निर्णय भएमा सो बमोजिम संशोधित नामावली प्रकाशन भएको मितिदेखि, र </div><div class="content-paragraph"> (ख) उजूरी खारेज भएमा वा पहिलेको बढुवा सिफारिसनै कायम भएमा पहिलो पटक बढुवा सिफारिस प्रकाशित भएको मितिले छत्तीसौं दिनदेखि । </div><div class="content-paragraph"> ७९. बढुवा समितिले आवश्यक व्यवस्था गर्न सक्ने : अधिकृत तहको पदहरूमा बढुवाको कारबाही गर्दा यस परिच्छेदभित्र नपरेको विषयमा वा सोभित्र परेका विषय भए तापनि नियमले यस्तो गर्ने भन्ने केही सङ्केत नगरेको विषयमा कुनै अप्रत्याशित कठीनाई आई परेमा बढुवा समितिले ऐन र यस नियमावलीको उद्देश्य प्रतिकूल नहुने गरी आवश्यक व्याख्या वा व्यवस्था गर्न सक्नेछ । त्यस्तो व्याख्या वा व्यवस्थालाई मार्गदर्शनको निमित्त सम्बन्धित सबै निकायमा पठाउनु पर्नेछ । </div><div class="content-paragraph"> ८०. आन्तरिक प्रतियोगितात्मक परीक्षाद्वारा बढुवाको लागि विज्ञापन : ऐन तथा यस नियमावली बमोजिम निर्धारित प्रतिशत अनुरूप आन्तरिक प्रतियोगितात्मक परीक्षाद्वारा हुने बढुवाद्वारा पूर्ति गर्नु पर्ने अधिकृत तहका पदहरू पूर्तिका लागि लोक सेवा आयोगले सम्बन्धित उम्मेदवारहरूको जानकारीको निमित्त विज्ञापन प्रकाशित गर्नु पर्नेछ । सो विज्ञापनमा बढुवा हुने पदहरूको संख्या तथा विवरण, आवश्यक शैक्षिक योग्यता एवं सेवा अवधि निवेदनको अन्तिम मिति तथा दरखास्त बुझाउने स्थान समेत खुलाइएको हुनु पर्नेछ । </div><div class="content-paragraph"> ८१. आन्तरिक प्रतियोगिताद्वारा हुने बढुवा परीक्षामा उम्मेदवारीको व्यवस्था : (१) नियम ८० अनुसार प्रकाशित विज्ञापन बमोजिम आन्तरिक प्रतियोगितात्मक परीक्षाद्वारा हुने बढुवाका लागि जुन सेवा समूह वा उपसमूहको रिक्त पदमा बढुवा गरिने हो सो रिक्त पदको एक तह मुनिको पदमा ऐनको दफा २६ बमोजिमको सेवा अवधि र अनुसूची – ७ मा तोकिए बमोजिमको शैक्षिक योग्यता पुगेका सेवाका कर्मचारी उम्मेदवार हुन सक्नेछन् । </div><div class="content-paragraph"> (२) <span class="form-field large"></span></div><div class="content-paragraph"> ८२. प्रतियोगितात्मक परीक्षामा बढुवाको आधार : सेवाका रिक्त पदहरूमा नियम ८१ बमोजिम आन्तरिक प्रतियोगितात्मक <span class="form-field large"></span> परीक्षाद्वारा बढुवा गर्दा लोक सेवा आयोगले सञ्चालन गरेको परीक्षामा सफल हुने उम्मेद्वारहरूमध्येबाट सिफारिस गरेको आधारमा गरिनेछ । </div><div class="content-paragraph"> ८३. उमेरको हद नलाग्ने : बढुवाको लागि उम्मेदवार हुन कर्मचारीलाई उमेरको हद लाग्ने छैन। </div><div class="content-paragraph"> ८४. समूह तथा उप समूहको परिवर्तन : (१) नेपाल सरकारलाई आवश्यक भएमा देहाय बमोजिमको योग्यता पूरा गरेका कर्मचारीलाई निज बहाल रहेको सेवाको एक समूह वा उपसमूहबाट सोही सेवा अन्तर्गतको अर्को समूह वा उपसमूहको समान स्तरको पदमा लोक सेवा आयोगको सिफारिसको आधारमा समूह वा उपसमूह परिवर्तन गर्न सकिनेछ :- </div><div class="content-paragraph"> (क) परिवर्तन हुने समूह वा उपसमूहको पदको लागि निर्धारित आवश्यक न्यूनतम योग्यता प्राप्त गरेको, </div><div class="content-paragraph"> (ख) एक समूह वा उपसमूहबाट अर्को समूह वा उपसमूहको सातौ तह वा सो भन्दा माथिको पदमा परिवर्तन हुने भए सो समूह र उपसमूहसँग सम्बन्धित विषयमा स्नात्तकोत्तर उपाधि प्राप्त गरेको, </div><div class="content-paragraph"> (ग) हाल बहाल रहेको समूह वा उपसमूहको पदमा कम्तीमा तीन वर्षको सेवा अवधि पूरा भएको । </div><div class="content-paragraph"> (२) समूह वा उपसमूह परिवर्तन गर्न चाहेमा लिखित परीक्षा र अन्तर्वार्ताको आधारबाट लोक सेवा आयोगबाट सिफारिस गरिएका व्यक्तिको समूह वा उपसमूह परिवर्तन गरिनेछ । </div><div class="content-paragraph"> ८४क. स्तरवृद्धि गर्ने अवधि : कर्मचारीको स्तरवृद्धि प्रत्येक आर्थिक वर्षको पुष महिना र असार महिनामा गरी वर्षको दुई पटक गरिनेछ । </div><div class="document-title">परिच्छेद-९</div><div class="document-subtitle">तलब भत्ता</div><div class="content-paragraph"> ८५. तलबमान : (१) निर्धारित तलबमान अनुसार तलब पाउने पदमा नयाँ नियुक्ति पाउने कर्मचारीले सो तलबमानमा लेखिएको शुरु तलब र भत्ता पाउने भए भत्ता समेत पाउनेछ । </div><div class="content-paragraph"> (२) माथिल्लो तलबमानको कुनै पदमा बढुवा पाउने कर्मचारीले उक्त तलबमानमा तोकिएको शुरु तलब पाउनेछ । </div><div class="content-paragraph"> तर निजले हाल पाइरहेको तलब उक्त माथिल्लो तलबमानको न्यूनतम तलब बराबर वा सो भन्दा अधिक भएमा उक्त माथिल्लो तलबमानमा निजको तलब तोक्दा देहाय बमोजिम गरी तोकिनेछ :- </div><div class="content-paragraph"> (क) निजले हाल पाइरहेको तलब माथिल्लो तलबमानको शुरु तलब बराबर मात्र भएमा सो तलबमा एक तलब वृद्धि थप गरी तोकिनेछ । </div><div class="content-paragraph"> (ख) साबिक पदमा पाइरहेको तलब बढुवा भएको पदको शुरु तलबभन्दा बढी भएको अवस्थामा माथिल्लो पदको तलब तोक्दा हाल पाइआएको तलबमा नपुगसम्मको तलब बृद्धि थप गरी माथिल्लो पदको एक तलब वृद्धि समेत दिइनेछ । </div><div class="content-paragraph"> ८६. तलब भत्ता पाउने अन्य अवस्था : (१) एक कार्यालयबाट अर्को कार्यालयमा सरुवा वा बढुवा भएको कर्मचारीले साविक कार्यालय छाडि हालको कार्यालयमा बहाली गर्न यस नियमावली बमोजिम पाउने तयारी म्याद सात दिन र बाटोको म्यादको लागि सरुवा वा बढुवा भएको पदको पद अनुसार हालको कार्यालयबाट तलब (स्थानीय भत्ता बाहेक) पाउनेछ। </div><div class="content-paragraph"> (२) एक कार्यालयबाट अर्को कार्यालयमा सरुवा, बढुवा वा नयाँ नियुक्ति भएको कुनै कर्मचारीलाई हालको कार्यालयमा बहाल हुन नपाउँदै नेपाल सरकारले कुनै तालिम दिने वा अरू कुनै सरकारी काममा लगाउने निर्णय गरेमा सो अवधिको लागि सरुवा, बढुवा वा नयाँ नियुक्ति भएको पद अनुसारको तलब (स्थानीय भत्ता बाहेक) दिइनेछ । </div><div class="content-paragraph"> ८७. चाडपर्व खर्च सम्बन्धी व्यवस्था : (१) यो नियम प्रारम्भ हुँदाका बखत सेवामा बहाल रहेका कर्मचारीले यो नियम प्रारम्भ भएको मितिले तथा यो नियम प्रारम्भ भएपछि नियुक्त हुने कर्मचारीले हाजिर भएको मितिले तीन महिनाभित्र आफूले चाडपर्व खर्च लिने मुख्य चाडपर्व र सो चाडपर्व पर्ने सम्भावित महिनाको सम्बन्धमा सम्बन्धित कार्यालयलाई लिखित रुपमा जानकारी गराउनु पर्नेछ । </div><div class="content-paragraph"> (२) असाधारण बिदा वा बेतलबी बिदा लिएको अवधिमा चाडपर्व खर्च पाउने छैन। </div><div class="content-paragraph"> (३) उपनियम (१) बमोजिम जानकारी गराई सकेपछि सो कर्मचारीले अर्को चाडपर्व वापत खर्च माग गर्न पाउने छैन । </div><div class="content-paragraph"> ८८. स्थानीय भत्ता : कुनै कर्मचारी स्थानीय भत्ता पाउने स्थानमा बसी काम गरेको भएमा मात्र त्यस्तो भत्ता पाउनेछ । कुनै कर्मचारीको पदस्थापना स्थानीय भत्ता पाउने स्थानमा भएको भए तापनि काजमा वा अन्य तवरले कुनै भत्ता नपाउने वा कम पाउने स्थानमा बसी काम गरेमा निजले सो अवधि भर स्थानीय भत्ता पाउने छैन वा त्यस्तो स्थानको निमित्त तोकिएको भत्तासम्म पाउनेछ । </div><div class="content-paragraph"> ८९. बढी समय (ओभर टायम) काम गरेको भत्ता : (१) कर्मचारीले नेपाल सरकारले तोकेको समय भन्दा बढी समय काम गरेमा त्यसरी बढी समय काम गरे बापत पाउने भत्ता नेपाल सरकारले तोकिदिए बमोजिम हुनेछ । </div><div class="content-paragraph"> (२) उपनियम (१) बमोजिम बढी समय काम गरे वापत दिइने भत्ता सम्बन्धी अन्य कार्यविधि नेपाल सरकारले निर्धारण गरे बमोजिम हुनेछ । </div><div class="content-paragraph"> ९०. विशेष सुविधा : सेवामा बहाल रहेका कर्मचारीहरूको जिम्मेवारीको प्रकृतिलाई विचार गरी नेपाल सरकारले विशेष सुविधा दिन सक्नेछ । </div><div class="document-title">परिच्छेद-१०</div><div class="document-subtitle">उपचार खर्च</div><div class="content-paragraph"> ९१. उपचार खर्च : (१) कर्मचारीले सेवा अवधिभरमा अधिकृत स्तरको कर्मचारी भए बाह्र महिना बराबरको र सहायक स्तरको कर्मचारी भए एक्काइस महिना बराबरको खाइपाई आएको तलब रकमसम्म उपचार खर्च वापत पाउनेछ । </div><div class="content-paragraph"> (२) कुनै कर्मचारी वा निजको परिवारको सदस्य बिरामी भएमा उपनियम (१) बमोजिम पाउने रकममा नवढ्ने गरी देहाय बमोजिम भएको उपचार खर्च नेपाल सरकारले दिनेछ :- </div><div class="content-paragraph"> (क) रोगको उपचारको निमित्त स्वीकृत चिकित्सकले जाँच गर्दा लागेको शुल्क तथा जाँच गरी लेखिएको प्रेस्क्रिप्शन अनुसार औषधि किनेको खर्च, </div><div class="content-paragraph"> (ख) स्वास्थ्य संस्थामा भर्ना हुँदा र उपचार गराउँदा लागेको बिल बमोजिमको खर्च, </div><div class="content-paragraph"> (ग) अस्पताल र स्वीकृत चिकित्सक पनि नभएको ठाउँमा भएको उपचारमा विभागीय प्रमुख बाहेक अन्य कर्मचारीको हकमा विभागीय प्रमुखले र विभागीय प्रमुखको हकमा मन्त्रालयको सचिवले सिफारिस गरेको खर्च, </div><div class="content-paragraph"><span class="bold">स्पष्टीकरण :</span> “स्वीकृत चिकित्सक” भन्नाले सरकारी सेवामा रहेका वा प्रचलित कानून बमोजिम चिकित्सकको रूपमा दर्ता भएका डाक्टर, अधिकृत कविराज, एकीकृत चिकित्सा अधिकृतलाई जनाउँछ । </div><div class="content-paragraph"> (घ) प्लाष्टिक सर्जरी बाहेक सबै किसिमको चिरफार (सर्जिकल अपरेशन) गर्दा लागेको बिल बमोजिमको खर्च, </div><div class="content-paragraph"> (ङ) आफ्नो घर वा डेरा छाडि अर्को जिल्ला वा विदेशमा गई औषधि उपचार गराउँदा त्यस्तो स्थानसम्म पुग्दाको र फर्कदाको बिरामीको र कुरुवा चाहिने अवस्था भए एकजना कुरुवासम्मको यातायात खर्चको पुरै रकम र खाना खर्च बापत सम्बन्धित कर्मचारीले प्रचलित कानून बमोजिम पाउने दैनिक भत्ताको पचहत्तर प्रतिशत रकम । </div><div class="content-paragraph"> (३) यस नियम बमोजिम पाउने उपचार खर्च कुनै कर्मचारीले पेश्कीको रूपमा लिन चाहेमा सोको कारण मुनासिब देखिए यस नियमको अधीनमा रही पछि हिसाब बुझाउने गरी पेश्की दिन सकिने छ । त्यसरी पेश्की लिएको रकम पछि हिसाब गर्दा उपचार बापत पाउने रकम भन्दा बढी हुन आएमा बढी भए जति रकम सम्बन्धित कर्मचारीको तलबबाट किस्ताबन्दीमा कट्टी गरिनेछ । त्यसरी कट्टी गर्नु पर्ने रकम भुक्तानी नहुँदै सम्बन्धित कर्मचारी वा निजको परिवारको सदस्यको मृत्यु भएमा कट्टी गर्न बाँकी रकम मिन्हा हुनेछ । </div><div class="content-paragraph"> (४) झुट्टा व्यहोरा पेश गरी यस नियम बमोजिम उपचार खर्च माग गर्ने वा प्राप्त गर्ने कर्मचारी लगायत त्यस्तो झुठ्ठा व्यहोरा प्रमाणित गर्ने स्वीकृत चिकित्सक (कर्मचारी भएमा) उपर विभागीय कारबाही हुन सक्नेछ । </div><div class="content-paragraph"> (५) कुनै अस्थायी कर्मचारी बिरामी भएमा औषधि उपचारको लागि निकासा दिंदा बीस वर्षको अवधिलाई सेवाको पूरा अवधि मानी त्यसको अनुपातमा बिरामी हुने अस्थायी कर्मचारीले गरेको सेवा अवधिले हिसाब गरी यस नियम बमोजिम उपचार खर्च दिइनेछ । </div><div class="content-paragraph"> तर अस्थायी कर्मचारी सेवाबाट अलग हुँदा भने यस नियम बमोजिम उपचार खर्च पाउने छैन । </div><div class="content-paragraph"> (६) भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गरिएको अवस्थामा बाहेक अरू जुनसुकै व्यहोराबाट कर्मचारी सेवाबाट अलग हुँदा यस नियम बमोजिम सेवा अवधिभरमा पाउने उपचार खर्चमध्ये केही लिई वा नलिई उपचार खर्च लिन बाँकी रहेको भए त्यस्तो बाँकी रकम एकमुष्ट लिन पाउनेछ । </div><div class="content-paragraph"> तर निवृत्तभरण पाउने गरी सेवाबाट अलग भएको कर्मचारीले उपचार खर्च बापत लिन बाँकी रकममा बीस वर्ष, पच्चीस वर्ष वा सोभन्दा बढी सेवा अवधि भएको कर्मचारीले क्रमशः दश, पन्ध्र र बीस प्रतिशत थप गरी हुन आउने रकम एकमुष्ट लिन पाउनेछ । </div><div class="content-paragraph"> (७) दश वर्ष सेवा अवधि नपुगेको कुनै कर्मचारीलाई औषधि उपचारको लागि खर्च दिंदा यस नियममा तोकिएको रकमलाई दश वर्ष सेवा गरे वापत पाउने रकम मानी दामासाहीले हुन आउने रकम मात्र दिइनेछ । </div><div class="content-paragraph"> (८) यस नियम बमोजिम उपचार खर्च माग गर्ने कर्मचारीले कार्यालयमा हाजिर हुन नसक्ने गरी बिरामी भएको अवस्थामा बिरामी बिदा बाँकी भएसम्म बिरामी बिदा नै माग गर्नु पर्नेछ । बिरामी बिदा बाँकी नभएमा मात्र अन्य बिदा माग गर्न सक्नेछ । </div><div class="content-paragraph"> (९) यस नियम बमोजिम स्वास्थ्य संस्थामा भर्ना भई वा विदेशमा गई उपचार गराउनु पर्दा बाहेक कर्मचारीलाई एक वर्षमा निजले खाईपाई आएको डेढ महिनाको तलब बराबरको रकमसम्म उपचार खर्च दिन सकिनेछ । </div><div class="content-paragraph"> (१०) यस नियम बमोजिम कर्मचारीले पाएको उपचार खर्चको अभिलेख खर्च लेख्ने कार्यालयले राखी त्यस्तो विवरण सम्बन्धित विभाग र निजामती किताबखानामा अभिलेख राख्न पठाउनु पर्नेछ । </div><div class="content-paragraph"> (११) साधन बिहीन दुर्गम जिल्लामा कार्यरत कर्मचारीलाई लागेको रोग स्थानीय स्वास्थ्य संस्थाबाट उपचार हुन नसक्ने भई निजको ज्यानलाई नै जोखिम हुने अवस्था परेमा मन्त्रालयको सचिवको स्वीकृति लिई त्यस्तो कर्मचारीको उपचारको लागि त्यस ठाउँबाट सबैभन्दा नजिकको नेपाल <span class="form-field medium"></span> भित्रको अरू कुनै सुविधायुक्त स्वास्थ्य संस्थामा छिटो साधनद्वारा लैजाँदा र त्यहाँबाट फर्कदा लाग्ने खर्च नेपाल सरकारले व्यहोर्नेछ । </div><div class="content-paragraph"> ९२. थप आर्थिक सहायता : (१) सेवामा बहाल रहेको कुनै कर्मचारीलाई सरकारी कामको सिलसिलामा चोटपटक लाग्न गएमा वा स्वास्थ्य सेवा उपलब्ध गराउने क्रममा शारीरिक हानि नोक्सानी हुन गएमा वा निज कर्मचारी वा निजको पति पत्नीलाई कडा रोग लागी </div></body></html>