<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715248103_92_pages_1-25.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">सामयिक कर असुल ऐन, २०१२ को दफा ३ ले दिएको अधिकार प्रयोग गरी</div><div class="document-subtitle">नेपाल सरकारले जारी गरेको सूचित आदेश</div><div class="content-paragraph">सामयिक कर असुल ऐन, २०७२ को दफा ३ ले दिएको अधिकार प्रयोग गरी नेपाल सरकारले यो आदेश जारी गरेको छः-</div><div class="content-paragraph"><span class="bold">१. प्रारम्भः</span> यस आदेशको दफा १, २, ३, ४, ५, ६, ७, ८, ९, १०, ११, १२, १३, २१, २३, २४, २५, २६, २७, २८, २९, ३३, ३४ र ३६ तुरून्त प्रारम्भ हुनेछन् र अन्य दफाहरू संवत् २०७९ साल साउन १ गतेदेखि प्रारम्भ हुनेछन्। </div><div class="content-paragraph"><span class="bold">२. भन्सार महसुलः</span> (१) पैठारी हुने मालवस्तुमा अनुसूची-१ बमोजिम भन्सार महसुल लगाइने र असुल गरिनेछ । <br>(२) निकासी हुने मालवस्तुमा अनुसूची-२ बमोजिम भन्सार महसुल लगाइने र असुल गरिनेछ । </div><div class="content-paragraph"><span class="bold">३. भन्सार सेवा दस्तुरः</span> निकासी वा पैठारी हुने मालवस्तुको प्रति प्रज्ञापनपत्रमा निकासी बापत एक सय रुपैयाँ र पैठारी बापत पाँच सय रुपैयाँ भन्सार सेवा दस्तुर लगाइने र असुल गरिनेछ । <br>तर निकासी महसुल लाग्ने मालवस्तु, कूटनीतिक तथा महसुल सुविधामा निकासी वा पैठारी हुने मालवस्तु तथा महसुल तिरी अस्थायी पैठारी हुने मालवस्तु, हवाईमार्गबाट यात्रुले आफूसँगै लैजाने मालवस्तु र पाँच हजार रुपैयाँसम्म मूल्यको निकासी वा पैठारी हुने मालवस्तुमा भन्सार सेवा दस्तुर लाग्ने छैन। </div><div class="content-paragraph"><span class="bold">४. कृषि सुधार शुल्कः</span> अनुसूची-१ को दफा १६ मा उल्लेख भएका मालवस्तु पैठारी हुँदा पैठारी मूल्यमा सोही दफामा उल्लिखित दरले कृषि सुधार शुल्क लगाइने र असुल गरिनेछ । <br>तर त्यस्ता मालवस्तुको पैठारी हुँदा भन्सार महसुल लाग्ने रहेछ भने त्यस्तो पैठारीमा कृषि सुधार शुल्क लाग्ने छैन। </div><div class="content-paragraph"><span class="bold">५. अन्तःशुल्कः</span> नेपालभित्रको कारखानाबाट उत्पादन वा तयार भएका मालवस्तु वा पदार्थ, पैठारी भएका मालवस्तु वा पदार्थ वा सेवामा अन्तःशुल्क ऐन, २०५८ बमोजिम अन्तःशुल्क लगाइने र असुल गरिनेछ । </div><div class="content-paragraph"><span class="bold">६. मूल्य अभिवृद्धि करः</span> मूल्य अभिवृद्धि कर ऐन, २०५२ बमोजिम मूल्य अभिवृद्धि कर लगाइने र असुल गरिनेछ । </div><div class="content-paragraph"><span class="bold">७. स्वास्थ्य जोखिम करः</span> (१) विदेशबाट पैठारी हुने र स्वदेशमा उत्पादित बिँडीमा प्रति खिल्ली तीस पैसा, चुरोट र सिगारमा प्रति खिल्ली साठी पैसा र तयारी खाने सुर्ती, खैनी, गुट्खा, पान मसलामा प्रति किलोग्राम साठी रुपैयाँका दरले समदरमा स्वास्थ्य जोखिम कर लगाई असुल गरिनेछ । <br>(२) उपदफा (१) बमोजिमको कर पैठारीका बखत भन्सार बिन्दुमा र स्वदेशी उत्पादनका हकमा प्रतिष्ठानबाट निष्कासनका बखत असुल गरिनेछ । <br>(३) स्वास्थ्य जोखिम करको नियमन र प्रशासन आन्तरिक राजस्व विभागले निर्धारण गरे बमोजिम हुनेछ। </div><div class="content-paragraph"><span class="bold">८. शिक्षा सेवा शुल्कः</span> (१) विदेशमा अध्ययन गर्न जाने विद्यार्थीलाई शिक्षण शुल्क बापत विदेशी मुद्राको सटही सुविधा दिँदा त्यस्तो सटही रकममा दुई प्रतिशत शिक्षा सेवा शुल्क लगाइने र असुल गरिनेछ । <br>(२) उपदफा (१) बमोजिम विदेशी मुद्राको सटही सुविधा उपलब्ध गराउने बैङ्क वा वित्तीय संस्थाले शिक्षा सेवा शुल्क बापत सङ्कलन गरेको रकम अर्को महिनाको पच्चीस गतेभित्र राजस्व खातामा जम्मा गरी सोको विवरण सहितको जानकारी सम्बन्धित राजस्व कार्यालयमा पठाउनु पर्नेछ। <br>(३) उपदफा (२) बमोजिमको म्यादभित्र कुनै बैङ्क वा वित्तीय संस्थाले शिक्षा सेवा शुल्कको रकम दाखिल नगरेमा वार्षिक पन्ध्र प्रतिशतका दरले ब्याज बुझाउनु पर्नेछ। <br>(४) उपदफा (१) बमोजिम सटही सुविधा लिई शिक्षा सेवा शुल्क बुझाएका तर विदेशमा अध्ययन गर्न जान नपाएका विद्यार्थीले विदेशी मुद्रा फिर्ता गरी शिक्षा सेवा शुल्क फिर्ता माग गरेमा आन्तरिक राजस्व विभागले तोकेको प्रक्रिया बमोजिम सम्बन्धित बैङ्क मार्फत फिर्ता दिइनेछ । <br>(५) शिक्षा सेवा शुल्कको प्रशासन आन्तरिक राजस्व विभागले निर्धारण गरे बमोजिम हुनेछ । </div><div class="content-paragraph"><span class="bold">९. पूर्वाधार विकास करः</span> नेपालमा पैठारी हुने पेट्रोल र डिजेलमा प्रति लिटर दश रुपैयाँको दरले पूर्वाधार विकास कर भन्सार बिन्दुमा लगाई असुल गरिनेछ। </div><div class="content-paragraph"><span class="bold">१०. सडक निर्माण दस्तुरः</span> (१) नेपालभित्र पैठारी वा उत्पादन हुने सवारी साधनमा अनुसूची-३ बमोजिम सडक निर्माण दस्तुर लगाई असुल गरिनेछ। <br>(२) उपदफा (१) बमोजिमको दस्तुर यो ऐन प्रारम्भ भएपछि पैठारी हुने सवारी साधनमा भन्सार बिन्दुमा भन्सार कार्यालयले र यो ऐन प्रारम्भ हुनुभन्दा पहिले पैठारी भई दर्ता हुन बाँकी रहेका तथा स्वदेशमा उत्पादन भई उपभोगमा आउने सवारी साधनको हकमा त्यस्ता सवारी साधन दर्ता गर्ने कार्यालयले दर्ता गर्दाको बखत असुल गर्नेछ। <br>(३) उपदफा (२) बमोजिमको सडक निर्माण दस्तुर सङ्घीय सञ्चित कोषमा दाखिल गर्नु पर्नेछ । <br>(४) उपदफा (२) बमोजिम सङ्कलन भएको दस्तुरको विवरण मासिक रूपमा नेपाल सरकार, अर्थ मन्त्रालयमा पठाउनु पर्नेछ । </div><div class="content-paragraph"><span class="bold">११. सडक मर्मत तथा सुधार दस्तुरः</span> सडक मर्मत तथा सुधार गर्न विदेशबाट नेपालमा पैठारी हुने पेट्रोलमा प्रति लिटर चार रुपैयाँ र डिजेलमा प्रति लिटर दुई रुपैयाँ सडक मर्मत तथा सुधार दस्तुर भन्सार बिन्दुमा लगाई असुल गरिनेछ। </div><div class="content-paragraph"><span class="bold">१२. चलचित्र विकास शुल्कः</span> नेपालमा चलचित्र घरले प्रदर्शन गर्ने विदेशी चलचित्रको प्रवेश शुल्कमा अनुसूची-४ बमोजिम चलचित्र विकास शुल्क लगाई असुल गरिनेछ । </div><div class="content-paragraph"><span class="bold">१३. प्रदूषण नियन्त्रण शुल्कः</span> (१) नेपालभित्र बिक्री वितरण हुने पेट्रोल तथा डिजेलमा प्रति लिटर एक रुपैयाँ पचास पैसाका दरले प्रदूषण नियन्त्रण शुल्क लगाई असुल गरिनेछ । <br>(२) उपदफा (१) बमोजिमको शुल्क पैठारीकर्ताले असुल गरी प्रत्येक महिनाको शुल्क अर्को महिनाको पच्चीस गतेभित्र राजस्व खातामा दाखिल गर्नु पर्नेछ । <br>(३) उपदफा (२) बमोजिमको अवधिभित्र शुल्क दाखिल नगरेमा सम्बन्धित पैठारीकर्ताबाट वार्षिक पन्ध्र प्रतिशत ब्याजसहित असुल गरिनेछ। <br>(४) प्रदूषण नियन्त्रण शुल्कको प्रशासन आन्तरिक राजस्व विभागले निर्धारण गरे बमोजिम हुनेछ। </div><div class="content-paragraph"><span class="bold">१४. टेलिफोन स्वामित्व शुल्कः</span> (१) टेलिफोन जडान गर्ने ग्राहकबाट टेलिफोन स्वामित्व शुल्क बापत पाँचसय रुपैयाँ असुल गरिनेछ। टेलिफोनको स्वामित्व परिवर्तन भएको अवस्थामा टेलिफोनको स्वामित्व प्राप्त गर्ने व्यक्तिबाट समेत त्यस्तो शुल्क असुल गरिनेछ । <br>तर मोबाइल टेलिफोनको हकमा प्रत्येक सिमकार्ड र रिचार्ज शुल्कको दुई प्रतिशतका दरले टेलिफोन स्वामित्व शुल्क लाग्नेछ। <br>(२) उपदफा (१) बमोजिमको शुल्क दूरसञ्चार सेवा उपलब्ध गराउने निकायले असुल गरी प्रत्येक महिनाको शुल्क अर्को महिनाको पच्चीस गतेभित्र राजस्व खातामा दाखिल गर्नु पर्नेछ । <br>(३) उपदफा (२) बमोजिमको अवधिभित्र शुल्क दाखिल नगरेमा सम्बन्धित निकायबाट वार्षिक पन्ध्र प्रतिशत ब्याजसहित असुल गरिनेछ। <br>(४) टेलिफोन स्वामित्व शुल्कको प्रशासन आन्तरिक राजस्व विभागले निर्धारण गरे बमोजिम हुनेछ। </div><div class="content-paragraph"><span class="bold">१५. दूरसञ्चार सेवा दस्तुरः</span> (१) टेलिफोन, मोबाइल, इन्टरनेट जस्ता दूरसञ्चार सेवा उपलब्ध गराउने निकायले ग्राहकबाट लिने महसुलको दश प्रतिशत रकम दूरसञ्चार सेवा दस्तुर बापत असुल गर्नु पर्नेछ । <br>(२) उपदफा (१) मा जुनसुकै कुरा लेखिएको भए तापनि दूरसञ्चार सेवा उपलब्ध गराउने अनुमति प्राप्त निकायबीच एकले अर्कोको नेटवर्क प्रयोग गरे बापत तिर्नुपर्ने शुल्क (इन्टर कनेक्सन चार्ज) र फिक्स ब्रोडब्याण्ड सेवा शुल्कको पचास प्रतिशतसम्मको मर्मत सम्भार शुल्कमा त्यस्तो दस्तुर लाग्ने छैन। <br>(३) उपदफा (१) बमोजिमको दस्तुर दूरसञ्चार सेवा उपलब्ध गराउने अनुमति प्राप्त व्यक्ति वा निकायले असुल गरी प्रत्येक महिनाको शुल्क अर्को महिनाको पच्चीस गतेभित्र मूल्य अभिवृद्धि कर सहित राजस्व खातामा दाखिल गर्नु पर्नेछ । <br>(४) उपदफा (३) बमोजिमको अवधिभित्र दस्तुर दाखिल नगरेमा सम्बन्धित व्यक्ति वा निकायबाट त्यस्तो बाँकी रकममा मासिक पाँच प्रतिशतका दरले थप दस्तुर असुल गरिनेछ। <br>(५) दूरसञ्चार सेवा दस्तुरको प्रशासन आन्तरिक राजस्व विभागले निर्धारण गरे बमोजिम हुनेछ। </div><div class="content-paragraph"><span class="bold">१६. क्यासिनो रोयल्टीः</span> (१) नेपालमा रहेका क्यासिनो सञ्चालन गर्न इजाजतपत्र प्राप्त व्यक्ति वा संस्थाले क्यासिनो सञ्चालन गरे बापत वार्षिक पाँच करोड रुपैयाँ र आधुनिक मेशिन वा उपकरणको माध्यमबाट मात्र खेलाइने खेलको लागि वार्षिक एक करोड पचास लाख रुपैयाँ रोयल्टी तिर्नु पर्नेछ। <br>(२) उपदफा (१) को प्रयोजनको लागि एउटा इजाजतपत्रबाट एक स्थानमा मात्र त्यस्तो खेल सञ्चालन गर्न पाइनेछ। <br>(३) उपदफा (१) बमोजिमको रोयल्टी रकम सम्बन्धित क्यासिनो सञ्चालन गर्न इजाजतपत्र प्राप्त व्यक्ति वा संस्थाले पुस मसान्तभित्र चालीस प्रतिशत, चैत्र मसान्तभित्र सत्तरी प्रतिशत र बाँकी रकम असार मसान्तभित्र नेपाल सरकार, संस्कृति, पर्यटन तथा नागरिक उड्डयन मन्त्रालयमा दाखिल गर्नु पर्नेछ । <br>(४) उपदफा (३) बमोजिमको अवधिभित्र रोयल्टी रकम दाखिल नगर्ने व्यक्ति वा संस्थाबाट सो प्रत्येक अवधि नाघेको तीन महिनासम्मको लागि उक्त रोयल्टी रकमको पन्ध्र प्रतिशतका दरले थप शुल्क र सो अवधिपछि त्यस्तो बाँकी रोयल्टी रकममा तीस प्रतिशतका दरले वार्षिक थप शुल्क लगाई त्यस्तो रकम असुल गरिनेछ । <br>(५) क्यासिनो रोयल्टीको नियमन र प्रशासन सम्बन्धी सम्पूर्ण कार्य नेपाल सरकार, संस्कृति, पर्यटन तथा नागरिक उड्डयन मन्त्रालयबाट हुनेछ। </div><div class="content-paragraph"><span class="bold">१७. सामाजिक सुरक्षा कोष सम्बन्धी व्यवस्थाः</span> (१) आयकर ऐन, २०५८ को अनुसूची-१ को दफा १ बमोजिम एकल प्राकृतिक व्यक्तिको वार्षिक पाँच लाख रुपैयाँसम्म रोजगारीको करयोग्य आय भएमा सो आयमा एक प्रतिशतका दरले र दम्पत्तिको हकमा वार्षिक छ लाख रुपैयाँसम्म रोजगारीको करयोग्य आय भएमा एक प्रतिशतका दरले कर लाग्नेछ। <br>(२) उपदफा (१) बमोजिमको कर रकम भुक्तानीका बखत स्रोतमा कट्टी गरी असुल गरिनेछ । <br>(३) उपदफा (१) बमोजिम असुल गरिएको रकम छुट्टै राजस्व खातामा जम्मा गरिनेछ । <br>(४) उपदफा (१) मा जुनसुकै कुरा लेखिएको भए तापनि निवृत्तभरण बापतको आय, निवृत्तभरण कोष र योगदानमा आधारित सामाजिक सुरक्षा कोषमा योगदान गर्ने प्राकृतिक व्यक्तिको आयमा यस दफा बमोजिमको कर लाग्ने छैन। </div><div class="content-paragraph"><span class="bold">१८. दर घटाउन, बढाउन वा छुट दिन सक्नेः</span> (१) प्रचलित कानूनमा जुनसुकै कुरा लेखिएको भए तापनि नेपाल सरकारले आवश्यकता अनुसार यो ऐन र प्रचलित अन्य कानून बमोजिम लगाइएका दस्तुर, शुल्क, महसुल वा करको दर घटाउन, बढाउन वा त्यस्तो दस्तुर, शुल्क, महसुल वा कर आंशिक वा पूर्ण रूपमा छुट दिन सक्नेछ । <br>(२) उपदफा (१) मा जुनसुकै कुरा लेखिएको भए तापनि नेपाल सरकार, अर्थ मन्त्रालयले मुनाफारहित सार्वजनिक तथा सामुदायिक संस्था, नेपाल सरकार, प्रदेश सरकार, स्थानीय तहका निकाय वा नेपाल सरकारको स्वामित्व भएका सङ्गठित संस्थालाई यस ऐन बमोजिम लाग्ने दस्तुर, शुल्क, महसुल वा करको दर घटाउन वा त्यस्तो दस्तुर, शुल्क, महसुल वा कर आंशिक वा पूर्ण रूपमा छुट दिन सक्नेछ। <br>(३) उपदफा (१) मा जुनसुकै कुरा लेखिएको भए तापनि नेपाल सरकार, अर्थ मन्त्रालयले वैदेशिक ऋण वा अनुदान सहयोगमा सञ्चालन गरिने आयोजनाका लागि वा नेपाल सरकार वा लगानी बोर्डसँग भएको आयोजना विकास सम्झौता बमोजिम परियोजना विकासका लागि आयोजना वा आयोजनाले नियुक्त गरेका ठेकेदारको नाममा पैठारी हुने मालवस्तुको पैठारीमा उल्लिखित शर्तको अधीनमा रही यस ऐन बमोजिम लाग्ने दस्तुर, शुल्क, महसुल वा करको दर घटाउन वा त्यस्तो दस्तुर, शुल्क, महसुल वा कर आंशिक वा पूर्ण रूपमा छुट दिन सक्नेछ। <br>(४) उपदफा (१), (२) र (३) बमोजिम दिइएको छुट सुविधाको कसैले दुरूपयोग गरेमा वा कुनै खास प्रयोजनको लागि छुट सुविधामा प्राप्त गरेको मालवस्तु अन्य कार्यमा प्रयोग गरेमा त्यसरी छुट दिइएको दस्तुर, शुल्क, महसुल वा कर रकम असुल गरी सो रकम बराबर जरिबाना गरी असुल गरिनेछ। <br>(५) यस दफा बमोजिम करको दर घटाइएको, बढाइएको वा कुनै दस्तुर, शुल्क, महसुल वा कर आंशिक वा पूर्ण रूपमा छुट दिइएको विवरण प्रत्येक वर्ष नेपाल सरकार, अर्थ मन्त्रालयले सङ्घीय संसदमा पेश गर्नु पर्नेछ । <br>(६) ) यस दफा बमोजिम दर घटाइएको, बढाइएको वा छुट दिइएको सूचना नेपाल राजपत्रमा प्रकाशन गर्नु पर्नेछ। </div><div class="content-paragraph"><span class="bold">१९. प्रक्रिया सरलीकरण वा बाधा अड्काउ फुकुवा गर्न सक्नेः</span> (१) मूल्य अभिवृद्धि कर ऐन, २०५२, अन्तःशुल्क ऐन, २०५८, आयकर ऐन, २०५८, भन्सार ऐन, २०६४ वा यस ऐनको कार्यान्वयनको क्रममा सार्वजनिक शान्ति र व्यवस्थामा गम्भीर खलल पुगेको वा सार्वजनिक आवागमनमा अवरोध भएको वा विपद्को कारणले उल्लिखित ऐनले प्रदान गरेको कुनै सुविधा उपभोग गर्न नपाउने अवस्था सिर्जना भएमा, कुनै जटिलता देखिएमा वा उल्लिखित ऐन वा यस ऐनको कार्यान्वयनमा कुनै बाधा अड्काउ पर्न गएमा नेपाल सरकार, अर्थ मन्त्रालयले आवश्यकता अनुसार अवधि थप गर्न, प्रक्रिया सरलीकरण गर्न वा कार्यान्वयनमा देखिएको बाधा अड्काउ फुकुवा गर्न सक्नेछ। <br>(२) उपदफा (१) बमोजिम बाधा अड्काउ फुकुवा गरेको सूचना नेपाल राजपत्रमा प्रकाशन गर्नु पर्नेछ । </div><div class="content-paragraph"><span class="bold">२०. विद्युतीय सेवा कर (डिजिटल सर्भिस ट्याक्स) ः</span> (१) गैरबासिन्दा व्यक्तिले नेपालका उपभोक्तालाई उपलब्ध गराएको विद्युतीय सेवाको कारोबार मूल्यमा दुई प्रतिशतका दरले विद्युतीय सेवा कर (डिजिटल सर्भिस ट्याक्स) लगाई असुल गरिनेछ। <br>तर विद्युतीय सेवाको वार्षिक बीस लाख रूपैयाँसम्मको कारोबारमा यस दफा बमोजिमको कर लाग्ने छैन। <br>(२) नेपालमा विद्युतीय सेवा उपलब्ध गराउने व्यक्तिले आय वर्ष अनुसार आफ्नो कारोबारको विवरण तथा कर दाखिल गर्नु पर्नेछ । <br>(३) उपदफा (२) बमोजिम तोकिएको समयभित्र विवरण दाखिल नगरेमा वार्षिक कारोबार रकमको शून्य दशमलव एक प्रतिशत प्रति वर्षका दरले हुने रकम शुल्क लाग्नेछ र कर तिर्नु पर्ने तोकिएको मितिसम्म कुनै व्यक्तिले कर दाखिल नगरेमा वार्षिक पन्ध्र प्रतिशतका दरले व्याज लाग्नेछ। त्यसरी दाखिल गर्नु पर्ने कर कम दाखिल गरेमा वा लुकाए छिपाएमा त्यसरी कम गरेको कर रकमको पचास प्रतिशत जरिवाना समेत लाग्नेछ । <br>(४) यस दफा बमोजिम कर दाखिला भएको आयमा आयकर ऐन, २०५८ बमोजिमको कर लाग्ने छैन। <br>(५) विद्युतीय सेवा करको प्रशासन आन्तरिक राजस्व विभागले निर्धारण गरे बमोजिम हुनेछ। </div><div class="content-paragraph"><span class="bold">२१. कोभिड-१९ को सङ्क्रमणबाट प्रभावित कारोबारमा कर छुट सहुलियत सम्बन्धी विशेष व्यवस्थाः</span> (१) तीस लाख रुपैयाँसम्मको कारोबार वा तीन लाख रुपैयाँसम्म आय भई आयकर ऐन, २०५८ को दफा ४ को उपदफा (४) बमोजिम कर लाग्ने करदातालाई आय वर्ष २०७८/७९ मा लाग्ने करमा पचहत्तर प्रतिशत छुट हुनेछ । <br>(२) आयकर ऐन, २०५८ को दफा ४ को उपदफा (४क) बमोजिम कारोबारको आधारमा कर बुझाउने तीस लाख रुपैयाँदेखि एक करोड रुपैयाँसम्मको कारोबार भएका करदातालाई आय वर्ष २०७८/७९ मा लाग्ने करमा पचास प्रतिशत छुट हुनेछ । <br>(४) होटल, ट्राभल, ट्रेकिङ्ग, चलचित्र व्यावसाय (निर्माण, वितरण तथा प्रदर्शन), पार्टी प्यालेस, सञ्चार गृह (मिडिया हाउस), वा यातायात सेवाको एक करोड रुपैयाँभन्दा बढी कारोबार गर्ने बासिन्दा व्यक्तिलाई आय वर्ष २०७८/७९ मा आफ्नो व्यावसायिक उद्देश्य अनुरूपको आयमा आयकर ऐन, २०५८ बमोजिम लाग्ने करमा पचास प्रतिशत छुट हुनेछ । </div><div class="content-paragraph"><span class="bold">२२. सूचना प्रविधिमा आधारित कारोबारलाई प्रोत्साहन सम्बन्धी विशेष व्यवस्थाः</span> कुनै बासिन्दा ब्यक्तिले आय वर्ष २०७९/८० मा बिजनेश प्रोसेस आउटसोर्सिङ्ग, सफ्टवेयर प्रोग्रामिङ्ग, क्लाउड कम्प्युटिङ्ग लगायतका सूचना प्रविधिमा आधारित सेवा प्रदान गर्ने कारोबार गरी सो बापत विदेशी मुद्रा आर्जन गरेमा त्यस्तो व्यक्तिलाई आय वर्ष २०७९/८० मा विदेशी मुद्रामा प्राप्त गरेको आयको हदसम्म आयकर ऐन, २०५८ बमोजिमको करयोग्य आयमा एक प्रतिशत मात्र कर लाग्नेछ। </div><div class="content-paragraph"><span class="bold">२३. ढुवानी साधनको भाडा बापतको खर्च कट्टी सम्बन्धी विशेष व्यवस्थाः</span> ढुवानी सेवा प्रदायक व्यवसायीले आफ्नो व्यवसाय सञ्चालनको लागि आर्थिक वर्ष २०७७/७८ मा स्थायी लेखा नम्बर नभएका प्राकृतिक व्यक्तिबाट ढुवानीका साधन भाडामा लिई त्यस्तो भाडा बापतको रकम भुक्तानी गर्दा आयकर ऐन, २०५८ को दफा ८८ को उपदफा (१) को प्रतिबन्धात्मक वाक्यांशको खण्ड (८) बमोजिम अग्रिम कर कट्टी गरी भुक्तानी गरेकोमा सो ऐनको दफा २१ को उपदफा (१) को खण्ड (घ२) बमोजिमको बीजक नभए पनि त्यसरी भुक्तानी गरिएको भाडा बापतको रकम सो आय वर्षको करयोग्य आय गणना गर्दा खर्च कट्टी गर्न पाउनेछ । </div><div class="content-paragraph"><span class="bold">२४. प्राइभेट फर्म तथा कम्पनी नवीकरण शुल्क मिनाहा सम्बन्धी विशेष व्यवस्थाः</span> प्राइभेट फर्म रजिष्ट्रेशन ऐन, २०१४ तथा कम्पनी ऐन, २०६३ बमोजिम दर्ता भएका आर्थिक वर्ष २०७६/७७ सम्मको वार्षिक विवरण नबुझाएका तथा नवीकरण नगरेका फर्म तथा कम्पनीले संवत् २०७९ साल पुस मसान्तभित्र विवरण र जरिबाना तथा शुल्कको पाँच प्रतिशत रकम बुझाएमा बाँकी जरिबाना तथा शुल्क मिनाहा हुनेछ। </div><div class="content-paragraph"><span class="bold">२५. करको दायरामा आउनेलाई कर, शुल्क तथा व्याज मिनाहा हुनेः</span> (१) कुनै व्यक्तिले विगतमा कर लाग्ने आय आर्जन गरेको तर त्यसरी आर्जित आयमा कर नबुझाएको भए त्यस्ता व्यक्तिले स्थायी लेखा नम्बर लिई आर्थिक वर्ष २०७५/७६, २०७६/७७ र २०७७/७८ को आय विवरण र सोमा लाग्ने कर संवत् २०७९ साल पुस मसान्तसम्म बुझाएमा सो बापत लाग्ने शुल्क तथा ब्याज मिनाहा हुनेछ। <br>(२) उपदफा (१) बमोजिम आय विवरण र कर बुझाएमा सोभन्दा अघिका आर्थिक वर्षहरूको आय विवरण र सोमा लाग्ने कर, शुल्क तथा ब्याज मिनाहा हुनेछ। <br>(३) उपदफा (१) मा तोकिएको अवधिभित्र आय विवरण र सोमा लाग्ने कर दाखिल नगरेमा सो अवधि व्यतित भएपछि त्यस्तो कर, शुल्क तथा ब्याज मिनाहा नगरी पूरै असुल गरिनेछ । </div><div class="content-paragraph"><span class="bold">२६. संयुक्त उपक्रम (ज्वाइन्ट भेन्चर) करदातालाई बक्यौता मूल्य अभिवृद्धि कर छुट सम्बन्धी बिशेष व्यवस्थाः</span> (१) मूल्य अभिवृद्धि कर ऐन, २०५२ बमोजिम दर्ता भएका संयुक्त उपक्रम (ज्वाइन्ट भेन्चर) ले संवत् २०७८ साल चैत मसान्तसम्मको आफूले बुझाउनु पर्ने मूल्य अभिवृद्धि कर विवरण र कर नबुझाएको भए बुझाउन बाँकी कर विवरण, सो विवरण बमोजिमको कर र व्याजको पचास प्रतिशत रकम संवत् २०७९ साल पुस मसान्तसम्ममा बुझाएमा मूल्य अभिवृद्धि कर ऐन, २०५२ बमोजिम लाग्ने जरिवाना, थप दस्तुर र बाँकी व्याज मिनाहा हुनेछ। <br>(२) उपदफा (१) बमोजिमका करदाताले संवत् २०७८ साल चैत मसान्तसम्मको आफूले बुझाउनु पर्ने मूल्य अभिवृद्धि कर विवरण बुझाई कर दाखिला गर्न मात्र बाँकी रहेको भएमा बक्यौता कर र व्याजको पचास प्रतिशत रकम संवत् २०७९ साल पुस मसान्तसम्म बुझाएमा मूल्य अभिवृद्धि कर ऐन, २०५२ बमोजिम लाग्ने थप दस्तुर र बाँकी व्याज मिनाहा हुनेछ। </div><div class="content-paragraph"><span class="bold">२७. अन्तःशुल्क इजाजतपत्रवालालाई बक्यौता अन्तःशुल्क छुट सम्बन्धी विशेष व्यवस्थाः</span> (१) अन्तःशुल्क ऐन, २०५८ बमोजिम अन्तःशुल्क विवरण पेश गर्नुपर्ने स्वयं निष्काशन प्रणालीमा आधारित इजाजतपत्रवालाले संवत् २०७८ साल चैत मसान्तसम्मको आफूले बुझाउनुपर्ने अन्तःशुल्क विवरण र अन्तःशुल्क नबुझाएको भए उक्त बुझाउनु पर्ने बाँकी अन्तःशुल्क विवरण, सो विवरण बमोजिमको अन्तःशुल्क रकम र विलम्ब शुल्क बापतको पचास प्रतिशत रकम संवत् २०७९ साल पुस मसान्तसम्म बुझाएमा अन्तःशुल्क ऐन, २०५८ बमोजिम लाग्ने जरिवाना र बाँकी विलम्ब शुल्क मिनाहा हुनेछ । <br>(२) उपदफा (१) बमोजिमका इजाजतपत्रवालाले संवत् २०७८ साल चैत मसान्तसम्मको आफूले बुझाउनुपर्ने अन्तःशुल्क विवरण बुझाई अन्तःशुल्क दाखिला गर्न मात्र बाँकी रहेको भएमा बक्यौता अन्तःशुल्क र बिलम्ब शुल्क बापतको पचास प्रतिशत रकम संवत् २०७९ साल पुस मसान्तसम्म बुझाएमा अन्तःशुल्क ऐन, २०५८ बमोजिम लाग्ने जरिवाना र बाँकी बिलम्ब शुल्क मिनाहा हुनेछ। </div><div class="content-paragraph"><span class="bold">२८. मौज्दात लगत कट्टा सम्बन्धी विशेष व्यवस्थाः</span> आन्तरिक राजस्व कार्यालयले स्थलगत निरीक्षण प्रतिवेदन सहित लगत कट्टाको लागि सिफारिस गरिसकेको तर लगत कट्टाको निर्णय हुन नसकेका अन्तःशुल्क इजाजतपत्र प्राप्त उद्योगहरुले पन्ध्र वर्ष भन्दा पुराना मौज्दात लगत कट्टाको लागि संवत् २०७९ साल पुसभित्रमा सम्बन्धित आन्तरिक राजस्व कार्यालय वा करदाता सेवा कार्यालयमा निवेदन दिएमा त्यस्तो मौज्दातको लगत कट्टा हुनेछ । </div><div class="content-paragraph"><span class="bold">२९. पूर्वानुमानित तथा कारोबारमा आधारित आय विवरण पेश गर्ने करदाताको लागि विशेष व्यवस्थाः</span> (१) आयकर ऐन, २०५८ को दफा ४ को उपदफा (४) तथा (४क) बमोजिम आय विवरण र कर दाखिला गरेका करदाताले आर्थिक वर्ष २०७७/७८ सम्मको आफ्नो कारोबार घोषणा गर्दा वास्तविक कारोबार अङ्क फरक परेको भएमा त्यस्ता करदाताले संवत् २०७९ साल चैत मसान्तभित्र प्रत्येक आर्थिक वर्षको वास्तविक कारोबार घोषणा गरी फरक परेको बिक्री रकमको एक दशमलब पाँच प्रतिशत कर दाखिल गरेमा करदाताले घोषणा गरेको हदसम्मको कर अन्तिम हुनेछ। <br>(२) आयकर ऐन, २०५८ को दफा ४ को उपदफा (४) तथा (४क) बमोजिम आय विवरण र कर दाखिल गरेका करदाताको आर्थिक बर्ष २०७७/७८ सम्मको वास्तविक कारोबार अङ्क फरक परेको आधारमा संवत् २०७९ साल जेठ १४ सम्म आयकरतर्फ संशोधित कर निर्धारण र मूल्य अभिवृद्धि करतर्फ कर निर्धारण भई वक्यौता रहेका करदाताले कर निर्धारण गर्दा कायम भएको थप बिक्री रकमको एक दशमलब पाँच प्रतिशत कर संवत् २०७९ साल चैत मसान्तसम्म दाखिला गरेमा वा यस्तो कर निर्धारण उपर चित्त नबुझाई कानून बमोजिम प्रशासकीय पुनरावलोकन वा अन्य न्यायिक निकायमा पुनरावेदन गरेको करदाताले मुद्दा फिर्ता लिई कर निर्धारण गर्दा कायम भएको थप बिक्री रकमको एक दशमलब पाँच प्रतिशत कर दाखिल गरेमा बाँकी कर, थप दस्तुर, जरिवाना र शुल्क मिनाहा हुनेछ। </div><div class="content-paragraph"><span class="bold">३०. खोप उद्योग स्थापनाको लागि आवश्यक पर्ने मेसिन तथा उपकरणमा कर छुट सहुलियत सम्वन्धी विशेष व्यवस्थाः</span> खोप उद्योग स्थापनाको लागि स्वीकृत स्किम बमोजिम आवश्यक पर्ने मेसिन उपकरणको पैठारीमा आर्थिक वर्ष २०७९/८० मा लाग्ने भन्सार महसुल, अन्तःशुल्क तथा मूल्य अभिवृद्वि कर छुट हुनेछ। </div><div class="content-paragraph"><span class="bold">३१. तरल अक्सिजन उद्योग स्थापनाको लागि आवश्यक पर्ने मेसिन तथा उपकरणमा कर छुट सहुलियत सम्बन्धी विशेष व्यवस्थाः</span> तरल अक्सिजन उद्योग स्थापनाको लागि आवश्यक पर्ने भन्सार उपशीर्षक ८४२१.३९.१० मा पर्ने मेसिन उपकरणको पैठारीमा आर्थिक वर्ष २०७९/८० मा लाग्ने भन्सार महसुल, अन्तःशुल्क तथा मूल्य अभिवृद्वि कर छुट हुनेछ । </div><div class="content-paragraph"><span class="bold">३२. घर जग्गा रजिष्ट्रेशन शुल्कको अन्तरिम प्रशासनः</span> अन्तर-सरकारी वित्त व्यवस्थापन ऐन, २०७४ बमोजिमको घर जग्गा रजिष्ट्रेशन शुल्क उठाउन प्रदेश तथा गाउँपालिका वा नगरपालिकामा साधन, स्रोत, प्रविधि, जनशक्ति तथा कार्यालय व्यवस्थापन नभएसम्म नेपाल सरकारको सम्बन्धित कार्यालयले प्रदेशले निर्धारण गरे बमोजिमको दर अनुसारको शुल्क उठाई सोही ऐनले व्यवस्था गरे बमोजिमको सम्बन्धित प्रदेश तथा स्थानीय सञ्चित कोषमा दाखिल गर्नेछ। </div><div class="content-paragraph"><span class="bold">३३. मूल्य अभिवृद्धि कर ऐन, २०५२ मा संशोधनः</span> मूल्य अभिवृद्धि कर ऐन, २०५२ को,- <br>(१) दफा २ को- <br>(क) खण्ड (ड) को सट्टा देहायको खण्ड (ड) राखिएको छः- <br>"<span class="bold">(ड) "दर्ता भएको व्यक्ति"</span> भन्नाले दफा १०, १०क, १०ख र १०ख१. बमोजिम कारोबार गर्न दर्ता भएको व्यक्ति सम्झनु पर्छ।" <br>(ख) खण्ड (ढ) को सट्टा देहायको खण्ड (ढ) राखिएको छः- <br>"<span class="bold">(ढ) "दर्ता नम्बर"</span> भन्नाले दफा १०, १०क, १०ख र १०ख१. बमोजिम प्रदान गरिएको दर्ता नम्बर सम्झनु पर्छ।" <br>(ग) खण्ड (ट१) पछि देहायका खण्ड (ट२) थपिएको छः- <br>"<span class="bold">(ट२) "विद्युतीय सेवा"</span> भन्नाले उपभोक्तालाई सेवा प्रदान गर्नका लागि सूचना प्रविधि अत्यावश्यक पर्ने र न्यूनतम मानवीय हस्तक्षेपमा स्वचालित रूपमा इन्टरनेट मार्फत प्रदान हुने देहाय बमोजिमका सेवालाई सम्झनु पर्छः- <br>(क) विज्ञापन सेवा, <br>(ख) चलचित्र, टेलिभिजन, संगीत, ओभर द टप (ओ.टि.टि.) र सदस्यतामा आधारित यस्तै अन्य सेवा, <br>(ग) तथ्याङ्क संग्रह सम्बन्धी सेवा, <br>(घ) क्लाउड सेवा, <br>(ङ) गेमिङ्ग सेवा, <br>(च) मोबाइल एप्लिकेशन सम्बन्धी सेवा, <br>(छ) इन्टरनेट बजार स्थान सम्बन्धी (अनलाइन मार्केट प्लेस) सेवा र यस मार्फत उपलब्ध गराइने सेवा, <br>(ज) सफ्टवेयरको आपूर्ति र अद्यावधीकरण, <br>(झ) तथ्याङ्क, तस्वीर लगायतका डाउनलोड सेवा, <br>(ञ) परामर्श, सीप विकास तथा तालिम सेवा, <br>(ट) खण्ड (क) देखि (ञ) को अतिरिक्त <br>सेवा।" <br>(घ) खण्ड (ड) पछि देहायका खण्ड (ड१) थपिएको छः- <br>"<span class="bold">(ड१) "गैरबासिन्दा व्यक्ति"</span> भन्नाले नेपालमा कारोबारको स्थायी ठेगाना नभएको, व्यवसायिक प्रतिनिधि वा कानूनी रुपमा मान्य प्रतिनिधि नभएको नेपाल बाहिरको व्यक्ति सम्झनु पर्छ।" <br>(२) दफा १०ख. पछि देहायको दफा १०ख१. थपिएको छः- <br>"<span class="bold">१०ख१. विद्युतीय सेवा प्रदान गर्ने गैरबासिन्दा व्यक्तिको दर्ता सम्बन्धी व्यवस्थाः</span><br>(१) यस ऐनमा अन्यत्र जुनसुकै कुरा लेखिएको भए तापनि नेपालमा विगत बाह्र महिनामा बीस लाख रुपैयाँभन्दा बढी कर लाग्ने विद्युतीय सेवाको कारोबार गर्ने गैरबासिन्दा व्यक्तिले मूल्य अभिवृद्धि करमा दर्ता हुनु पर्नेछ। <br>(२) विद्युतीय सेवाको कारोबार गर्ने गैरबासिन्दा व्यक्तिको दर्ता प्रक्रिया विभागले निर्धारण गरे बमोजिम हुनेछ। <br>(३) उपदफा (१) बमोजिम दर्ता भएका विद्युतीय सेवाको कारोबार गर्ने गैरबासिन्दा व्यक्तिको कारोबार बन्द भएमा वा कारोबार गर्न छाडेमा विभागले निर्धारण गरेको प्रक्रिया बमोजिम दर्ता खारेज गराउनु पर्नेछ।" <br>(३) दफा १८ को उपदफा (१ख) मा रहेको "<span class="bold">उपदफा (१) र (१क) बमोजिम</span>" भन्ने शब्दहरुको सट्टा "<span class="bold">दफा १०ख१., उपदफा (१) र उपदफा (१क) बमोजिम</span>" भन्ने शब्दहरु राखिएका छन्। <br>(४) दफा १९ को उपदफा (७क) पछि देहायको उपदफा (७ख) थपिएको छः- <br>"<span class="bold">(७ख)</span> यस दफामा जुनसुकै कुरा लेखिएको भएतापनि १०ख१. बमोजिम दर्ता भएको व्यक्तिको कर भुक्तानी प्रक्रिया विभागले निर्धारण गरे बमोजिम हुनेछ।" <br>(५) दफा २९ को उपदफा (१) को खण्ड (क) को सट्टा देहायको खण्ड (क) राखिएको छः- <br>"<span class="bold">(क)</span> दफा ५ख. बमोजिम दर्ता गर्न कर अधिकृतले दिएको आदेश वा दफा १० को उपदफा (१) वा (२) उल्लङ्घन गरेमा वा दफा १०क. को उपदफा (१), दफा १०ख. को उपदफा (१) र दफा १०ख१. को उपदफा (१) बमोजिम दर्ता नभएमा प्रत्येक पटक बीस हजार रूपैयाँ, " <br>(६) दफा ३३ को- <br>(क) उपदफा (२) मा रहेका "<span class="bold">आन्तरिक राजस्व</span>" भन्ने शब्दहरू झिकिएको छ। <br>(ख) उपदफा (२) पछि देहायको उपदफा (३) थपिएको छः- <br>"<span class="bold">(३)</span> उपदफा (१) बमोजिम सम्बन्धित कार्यालयको नाममा कोष तथा लेखा नियन्त्रक कार्यालयमा रहेको धरौटी खातामा दाखिल गरेको बैङ्क भौचर वा त्यस्तो रकम बराबरको बैङ्क जमानतपत्र पुनरावेदनपत्र साथ पेश गर्नु पर्नेछ। " <br>(७) अनुसूची-१ मा संशोधनः अनुसूची-१ को सट्टा देहायको अनुसूची-१ राखिएको छः- <br>अनुसूची-१ <br>(दफा ५ को उपदफा (३) सँग सम्बन्धित) <br><span class="bold">कर छुट हुने वस्तु तथा सेवाहरू</span><br><span class="bold">समूह १ : आधारभूत कृषि उत्पादनहरू</span></div><table class="main-table"><thead><tr><th>&nbsp;</th><th>&nbsp;</th></tr></thead><tbody><tr><td>०६.०१</td><td>निष्कृय, उम्रन लागेको वा फूलेको गानो, गाँठो, गाँठेजरा, धनकन्द (कौर्म), क्राउन (रुखको जरा र स्तम्भ जोडिने बिन्दु स्थल), राइजोम (मूलजरो), चिकोरी विरुवा र शीर्षक १२.१२ को जराहरूबाहेक अन्य जराहरु</td></tr><tr><td>०६०१.१०.००</td><td>|-निष्कृय गाँनो, गाँठो, गाँठे जरा, धनकन्द (कौर्म), क्राउन र मूलजरा</td></tr><tr><td>०६०१.२०.००</td><td>|-उम्रन लागेको वा फूलेको गाँनो, गाँठो, गाँठे जरा, धनकन्द (कौर्म), क्राउन, मूलजरा, चिकोरी विरुवा र जराहरु</td></tr><tr><td>०६.०२</td><td>अन्य जीवित विरुवा (जरासहित), कलमीहरू, च्याऊ र स्पाउन (च्याउ निस्किने सेतो त्यान्द्रो)</td></tr><tr><td>०६०२.१०.००</td><td>- जरा नभएको कलमीहरू</td></tr><tr><td>०६०२.२०.००</td><td>|-खान हुने फल वा काष्ठफल (नट) का कलमी गरेका वा नगरेका रुख, बुटा र झाङ</td></tr><tr><td>०६०२.३०.००</td><td>|-रोडोडेन्ड्रन्स (गुराँस) र अजालिया, कलमी गरेका वा नगरेका</td></tr><tr><td>०६०२.४०.००</td><td>-कलमी गरेको वा नगरेको गुलाफ</td></tr><tr><td>०६०२.९०.००</td><td>- अन्य</td></tr><tr><td>०६.०३</td><td>सजावट प्रयोजनको लागि वा फूलको गुच्छा बनाउनको लागि उपयुक्त टिपेको फूलको कोपिला वा टिपेको फूल, ताजा, सुकेको, रंगाएको, धोएको, संसेचित (इम्प्रिग्नेटेड्) वा अन्य प्रकारले तयार गरेको ।</td></tr><tr><td>&nbsp;</td><td>- ताजाः</td></tr><tr><td>०६०३.११.००</td><td>|--गुलाफहरू</td></tr><tr><td>०६०३.१२.००</td><td>--कार्नेसनहरू</td></tr><tr><td>०६०३.१३.००</td><td>|--अर्किडहरू</td></tr><tr><td>०६०३.१४.००</td><td>--क्रिसानथेममहरू</td></tr><tr><td>०६०३.१५.००</td><td>--कुमुदिनी (लिली) हरू (लिलियम जातहरू)</td></tr><tr><td>०६०३.१९.००</td><td>--अन्य</td></tr><tr><td>०६०३.९०.००</td><td>-अन्य</td></tr><tr><td>०६.०४</td><td>गुच्छा वा गुलदस्ता बनाउने वा सजावटको लागि उपयुक्त हुने किसिमका ताजा, सुकेको, रंगाएको, धोएको, संसेचित वा अन्य किसिमले तयार गरेको रुखको पालुवा, हाँगाबिँगा र अन्य भागहरू (फूल र कोपिला बाहेक) बालवृक्ष, झाडी र अन्य बोट विरुवाहरू झ्याउ, सुनाखरी र घाँसहरू ।</td></tr><tr><td>०६०४.२०.००</td><td>- ताजा</td></tr><tr><td>०६०४.९०.००</td><td>-अन्य</td></tr><tr><td>०७.०१</td><td>ताजा वा चिसो पारेको आलु ।</td></tr><tr><td>०७०१.१०.००</td><td>-बिउ</td></tr><tr><td>०७०१.९०.००</td><td>-अन्य</td></tr><tr><td>०७.०२</td><td>०७०२.००.०० ताजा वा चिसो पारेको गोलभेडा</td></tr><tr><td>०७.०३</td><td>ताजा वा चिसो पारेको प्याज, शालौट, लसून, छ्यापी वा यस्तै जातिका अन्य वनस्पतिहरू ।</td></tr><tr><td>०७०३.१०.००</td><td>-प्याज र शालौट</td></tr><tr><td>०७०३.९०.००</td><td>|-छ्यापी र यस्तै लसुन प्याज जातिका सागपात</td></tr><tr><td>०७.०४</td><td>ताजा वा चिसो पारेको वन्दाकोबी (क्याबेज), काउली, गाँठकोबी (कोलराबी), केल (एक किसिमको कोबी) र खान हुने काउली जातिका अन्य सागपात ।</td></tr><tr><td>०७०४.१०.००</td><td>- काउली र ब्रोकोली</td></tr><tr><td>०७०४.२०.००</td><td>|-ब्रुसेल्स स्प्राउट (एक किसिमको चश्मे बन्दाकोबी)</td></tr><tr><td>०७०४.९०.००</td><td>-अन्य</td></tr><tr><td>०७.०५</td><td>ताजा र चिसो लेट्यूस (जिरीको साग) र चिकोरी ।</td></tr><tr><td>&nbsp;</td><td>-लेट्यूस (जिरीको साग, सलाद) :</td></tr><tr><td>०७०५.११.००</td><td>--क्याबेज लेट्यूस (हेड लेट्यूस)</td></tr><tr><td>०७०५.१९.००</td><td>--अन्य</td></tr><tr><td>&nbsp;</td><td>-चिकोरी (कास्नी):</td></tr><tr><td>०७०५.२१.००</td><td>--विटलफ चिकोरी</td></tr><tr><td>०७०५.२९.००</td><td>--अन्य</td></tr><tr><td>०७.०६</td><td>ताजा वा चिसो पारेको गाजर, सलगम, सलादको लागि चुकन्दरको जरा, साल्सिफाई, सेलेरियाक (सलगम जस्तो जरा भएको साग), मूला र यस्तै खान हुने जराहरू ।</td></tr><tr><td>०७०६.१०.००</td><td>गाजर र सलगम</td></tr><tr><td>०७०६.९०.००</td><td>- अन्य</td></tr><tr><td>०७.०७</td><td>०७०७.००.०० ताजा वा चिसो पारेको काँक्राहरू ।</td></tr><tr><td>०७.०८</td><td>ताजा वा चिसो पारेको कोसे तरकारीहरू (छोडाएको वा नछोडाएको) ।</td></tr><tr><td>०७०८.१०.००</td><td>-केराउ</td></tr><tr><td>०७०८.२०.००</td><td>-बोडी (सिमी समेत)</td></tr><tr><td>०७०८.९०.००</td><td>- अन्य कोसे तरकारी</td></tr><tr><td>०७.०९</td><td>ताजा वा चिसो पारेको अन्य तरकारीहरू ।</td></tr><tr><td>०७०९.२०.००</td><td>-कुरिलो</td></tr><tr><td>०७०९.३०.००</td><td>|-भान्टा</td></tr><tr><td>०७०९.४०.००</td><td>सेलरी, सेलेरियाल बाहेक</td></tr><tr><td>&nbsp;</td><td>-च्याउ (मसरुम र ट्रफल्स):</td></tr><tr><td>०७०९.५१.००</td><td>|--ऐगारिकस जातिको च्याउ (मसरुम) हरू</td></tr><tr><td>०७०९.५२.००</td><td>--बोलेटस जातका च्याउहरू</td></tr><tr><td>०७०९.५३.००</td><td>--क्यान्थारिलस जातका च्याउहरू</td></tr><tr><td>०७०९.५४.००</td><td>--सीताके (लेन्टिनस इडोड्स)</td></tr><tr><td>०७०९.५५.००</td><td>|--मात्सुताके (ट्रिकोलोमा मात्सुताके, ट्रिकोलोमा म्याग्निभेलारे, ट्रिकोलोमा एनाटोलिकम ट्रिकोलोमा ड्युलसिओलेन्स, ट्रिकोलोमा क्यालिगेटम)</td></tr><tr><td>०७०९.५६.००</td><td>--ट्रफल्स (ट्युबर प्रजाति)</td></tr><tr><td>०७०९.५९.००</td><td>--अन्य</td></tr><tr><td>०७०९.६०.००</td><td>-खोर्सानी जातको फलफूलहरू</td></tr><tr><td>०७०९.७०.००</td><td>-पालुंगो, न्यूजिल्याण्ड पालुंगो समेत</td></tr><tr><td>&nbsp;</td><td>- अन्यः</td></tr><tr><td>०७०९.९१.००</td><td>-- ग्लोव आर्टिचोकहरू</td></tr><tr><td>०७०९.९२.००</td><td>--जैतुनहरू</td></tr><tr><td>०७०९.९३.००</td><td>--फर्सी, कुभिन्डो र लौकाहरू (क्यूकरबिटा जातहरू)</td></tr><tr><td>०७०९.९९.००</td><td>--अन्य</td></tr><tr><td>०७.१०</td><td>हिमीकृत सागपात (बफाएर वा उमालेर पकाएको वा नपकाएको) ।</td></tr><tr><td>०७१०.१०.००</td><td>|-आलु</td></tr><tr><td>&nbsp;</td><td>-कोसे तरकारी, छोडाएको वा नछोडाएकोः</td></tr><tr><td>०७१०.२१.००</td><td>|--केराउहरू</td></tr><tr><td>०७१०.२२.००</td><td>|--बोडीहरू (सिमी समेत)</td></tr><tr><td>०७१०.२९.००</td><td>--अन्य</td></tr><tr><td>०७१०.३०.००</td><td>-पालुंगो न्यूजिलैण्ड पालुंगो समेत</td></tr><tr><td>०७१०.४०.००</td><td>- गुलियो वा स्वादिलो मकै</td></tr><tr><td>०७१०.८०.००</td><td>- अन्य सागपात</td></tr><tr><td>०७१०.९०.००</td><td>- मिश्रित सागपात</td></tr><tr><td>०७.११</td><td>अस्थायी रूपले सुरक्षित गरिएका तर त्यही स्थितिमा तुरुन्त उपभोग गर्नका लागि उपयुक्त नहुने खालका वनस्पतिहरू</td></tr><tr><td>०७११.२०.००</td><td>- जैतुन (ओलिभ्स)</td></tr><tr><td>०७११.४०.००</td><td>- काक्रोहरु</td></tr><tr><td>&nbsp;</td><td>-च्याउ (मसरुम्स) र भुइँमुनि हुने च्याउ (ट्रफल्स)ः</td></tr><tr><td>०७११.५१.००</td><td>|--ऐगारिकस जातिको च्याउ (मसरुम्स) हरू</td></tr><tr><td>०७११.५९.००</td><td>--अन्य</td></tr><tr><td>०७११.९०.००</td><td>अन्य तरकारी; मिश्रित तरकारी</td></tr><tr><td>०७.१२</td><td>सुख्खा तरकारी, सिंगै, काटेको, ताछेको, टुक्रयाएको, फुटावा वा धुलो बनाएको तर त्यसभन्दा बढी तयार नगरेको ।</td></tr><tr><td>०७१२.२०.००</td><td>-प्याज</td></tr><tr><td>०७.१३</td><td>कोसा छोडाएको सुख्खा कोसे तरकारी, बोक्रा छोडाएको वा नछोडाएको वा दलेको वा नदलेको ।</td></tr><tr><td>०७१३.१०.००</td><td>- केराउ</td></tr><tr><td>०७१३.२०.००</td><td>-चना</td></tr><tr><td>&nbsp;</td><td>-बोडी (सिमी समेत):</td></tr><tr><td>०७१३.३१.००</td><td>|--बोडी</td></tr><tr><td>०७१३.३२.००</td><td>|--सानो रातो बोडी</td></tr><tr><td>०७१३.३३.००</td><td>|--बोडी (किड्नी बिन्स), सेतो पि बिन्ससमेत</td></tr><tr><td>०७१३.३४.००</td><td>|--बाम्बरा बिन्स (एक प्रकारको बोडी) (भिग्ना सबटेरानिया वा भोआन्जिया सबटेरानिया)</td></tr><tr><td>०७१३.३५.००</td><td>|--तनेबोडी (काउपिज्) (भिग्ना अङगुइकुलाटा)</td></tr><tr><td>०७१३.३९.००</td><td>--अन्य</td></tr><tr><td>&nbsp;</td><td>-मुसुरोः</td></tr><tr><td>०७१३.४०.१०</td><td>|--नफुटाएको, बोक्रा सहितको</td></tr><tr><td>०७१३.४०.९०</td><td>--अन्य</td></tr><tr><td>०७१३.५०.००</td><td>-बकुला र सिमि (ब्रोड विन्स र हर्स बीन्स)</td></tr><tr><td>०७१३.६०.००</td><td>|-पिजन पिज (क्याजानस् क्याजन्) (एक प्रकारको केराउ)</td></tr><tr><td>०७१३.९०.१०</td><td>|---दलेको</td></tr><tr><td>०७१३.९०.९०</td><td>---अन्य</td></tr><tr><td>०७.१४</td><td>माड (श्वेतसार वा स्टार्च) वा इन्यूलिनको मात्रा उच्च भएका, ताजा, चिस्याइएको, हिमीकृत वा सुकाइएको, टुक्रा पारिएको वा नपारिएको (स्लाइस्ड) वा पेलेट्सको रुपमा भएको वा नभएको मानिओक, आरारुट, सालिम मिश्री (सालेप), उत्तरी अमेरिकामा हुने एक किसिमको सूर्यमूखी फूल (जेरुसलेम आर्टिचोक), सखरखण्ड र यस्तै जरा (रुटस) र गाना (ट्यूबर्स) हरू; सावुदानाको गुदी (सागो पीथ) ।</td></tr><tr><td>०७१४.१०.००</td><td>|-गुलियो जातको क्यासाभा कन्द (मनिओक)</td></tr><tr><td>०७१४.२०.००</td><td>|-सखरखण्ड</td></tr><tr><td>०७१४.३०.००</td><td>|-तरुलहरू (डिओस्कोरिया जातहरू)</td></tr><tr><td>०७१४.४०.००</td><td>-पिंडालु (कोलोकासिया जातहरू)</td></tr><tr><td>०७१४.५०.००</td><td>-यौसिया (जान्थोसोमा जातहरू)</td></tr><tr><td>०७१४.९०.००</td><td>- अन्य</td></tr><tr><td>०८.०१</td><td>नरिवल, ब्राजिलनट, काजु, ताजा वा सुकेको, खबटा फुटाएको वा नफुटाएको, बोक्रा ताछेको वा नताछेको</td></tr><tr><td>&nbsp;</td><td>- नरिवलः</td></tr><tr><td>०८०१.१९.००</td><td>|--ताजा</td></tr><tr><td>०८.०३</td><td>प्लान्टन जातका (तरकारीको रूपमा प्रयोग गरिने) केराहरू लगायत ताजा वा सुकाइएका केराहरू</td></tr><tr><td>०८०३.१०.००</td><td>प्लान्टन जातका (तरकारीको रूपमा प्रयोग गरिने) केराहरु</td></tr><tr><td>०८०३.९०.००</td><td>- अन्य</td></tr><tr><td>०८.०४</td><td>खजूर (छोहोडा), अँजीर, भुँइकटहर, एभोकेडा (नास्पाती जस्तो फल), अम्बा, आंप, म्याङ्गोष्टीन, ताजा वा सुकेको</td></tr><tr><td>०८०४.३०.००</td><td>-भुईंकटहर</td></tr><tr><td>०८०४.४०.००</td><td>- एभोकेडो</td></tr><tr><td>०८०४.५०.००</td><td>अम्बा, आँप म्याङ्गोस्टीन (कुसुम फल)</td></tr><tr><td>०८.०५</td><td>सिटरस (सुन्तला जातका) फल, ताजा वा सुकेको)</td></tr><tr><td>०८०५.१०.००</td><td>- सुन्तला</td></tr><tr><td>&nbsp;</td><td>-मन्दारिनहरू (टान्जरिन र सतसुमाहरु समेत); क्लेमेन्टिनहरू र यस्तै सिटरस जातिका हाइब्रिडहरूः</td></tr><tr><td>०८०५.२१.००</td><td>|--मन्दारिनहरू (टान्जरिन र सतसुमाहरू समेत)</td></tr><tr><td>०८०५.२२.००</td><td>|--क्लेमेन्टिनहरू</td></tr><tr><td>०८०५.२९.००</td><td>--अन्य</td></tr><tr><td>०८०५.४०.००</td><td>भोगटे र पमेलोहरू</td></tr><tr><td>०८०५.५०.००</td><td>-कागती (लेमोन्स) (सिटरस लेमोन, सिटरस लिमोनम) र जिमिर (लाइम्स) (सिटरस औराण्टिफोलिया, सिटरस लाटिफोलिया) हरू</td></tr><tr><td>०८०५.९०.००</td><td>- अन्य</td></tr><tr><td>०८.०६</td><td>ताजा अथवा सुख्खा अंगुर</td></tr><tr><td>०८०६.१०.००</td><td>-ताजा</td></tr><tr><td>०८.०७</td><td>तरबुजा (खरबुजा) र मेवा ताजा</td></tr><tr><td>&nbsp;</td><td>-तरबुजा (मेलन्स) (वाटरमेलन्स समेत) :</td></tr><tr><td>०८०७.११.००</td><td>|--वाटरमेलन्स</td></tr><tr><td>०८०७.१९.००</td><td>--अन्य</td></tr><tr><td>०८०७.२०.००</td><td>-मेवा</td></tr><tr><td>०८.०८</td><td>स्याउ, नासपाती, क्विन्स (नासपाती जस्तो अमिलो फल वा श्रीफल), ताजा</td></tr><tr><td>०८०८.१०.००</td><td>- स्याउ</td></tr><tr><td>०८०८.३०.००</td><td>- नासपातीहरू</td></tr><tr><td>०८०८.४०.००</td><td>क्विन्स (श्रीफल) हरू</td></tr><tr><td>०८.०९</td><td>खुर्पानी (एप्रिकोट), चेरी (पैयुंफल), आरु (नेक्टारिन आरुसमेत), आलुबखरा (प्लम) र चुत्रो (स्लो), ताजा</td></tr><tr><td>०८.०९.१०.०</td><td>-खुर्पानी (एप्रिकोट)</td></tr><tr><td>&nbsp;</td><td>-चेरीहरूः</td></tr><tr><td>०८.०९.२१.०</td><td>|--अमिलो चेरी (प्रुनस् सेरासस्) हरू</td></tr><tr><td>०८.०९.२९.०</td><td>--अन्य</td></tr><tr><td>०८.०९.३०.०</td><td>-आरु, नेक्टारिन आरुसमेत</td></tr><tr><td>०८.०९.४०.००</td><td>- आलुबखडा (प्लम) र चुत्रो (स्लो)</td></tr><tr><td>०८.१०</td><td>अन्य फल, ताजा</td></tr><tr><td>०८१०.१०.००</td><td>-स्ट्रवरी (भुइँ ऐसेलु, काफल)</td></tr><tr><td>०८१०.२०.००</td><td>- रैस्पबेरी (ऐंसेलु), ब्ल्याकबेरी (ध्याम्पे ऐंसेलु), मलबेरी (किम्बु) र लोगानबेरी (रैस्पबेरी र ब्ल्याकबेरीको मिश्रित फल)</td></tr><tr><td>०८१०.३०.००</td><td>-कालो, सेतो वा रातो किसमिस वा दाख वा मुनक्का (कर्सन्ट) र गुस्बेरीहरु</td></tr><tr><td>०८१०.४०.००</td><td>क्रेनबेरी, बिलबेरी र अन्य भ्याक्सिनियम जातिका फलहरु</td></tr><tr><td>०८१०.५०.००</td><td>-किवि फ्रुट</td></tr><tr><td>०८१०.६०.००</td><td>-दुराम्र (डुरियन्स) हरू</td></tr><tr><td>०८१०.७०.००</td><td>-हलुवाबेतहरू</td></tr><tr><td>०८१०.९०.१०</td><td>---अनार</td></tr><tr><td>०८१०.९०.२०</td><td>---लिची</td></tr><tr><td>०८१०.९०.९०</td><td>---अन्य</td></tr><tr><td>०९.०१</td><td>कफी भुटेको वा नभुटेको वा क्याफीन (कफीको क्षेरोद) छुटयाएको वा नछुटयाएको, कफीको बुटो र बोका, कुनै पनि अनुपातमा कफीको मात्रा रहेको कफीको बदलामा प्रयोग गरिने अर्को कुनै चीज</td></tr><tr><td>&nbsp;</td><td>-नभुटेको कफी :</td></tr><tr><td>०९०१.११.००</td><td>--कफीको गेडा</td></tr><tr><td>०९.०२</td><td>चिया, सुगन्धित वा स्वादिष्ट गरिएको वा नगरिएको</td></tr><tr><td>०९०२.२०.००</td><td>-चियाको पात</td></tr><tr><td>०९.०८</td><td>जाइफल, जाइपत्री र अलैंची</td></tr><tr><td>&nbsp;</td><td>- अलैंची तथा सुकुमेलहरूः</td></tr><tr><td>&nbsp;</td><td>--नधुल्याइएकोः</td></tr><tr><td>०९०८.३१.१०</td><td>|---अलैंची</td></tr><tr><td>०९.१०</td><td>अदुवा, केशर, हलेदो (बेसार), तेजपात, पुदिना, तरकारीको (करी) र अन्य मसलाहरू</td></tr><tr><td>&nbsp;</td><td>- अदुवाः</td></tr><tr><td>&nbsp;</td><td>--नटुक्राइएको वा नपिँधेकोः</td></tr><tr><td>०९१०.११.१०</td><td>---ताजा</td></tr><tr><td>०९१०.११.९०</td><td>---अन्य</td></tr><tr><td>&nbsp;</td><td>-बेसारः</td></tr><tr><td>०९१०.३०.१०</td><td>---ताजा</td></tr><tr><td>०९१०.३०.२०</td><td>---धुलो वा पिठो</td></tr><tr><td>०९१०.३०.९०</td><td>---अन्य</td></tr><tr><td>१०.०१</td><td>गहुँ र मेसलिन</td></tr><tr><td>&nbsp;</td><td>-दुरुम गहुँ</td></tr><tr><td>१००१.११.००</td><td>|--बीउ</td></tr><tr><td>१००१.९१.००</td><td>--बीउ</td></tr><tr><td>१००१.९९.००</td><td>--अन्य</td></tr><tr><td>&nbsp;</td><td>-अन्य :</td></tr><tr><td>१००१.९१.००</td><td>--बीउ</td></tr><tr><td>१००१.९९.००</td><td>--अन्य</td></tr><tr><td>१०.०२</td><td>राई</td></tr><tr><td>१००२.१०.००</td><td>-बीउ</td></tr><tr><td>१००२.९०.००</td><td>- अन्य</td></tr><tr><td>१०.०३</td><td>जौं (बाली)</td></tr><tr><td>१००३.१०.००</td><td>-बीउ</td></tr><tr><td>१००३.९०.००</td><td>- अन्य</td></tr><tr><td>१०.०५</td><td>मकैं</td></tr><tr><td>१००५.१०.००</td><td>- बीउ (गेडा)</td></tr><tr><td>१००५.९०.००</td><td>- अन्य</td></tr><tr><td>१०.०६</td><td>धान</td></tr><tr><td>&nbsp;</td><td>---बीउ</td></tr><tr><td>१००६.१०.१०</td><td>---अन्य</td></tr><tr><td>१००६.१०.९०</td><td>१००६.२०.०० - कुटेको (तर राम्रो नफलेको)</td></tr><tr><td>&nbsp;</td><td>---बासमती चामल</td></tr><tr><td>१००६.३०.१०</td><td>---अन्य</td></tr><tr><td>१००६.३०.९०</td><td>१००६.४०.०० - कनिका</td></tr><tr><td>१०.०८</td><td>फापर, कोदो, क्यानरीका दानाहरू; अरु खाद्यान्नहरू</td></tr><tr><td>१००८.१०.००</td><td>-फापर</td></tr><tr><td>&nbsp;</td><td>-कोदोः</td></tr><tr><td>१००८.२१.००</td><td>--बीउ</td></tr><tr><td>१००८.२९.००</td><td>--अन्य</td></tr><tr><td>११.०२</td><td>गहुँ र मेसलिन बाहेक अन्य खाद्यान्नको पिठो</td></tr><tr><td>११०२.२०.००</td><td>- मकैको पिठो</td></tr><tr><td>११०२.९०.००</td><td>- अन्य</td></tr><tr><td>११.०४</td><td>शीर्षक १०.०६ को चामल बाहेक अन्य प्रकारले तयार गरिएको (जस्तै भूस हटाइएको, चेप्ट्याएको, च्याँख्ला पारेको, फलेको, टुक्रा पारेको वा खस्रो (पिँधेको); सिङ्गो, चेप्ट्याएको, पातलो चेप्टो टुक्रा पारेको वा पिँधेको अन्नको बीजहरू</td></tr><tr><td>&nbsp;</td><td>-चेप्ट्याएको वा च्यांख्ला पारेको अन्नः</td></tr><tr><td>११०४.१२.००</td><td>|--जुनेलोको</td></tr><tr><td>११०४.१९.००</td><td>--अन्य खाद्यान्नको</td></tr><tr><td>&nbsp;</td><td>-अन्य किसिमले तयार पारेको अन्न (जस्तै भूस हटाएको, फलेको, टुक्रा पारेको वा पिँधेको) :</td></tr><tr><td>११०४.२२.००</td><td>|--जुनेलोको</td></tr><tr><td>११०४.२३.००</td><td>-- मकैको</td></tr><tr><td>११०४.२९.००</td><td>|--अन्य खाद्यान्नको</td></tr><tr><td>११०४.३०.००</td><td>-अन्नको वीजाणु, सिङ्गै, चेप्ट्याएको, च्यांख्ला पारेको वा पिँधेको</td></tr><tr><td>१२.०१</td><td>दलेको वा नदलेको भट्मास</td></tr><tr><td>१२०१.१०.००</td><td>-बीउ</td></tr><tr><td>१२०१.९०.००</td><td>- अन्य</td></tr><tr><td>१२.०२</td><td>छोडाएको वा नछोडाएको, नभुटेको वा अन्य किसिमबाट नपकाइएको, खवटा छोडाएको वा नछोडाएको, फुटाएको वा नफुटाएको बदाम (मुमफली)</td></tr><tr><td>१२०२.३०.००</td><td>|-बीउ</td></tr><tr><td>&nbsp;</td><td>- अन्यः</td></tr><tr><td>१२०२.४१.००</td><td>-- नछोडाएको</td></tr><tr><td>१२०२.४२.००</td><td>|--छोडाएको, फुटाएको वा नफुटाएको</td></tr></tbody></table></body></html>