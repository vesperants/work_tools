<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720157239_74_pages_52-76.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.indent-1 { margin-left: 30px; text-align: justify; } .content-paragraph.indent-2 { margin-left: 60px; text-align: justify; } .content-paragraph.list-item { display: flex; margin-bottom: 5px; line-height: 1.7; text-align: justify; } .content-paragraph.list-item .list-marker { flex-shrink: 0; width: 30px; /* Adjust as needed for alignment */ text-align: right; padding-right: 10px; } .content-paragraph.list-item .list-content { flex-grow: 1; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .note { font-size: 12px; margin-top: 10px; margin-bottom: 10px; padding-left: 20px; /* For the asterisk indentation */ text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> स्वदेश वा विदेशमा उपचार गर्न नेपाल सरकारद्वारा गठित मेडिकल बोर्डले रोग किटान गरी सिफारिस गरेको आधारमा नियम ९१ को उपनियम (१) बमोजिम पाउने उपचार खर्चको अतिरिक्त देहायको समितिको सिफारिसमा नेपाल सरकारले उचित ठहराएको थप आर्थिक सहायता पाउन सक्नेछ :- </div><div class="content-paragraph list-item"><span class="list-marker">(क)</span><span class="list-content">सामान्य प्रशासन मन्त्रालयको सचिव <span class="text-right bold" style="float:right;">- अध्यक्ष</span></span></div><div class="content-paragraph list-item"><span class="list-marker">(ख)</span><span class="list-content">अर्थ मन्त्रालयको सचिव <span class="text-right" style="float:right;">- सदस्य</span></span></div><div class="content-paragraph list-item"><span class="list-marker">(ग)</span><span class="list-content">मन्त्रालयको सचिव <span class="text-right" style="float:right;">- सदस्य</span></span></div><div class="content-paragraph list-item"><span class="list-marker">(घ)</span><span class="list-content">मन्त्रालयले तोकेको वरिष्ठ चिकित्सक <span class="text-right" style="float:right;">– सदस्य</span></span></div><div class="content-paragraph list-item"><span class="list-marker">(ङ)</span><span class="list-content">मन्त्रालयको चिकित्सा सेवा महाशाखा प्रमुख <span class="text-right" style="float:right;">-सदस्य सचिव</span></span></div><div class="content-paragraph"> (२) उपनियम (१) बमोजिमको समितिले थप आर्थिक सहायता सम्बन्धी कागजात प्राप्त भएको मितिले सात दिनभित्र नेपाल सरकार समक्ष सिफारिस पेश गर्नु पर्नेछ । </div><div class="document-subtitle">परिच्छेद – ११</div><div class="document-title">निवृत्तभरण र अन्य सुविधा</div><div class="content-paragraph"> ९३. <span class="bold">अशक्त वृत्ति :</span> (१) कुनै कर्मचारी सरकारी कामको सिलसिलामा दुर्घटनामा परी अंगभंग भएको वा चोटपटक लागेको कारणले शारीरिक वा मानसिक रूपमा सरकारी सेवाको लागि अशक्त भएमा त्यस्तो कर्मचारीले निजको जीविकाको निमित्त बाँचुन्जेलसम्म अशक्त वृत्तिको रूपमा उपनियम (२) मा लेखिए बमोजिमको निवृत्तभरण सहित उपनियम (३) मा लेखिए बमोजिमको अशक्त भत्ता पाउनेछ । </div><div class="content-paragraph"> (२) उपनियम (१) बमोजिम अशक्त भएको कर्मचारीको सेवा अवधि निवृत्तभरण पाउने अवस्थामा पुगेको भए निजले तत्काल खाइपाई आएको (कायम मुकायम भै काम गरेको वा नियम ४३ बमोजिम निमित्त भै काम गरेको भए सोको समेत) तलबले ऐनको दफा ४८ बमोजिम हिसाब गरी हुन आउने रकम बराबर अशक्त निवृत्तभरण पाउनेछ । त्यस्तो अशक्त भएको कर्मचारीको सेवा अवधि निवृत्तभरण पाउने अवस्थामा पुगेको नभए ऐन </div><div class="content-paragraph"> बमोजिम निवृत्तभरण पाउने वर्ष पुर्याउन नपुग प्रत्येक पूरा वा चानचून वर्षको निमित्त दामासाहीबाट रकम कट्टी गरी बाँकी हुन आउने रकम निवृत्तभरण वापत पाउनेछ। यसरी कट्टी गर्दा एक तिहाईभन्दा बढी रकम कट्टी गरिने छैन । </div><div class="content-paragraph"> (३) उपनियम (१) बमोजिम अशक्त भएको कर्मचारीलाई चोटपटकको अवस्था हेरि आर्थिक सहायता बापत पच्चीस हजार रूपैयाँसम्मको रकम दिन सकिनेछ । यसरी आर्थिक सहायता नदिएको अवस्थामा निज तत्काल बहाल रहेको उच्चतम पदको (कायम मुकायम गरेको वा नियम ४३ बमोजिम निमित्त भई काम गरेको भए सो पदको समेत) अन्तिम स्केलको हिसाबले उपनियम (२) बमोजिम अशक्त निवृत्तभरण पाउनेछ । </div><div class="content-paragraph"> (४) उपनियम (१) बमोजिम चोटपटक लाग्न गई उपचार गराउँदा लाग्ने उपचार खर्चको शत प्रतिशत रकम सम्बन्धित कर्मचारीले पाउनेछ । यस्तो उपचार खर्च पाएको कारणले त्यस्तो कर्मचारीले पछि बिरामी हुँदा नियम ९१ को उपनियम (१) बमोजिम पाउन सक्ने उपचार खर्च पाउनमा कुनै बाधा पुऱ्याएको मानिने छैन । </div><div class="content-paragraph"> (५) कर्मचारीले अशक्तता बापत उपनियम (२) बमोजिम पाउने अशक्त निवृत्तभरणको अतिरिक्त थप पाउने मासिक अशक्त भत्ताको रकम निजले खाइपाइ आएको तलबको बीस प्रतिशत बराबर हुनेछ । </div><div class="content-paragraph"><span class="bold">स्पष्टीकरण :</span> अशक्त वृत्ति पाएका वा पाउने ठहरिएका कर्मचारीले पछि कुनै सेवामा पुनः प्रवेश पाएमा निजले यो नियममा लेखिएको अशक्त वृत्ति पाउने छैन । तर खाइपाई सकेको अशक्त वृत्ति वा अतिरिक्त आर्थिक सहायता रकम भने फिर्ता गर्नु पर्ने छैन । </div><div class="content-paragraph"> (६) अशक्त वृत्ति पाउने ठहरिएको वा पाइरहेको कुनै कर्मचारीको मृत्यु सो अशक्त वृत्ति पाउन शुरु भएको मितिले सात वर्षभित्र भएमा सो सात वर्ष पूरा हुन बाँकी अवधि वापत पाउने अशक्त वृत्ति अनुदानको रूपमा एकमुष्ट रकम त्यस्तो कर्मचारीको परिवारको सदस्यमध्ये नेपाल सरकारले उचित ठहर्याएको व्यक्तिलाई दिइनेछ । </div><div class="content-paragraph"> (७) कुनै कर्मचारीले जानाजान आÇनै गम्भीर लापरवाहीले गर्दा अंगभंग भएको वा चोट पटक लागेको कारणले अशक्त भएकोमा भने यस नियम बमोजिमको सुविधा पाउने छैन । </div><div class="content-paragraph"> ९४. <span class="bold">अंगभंग भए वा चोटपटक लागे बापत पाउने सुविधा :</span> (१) कुनै कर्मचारी सरकारी कामको सिलसिलामा चोटपटक लाग्न गई सेवाबाट अवकाश लिनु पर्ने नभए तापनि सो चोट पटकको कारणबाट निजको क्षमता बृद्धिलाई बाधा पर्ने भएमा त्यस्तो कर्मचारीलाई लागेको चोट पटकको अवस्थाको विचार गरी निजले खाइपाई आएको तलबको अन्तिम स्केलको तलब बृद्धि वा दश हजार रूपैयाँसम्म एकमुष्ट रकम आर्थिक सहायता दिन सकिनेछ । </div><div class="content-paragraph"> (२) उपनियम (१) बमोजिमको चोटपटकको उपचार गराउन आवश्यक पर्ने अवधिभरको निमित कर्मचारीले निजको कुनै पनि सञ्चित बिदाबाट बिदा कट्टा नहुने गरी पूरा तलब सहितको थप बिरामी बिदा पाउनेछ । </div><div class="content-paragraph"> (३) उपनियम (२) बमोजिम उपचार गराउँदा लागेको शतप्रतिशत रकम त्यस्तो कर्मचारीले पाउनेछ । त्यस्तो उपचार खर्च पाएको कारणले त्यस्तो कर्मचारीले पछि बिरामी हुँदा नियम ९१ को उपनियम (१) बमोजिम पाउन सक्ने उपचार खर्च पाउनमा कुनै बाधा पुर्याएको मानिने छैन । </div><div class="content-paragraph"> (४) कुनै कर्मचारीले जानाजान आफ्नै गम्भीर लापरवाहीले चोटपटक लगाएको कारणले अंगभंग भएकोमा यस नियम बमोजिमको सुविधा पाउने छैन । </div><div class="content-paragraph"> ९५. <span class="bold">असाधारण पारिवारिक वृत्ति तथा उपदान :</span> : (१) कुनै कर्मचारीको सरकारी कामको सिलसिलामा दुर्घटनामा परी तत्काल मृत्यु भएमा वा त्यसको कारणबाट निको नहुँदै पछि मृत्यु भएमा निजको पत्नी वा पतिलाई छुटै आजीवन मासिक पारिवारिक वृत्तिको रूपमा ऐनको दफा ४८ को उपदफा (२) अनुसारको न्यूनतम निवृत्तभरणको पचास प्रतिशतले हुन आउने रकम र थप उपदानको रूपमा मृतक कर्मचारीले खाइपाई आएको तलबको तीन महिनाको रकम एकमुष्ट दिइनेछ । </div><div class="content-paragraph"> (२) कर्मचारीको विधवा पत्नीलाई देहाय बमोजिमको अवस्थामा मात्र मान्यता दिइनेछः- </div><div class="content-paragraph indent-1"> (क) उपर्युक्त कारणबाट मृत्यु हुने घटना घट्नु अघि त्यस्तो कर्मचारीसँग वैवाहिक सम्बन्ध भइसकेको हुन पर्नेछ । </div><div class="content-paragraph indent-1"> (ख) कर्मचारीको मृत्यु भएको समयमा निजसँग सँगोलमा बसेको हुनु पर्नेछ । </div><div class="content-paragraph"> (३) विधवा पत्नी नभएमा वा पतिको मृत्यु अघि निजबाट छुट्टिसकेको भएमा वा त्यस्तो विधवा पत्नीको पुनर्विवाह हुनु भन्दा पहिले जन्मेको निज मृतक कर्मचारीको सन्तति वा धर्मपुत्रलाई उपनियम (१) मा तोकिएको पटके उपदान दामासाहीले एकमुष्ट दिन सकिनेछ । तर अठार वर्षभन्दा कम उमेरका सन्तति वा धर्मपुत्र रहेछन् भने निजहरूको गुजाराको निमित्त नेपाल सरकारले निजहरूलाई अठार वर्ष उमेर नपुगुन्जेलसम्मको लागि दामासाहीले विधवा पत्नीले पाउने पारिवारिक वृत्तिको अङ्कको दुई तिहाईमा नबढ्ने गरी मनासिव ठहराएको दरले थप पारिवारिक वृत्ति पनि दिन सक्नेछ । </div><div class="content-paragraph"> (४) मृत कर्मचारीको विधवा पत्नी वा विधुर पति, सन्तति वा धर्मपुत्र रहेनछन् र निज कर्मचारीको आश्रित आमा बाबु दुबै वा तीमध्ये कुनै एक रहेछन् भने निजहरूको गुजाराको निमित्त विधवा स्त्रीले पाउने पारिवारिक वृत्तिको अङ्कको दुई तिहाइमा नबढ्ने गरी आजीवन पारिवारिक वृत्ति पनि दिन सकिनेछ । </div><div class="content-paragraph"> (५) मृत कर्मचारीको विधवा पत्नी, विधुर पति वा सन्ततिको हकमा कुनै विवाद भएमा नेपाल सरकारले उचित र न्यायसँगत तरिकाबाट कारबाही गर्न सक्नेछ । </div><div class="content-paragraph"> (६) मृत्त कर्मचारीको विधवा पत्नी, सन्तती, धर्मपुत्र वा आमा बाबु कुनै रहेनछन् र त्यस्तो कर्मचारीको आश्रित दाजु भाइ वा अविवाहिता दिदी बहिनीहरू वा तीमध्ये कुनै रहेछन् भने निजहरूको गुजाराको निमित्त नेपाल सरकारले मनासिव देखेको अवधिसम्मको लागि दामासाहीले विधवा स्त्रीले पाउने पारिवारीक वृत्तिको अङ्गको दुई तिहाईमा नबढ्ने गरी मनासिव ठहराएको दरले पारिवारिक वृत्ति प्रदान गर्न सक्नेछ । </div><div class="content-paragraph"> ९६. <span class="bold">शैक्षिक तथा सन्तति वृत्तिः</span> (१) कुनै कर्मचारीको सरकारी कामको सिलसिलामा दुर्घटनामा परी मृत्यु भएमा वा सोही कारणले गर्दा आजीवन काम गर्न नसक्ने भएमा त्यस्तो मृत वा अशक्त कर्मचारीको बढीमा दुई सन्ततिलाई अठार वर्षको उमेर नपुगुन्जेल देहायको दरले वार्षिक शैक्षिक वृत्ति दिइनेछः- </div><div class="content-paragraph indent-1"> (क) अधिकृत तहको कर्मचारीको प्रत्येक सन्ततिलाई दुई हजार चार सय रूपैयाँ, </div><div class="content-paragraph indent-1"> (ख) सहायक तह कर्मचारीको प्रत्येक सन्ततिलाई एक हजार आठ सय रूपैयाँ । </div><div class="content-paragraph"> (२) सरकारी कामको सिलसिलामा मृत्यु भएको कर्मचारीको बढीमा दुई सन्ततिलाई उपनियम (१) बमोजिमको शैक्षिक वृत्ति लगायत मृत्त कर्मचारी बहाल रहेको पदको शुरु तलब स्केलको देहाय बमोजिमको प्रतिशतका दरले सन्तति वृत्ति दिइनेछ :- </div><!-- Table 1: Page 56 --><table class="main-table"><thead><tr><th>कर्मचारीको पद</th><th>शुरु तलबको प्रतिशत</th></tr></thead><tbody><tr><td>(क) बाह्रौं तहको अधिकृत</td><td class="text-center">९</td></tr><tr><td>(ख) एघारौं तहको अधिकृत</td><td class="text-center">१०</td></tr><tr><td>(ग) दशां तहको अधिकृत</td><td class="text-center">११</td></tr><tr><td>(घ) नवौं तहको अधिकृत</td><td class="text-center">१२</td></tr><tr><td>(ङ) आठौं तहको अधिकृत</td><td class="text-center">१३</td></tr><tr><td>(च) सातौं तहको अधिकृत</td><td class="text-center">१४</td></tr><tr><td>(छ) छैठौं तहको अधिकृत</td><td class="text-center">१५</td></tr><tr><td>(ज) सहायक पाँचौं तह</td><td class="text-center">१६</td></tr><tr><td>(झ) सहायक चौंथो तह</td><td class="text-center">१७</td></tr><tr><td>(ञ) <span class="form-field large"></span></td><td>&nbsp;</td></tr><tr><td>(ट) <span class="form-field large"></span></td><td>&nbsp;</td></tr><tr><td>(ठ) <span class="form-field large"></span></td><td>&nbsp;</td></tr></tbody></table><div class="content-paragraph"> (३) उपनियम (२) बमोजिम वृत्ति सम्बन्धित सन्ततिले अठार वर्ष उमेर पूरा नगरे सम्म पाउने छ । </div><div class="note"><span class="bold">C</span> तेस्रो संशोधनद्वारा झिकिएको। </div><div class="content-paragraph"><span class="bold">स्पष्टीकरण :</span> यस नियमको प्रयोजनको लागि “सन्तति” भन्नाले सम्बन्धित कर्मचारीको छोरा वा छोरी सम्झनु पर्छ । </div><div class="content-paragraph"> *९७. <span class="bold">समिति सम्बन्धी व्यवस्थाः</span> (१) कुनै कर्मचारीको सेवामा बहाल रहँदाका बखत दुर्घटनामा परी मृत्यु भएमा, चोटपटक लागि उपचार गर्नु परेमा वा आजीवन अशक्त भएमा निजले, निजको परिवार वा सन्ततिले पाउने बृत्ति, उपचार खर्च वा उपदानको सम्बन्धमा सफारिस गर्न देहायका सदस्यहरु भएको समिति रहनेछ :- </div><div class="content-paragraph indent-1"> (क) काठमाडौ उपत्यका स्थित कार्यालयका कर्मचारीको हकमा, </div><div class="content-paragraph indent-2"> (१) सामान्य प्रशासन मन्त्रालयको प्रतिनिधि, </div><div class="content-paragraph indent-2"> (२) अर्थ मन्त्रालयको प्रतिनिधि </div><div class="content-paragraph indent-2"> (३) मन्त्रालयको प्रतिनिधि </div><div class="content-paragraph indent-2"> (४) सम्बन्धित कर्मचारी कार्यरत कार्यालयको प्रमुख </div><div class="content-paragraph indent-1"> (ख) काठमाडौ उपत्यका बाहेक अन्य जिल्ला स्थित कार्यालयको कर्मचारीको हकमा, </div><div class="content-paragraph indent-2"> (१) सम्बन्धित जिल्लाको प्रमुख जिल्ला अधिकारी, </div><div class="content-paragraph indent-2"> (२) सम्बन्धित जिल्लाको कोष तथा लेखा नियन्त्रक कार्यालयको प्रमुख, </div><div class="content-paragraph indent-2"> (३) जिल्ला स्वास्थ्य प्रमुख </div><div class="content-paragraph"> (२) उपनियम (१) बमोजिम गठित समितिलाई कुनै कर्मचारीको सेवामा बहाल रहँदाका बखत दुर्घटनामा परी मृत्यु भएको हो वा होइन वा असक्त छ वा छैन वा दुर्घटनामा परी चोटपटक लागेको हो वा होइन भन्ने सम्बन्धमा समेत सिफारिस गर्ने अधिकार हुनेछ । </div><div class="content-paragraph"> (३) उपनियम (१) र (२) बमोजिमको सिफारिस देहायका कागजातहरुको आधारमा गर्नु पर्नेछ :- </div><div class="note"> * तेस्रो संशोधनद्वारा संशोधित । </div><div class="content-paragraph indent-1"> (क) मृत्यु भएकोमा मृत्यु दर्ता प्रमाणपत्र, </div><div class="content-paragraph indent-1"> (ख) सरजमिन मुचुल्का प्रहरी प्रतिवेदन, </div><div class="content-paragraph indent-1"> (ग) उपचार गराएको अस्पतालको कागजात वा बिल, </div><div class="content-paragraph indent-1"> (घ) उपचार गर्नु पर्ने कर्मचारीको कार्यरत निकायको सिफारिस । </div><div class="content-paragraph"> ९८. <span class="bold">बीमाको व्यवस्थाः</span> (१) कुनै कर्मचारीको सेवामा छदै मृत्यु भएमा ऐनको दफा ४३ बमोजिम बीमा वापत एक लाख पचास हजार रूपैयाँ ऐनको दफा ५० को उपदफा (५) बमोजिमको व्यक्तिलाई दिइनेछ । </div><div class="content-paragraph"> (२) सेवामा कार्यरत कर्मचारीहरूको कामको सिलसिलामा हुन सक्ने शारीरिक क्षतिको लागि नेपाल सरकारले अर्थ मन्त्रालयको परामर्श लिई व्यवसायिक बीमाको कार्य योजना बनाई लागू गर्नेछ । </div><div class="content-paragraph"> (३) सेवामा बहाल रहेका प्रत्येक कर्मचारीले प्रत्येक छ महिनामा आफ्नो स्वास्थ्यको परिक्षण गराई त्यसको अभिलेख आफू बहाल रहेको कार्यालयमा राख्नु पर्नेछ । </div><div class="content-paragraph"> ९९. <span class="bold">निवृत्तभरण सम्बन्धी कार्यविधि :</span> (१) उमेर वा सेवा अवधिको कारणबाट अनिवार्य अवकाश पाउने कर्मचारीले अवकाश हुने मितिभन्दा छ महिना अगावै निजामती किताबखानाले तोकेको फाराम भरी आफू बहाल रहेको कार्यालय मार्फत निजामती किताबखानामा अनिवार्य रूपले पठाउनु पर्नेछ । </div><div class="content-paragraph"> (२) उपनियम (१) बमोजिमको फाराम भर्न नपाउदै कुनै कर्मचारीको मृत्यु भएमा त्यस्तो मृत कर्मचारीले इच्छाएको व्यक्तिले र कसैलाई नइच्छाएको भए निजको परिवारका सदस्यमध्ये देहायको क्रमानुसार जो जीवित छ उसैले सम्बन्धित अधिकारी समक्ष छ महिनाभित्र फाराम भरी पठाउनु पर्नेछ :- </div><div class="content-paragraph indent-1"> (क) सगोलको पति वा पत्नी, </div><div class="content-paragraph indent-1"> (ख) सगोलको छोरा, </div><div class="content-paragraph indent-1"> (ग) सगोलको अविवाहिता छोरी, धर्मपुत्र वा अविवाहिता धर्मपुत्री, </div><div class="content-paragraph indent-1"> (घ) सगोलको बाबु, आमा, </div><div class="content-paragraph indent-1"> (ङ) आफैले पालन पोषण गर्नु पर्ने पुरुष कर्मचारीको हकमा बाजे, बज्यै र महिला कर्मचारीको हकमा सासु, ससुरा र छोरापट्टिको नाति, </div><div class="content-paragraph indent-1"> (च) भिन्न बसेको पति वा पत्नी, </div><div class="content-paragraph indent-1"> (छ) भिन्न बसेको छोरा, </div><div class="content-paragraph indent-1"> (ज) भिन्न बसेको अविवाहिता छोरी, बाबु र आमा, </div><div class="content-paragraph indent-1"> (झ) सगोलको दाजु भाई, विधवा छोरा बुहारी र छोरापट्टिको अविवाहिता नातिनी, </div><div class="content-paragraph indent-1"> (ञ) सगोलको अविवाहिता दिदी, वहिनी र विवाहिता छोरी, </div><div class="content-paragraph indent-1"> (ट) सगोलको भतिजा, भतिजी, सौतेनी आमा, भिन्न बसेका छोरापट्टिको नाति, अविवाहिता नातिनी, </div><div class="content-paragraph indent-1"> (ठ) सगोलको काका, विधवा काकी, भाउज्यू, भाई बुहारी, नातिनी बुहारी, </div><div class="content-paragraph indent-1"> (ड) भिन्न बसेको दाजु, भाई </div><div class="content-paragraph indent-1"> (ढ) विवाहिता दिदी, वहिनी, भिन्न बसेका बाजे, बज्यै, विधवा छोरा बुहारी, नातिनी बुहारी, भतिजा । </div><div class="content-paragraph"><span class="bold">स्पष्टीकरण :</span> एकै क्रममा एकभन्दा बढी नातेदारहरू तोकिएको भए सो क्रममा तोकिएको सबै नातेदारहरूले बराबर हिसावमा मृत कर्मचारीको निवृत्तभरण पाउन सक्नेछन । </div><div class="content-paragraph"> (३) उपनियम (१) वा (२) बमोजिम फाराम प्राप्त भएपछि निजामती किताबखानाले आवश्यक जाँचबुझ गरी अवकाश प्राप्त कर्मचारी वा मृत कर्मचारीको निवृत्तभरण पाउने नातेदारलाई नेपाल सरकारले तोकेको ढाँचामा निवृत्तभरणको अधिकारपत्र दिनु पर्नेछ । </div><div class="content-paragraph"> (४) निवृत्तभरणको लागि फाराम भरी पठाउने व्यक्तिले कुन ठेगानामा निवृत्तभरणको लागि अधिकारपत्र पठाई दिनु पर्ने हो सो कुरा खोली निजामती किताबखानामा लेखी पठाउनु पर्नेछ र सबै रीत पुगेकोमा सम्बन्धित व्यक्तिले पाउने गरी पैतीस दिनभित्र निवृत्तभरणको अधिकारपत्र सम्बन्धित व्यक्तिलाई पठाई दिनु पर्छ । </div><div class="content-paragraph"> १००. <span class="bold">बरबुझारथ नगरेमा उपदान वा निवृत्तभरण रोक्का गर्न सकिने :</span> सेवा निवृत्त कर्मचारीले बुझाउनु पर्ने सरकारी नगदी, जिन्सी र कागजात नियमानुसार नबुझाएमा त्यसरी नबुझाएको अवधिसम्मको लागि निजले पाउने उपदान वा निवृत्तभरण रोक्का गर्न सकिनेछ। त्यस्तो सरकारी नगदी, जिन्सी र कागजात बुझ्नु पर्ने कर्मचारीले पनि तोकिएको समयमै बुझिलिनु पर्नेछ । </div><div class="document-subtitle">परिच्छेद-१४</div><div class="document-title">सेवा अवधि थप गर्ने</div><div class="content-paragraph"> १०१. <span class="bold">उमेर पूरा भई अवकाश हुने कर्मचारीको सेवा अवधिमा थप :</span> ऐनको दफा ४५ को उपदफा (१) बमोजिम साठी वर्ष उमेर पूरा भई अवकाश पाउने कर्मचारीलाई सोही दफाको उपदफा (२) बमोजिम नेपाल सरकारले देहायको अ आधारमा तीन वर्षको एक अवधि थप गर्न सक्नेछः- </div><div class="content-paragraph indent-1"> (क) अवकाश हुने कर्मचारी सेवामा कामकाज चलाउन अत्यावश्यक देखिएमा । </div><div class="content-paragraph indent-1"> (ख) आवकाश हुने कर्मचारीको पछिल्लो दुई वर्षको कार्य सम्पादनको मूल्याङ्कनको स्तर कम्तीमा उत्तम रहेमा । </div><div class="content-paragraph indent-1"> तर कुनै कर्मचारी निलम्बन भएकोमा सो अवधिमा र कुनै किसिमको विभागीय सजाय पाएकोमा सवा अवधि थप गरिने छैन । </div><div class="document-subtitle">परिच्छेद – १५</div><div class="document-title">सजाय र पुनरावेदन</div><div class="note"> तेश्रो संशोधनद्वारा थप । </div><div class="content-paragraph"> *१०२. <span class="bold">सजाय दिने र पुनरावेदन सुन्ने अधिकारी :</span> (१) ऐनको दफा ७२ को खण्ड (क) बमोजिम सजायको आदेश दिन पाउने अधिकारी र सो सजाय उपर पुनरावेदन सुन्ने अधिकारी वा निकाय देहाय बमोजिम हुनेछ :- </div><div class="content-paragraph indent-1"> (क) कार्यालय प्रमुख र निजको कार्यालयको कर्मचारीको सम्बन्धमा : </div><!-- Table 2 (Part 1): Page 61 --><table class="main-table"><thead><tr><th>सि.नं.</th><th>पद</th><th>सजाय दिने अधिकारी</th><th>पुनरावेदन सुन्ने अधिकारी</th></tr></thead><tbody><tr><td>१.</td><td>कार्यालय प्रमुख बाहेक सहायक तहको स्तरको कर्मचारी</td><td>सम्बन्धित अधिकृत कार्यालय प्रमुख</td><td>सम्बन्धित विभागीय प्रमुख</td></tr><tr><td>२.</td><td>सहायक तहको कार्यालय प्रमुख</td><td>सम्बन्धित जिल्लास्तरीय कार्यालय प्रमुख</td><td>सम्बन्धित विभागीय प्रमुख</td></tr><tr><td>३.</td><td>कार्यालय प्रमुख बाहेक अन्य अधिकृत कर्माचारी</td><td>सम्बन्धित विभागीय प्रमुख</td><td>मन्त्रालयको सचिव</td></tr><tr><td>४.</td><td>अधिकृत तहको कार्यालय प्रमुख</td><td>मन्त्रालयको सचिव</td><td>नेपाल सरकार, मन्त्रिपरिषद्</td></tr></tbody></table><div class="content-paragraph indent-1"> (ख) मन्त्रालयका कर्मचारी, विभागीय प्रमुख तथा विभाग र क्षेत्रीय कार्यालयका कर्मचारीहरूको सम्बन्धमा : </div><!-- Table 2 (Part 2, continuation on the same logical table structure on Page 61) --><table class="main-table"><thead><tr><th>सि.नं.</th><th>पद</th><th>सजाय दिने अधिकारी</th><th>पुनरावेदन सुन्ने अधिकारी</th></tr></thead><tbody><tr><td>१</td><td>सहायक तहको कर्मचारी</td><td>सम्बन्धित विभागीय प्रमुख र मन्त्रालयको हकमा विभागीय प्रमुखले तोकेको अधिकृत</td><td>मन्त्रालयको सचिव</td></tr></tbody></table><div class="note"> * तेस्रो संशोधनद्वारा संशोधित । </div><!-- Table 2 (Part 3, continuation on Page 62) --><table class="main-table"><thead><tr><th>सि.नं.</th><th>पद</th><th>सजाय दिने अधिकारी</th><th>पुनरावेदन सुन्ने अधिकारी</th></tr></thead><tbody><tr><td>२</td><td>विभागीय प्रमुख बाहेक अधिकृत तहको अन्य कर्मचारी</td><td>सम्बन्धित विभागीय प्रमुख</td><td>मन्त्रालयको सचिव</td></tr><tr><td>३</td><td>एघारौं तह सम्मका विभागीय प्रमुख</td><td>मन्त्रालयको सचिव</td><td>नेपाल सरकार, मन्त्रिपरिषद्</td></tr><tr><td>४</td><td>बाह्रौं तहको विभागीय प्रमुख वा कर्मचारी</td><td>नेपाल सरकार, मन्त्रिपरिषद्</td><td>नेपाल सरकार, मन्त्रिपरिषद्</td></tr></tbody></table><div class="content-paragraph"> १०३. <span class="bold">निलम्बन र सफाईको मौका :</span> (१) कुनै कर्मचारीलाई निलम्बन गर्नु परेमा सजायको आदेश दिन पाउने अधिकारीले निलम्बन पत्र र ऐनको दफा ८० को उपदफा (१) बमोजिम सफाइ पेश गर्न लेखिएको पत्र सम्बन्धित कर्मचारीलाई बुझाउनु पर्नेछ । </div><div class="content-paragraph"> (२) सजायको आदेश दिन पाउने अधिकारीले कुनै कर्मचारीसँग सफाई माग गर्नुभन्दा अगावै स्वयं वा कुनै अन्य अधिकृतद्वारा ऐनको दफा ८० को उपदफा (२) बमोजिम विभागीय जाँचबुझ गराई निजको ठहर सहितको प्रतिवेदन लिन सक्नेछ । </div><div class="content-paragraph"> १०४. <span class="bold">जाँचबुझ गर्ने अधिकृतले अपनाउने कार्यविधि :</span> (१) जाँचबुझ गर्ने अधिकृतलाई देहायको कार्यविधि अपनाई विभागीय जाँचबुझको कारबाही चलाउने अधिकार हुनेछ :- </div><div class="content-paragraph indent-1"> (क) बयान गराउने, लिखित प्रमाणहरू दाखिल गराउने र साक्षीको नाममा समाह्वान, जारी गर्ने आदि विषयमा अदालतलाई भए सरहको अधिकार । </div><div class="content-paragraph indent-1"> (ख) अभियोग लागेको कर्मचारीको रोहवरमा सबुत प्रमाण बझ्ने । </div><div class="content-paragraph indent-1"> (ग) अभियोग लागेको कर्मचारीलाई साक्षीसँग जिरह गर्न र अभियोग विरुद्ध सबुद प्रमाण दाखिल गर्ने मौका दिने । </div><div class="content-paragraph"> (२) उपनियम (१) बमोजिमको जाँचबुझको काम सकिए पछि आदेश दिन पाउने अधिकारी समक्ष जाँचबुझ अधिकृतले प्रतिवेदन पेश गर्नु पर्नेछ । निजले त्यस्तो प्रतिवेदनमा सजाय सम्बन्धी कारण सहितको आफ्नो ठहरको साथै जो भएको सवुद प्रमाण पनि दाखिल गर्नु पर्नेछ । </div><div class="content-paragraph"> १०५. <span class="bold">विभागीय जाँचबुझ गराउनु नपर्ने :</span> देहायको अवस्थामा सजायको आदेश दिन पाउने अधिकारीले कुनै कर्मचारीलाई देहायको विभागीय सजाय गर्ने सम्बन्धमा विभागीय जाँचबुझ गराई रहनु पर्ने छैन :- </div><div class="content-paragraph indent-1"> (क) ऐनको दफा ७२ को खण्ड (क) बमोजिमको सामान्य सजाय गर्नु परेमा। </div><div class="content-paragraph indent-1"> (ख) भागी पत्ता नलागेको वा अरू कुनै कारणले सम्पर्क स्थापित गर्न असम्भव भएको कर्मचारीलाई विभागीय सजाय गर्नु परेमा । </div><div class="content-paragraph indent-1"> (ग) नैतिक पतन देखिने फौज्दारी अभियोगमा अदालतबाट अपराधी प्रमाणित भएको आधारमा कुनै कर्मचारीलाई विभागीय सजाय दिनु परेमा । </div><div class="content-paragraph"> १०६. <span class="bold">सफाईको सन्तोषजनक नहुनाको कारण खुलाउनु पर्नेः</span> सजायको आदेश दिन पाउने अधिकारीले कुनै कर्मचारीले ऐनको दफा ८१ बमोजिम स्पष्टीकरण माग गर्दा त्यस अघि ऐनको दफा ८० को उपदफा (१) बमोजिम पेश हुन आएको सफाई सन्तोषजनक नभएमा त्यस्को कारण पनि खुलाउनु पर्नेछ । त्यस्तो कर्मचारीको सम्बन्धमा ऐनको दफा ८० को उपदफा (२) बमोजिम विभागीय जाँचबुझ गराइएको भए सो को नतिजा समेत उल्लेख गरी प्रस्तावित सजायको औचित्य पनि उक्त स्पष्टीकरणमा खुलाउनु पर्नेछ । </div><div class="content-paragraph"> १०७. <span class="bold">लोक सेवा आयोगको परामर्श लिने कार्यविधि :</span> कुनै कर्मचारीलाई विभागीय सजायको आदेश दिनुभन्दा पहिले सजायको आदेश दिन पाउने अधिकारीले ऐनको दफा ८३ बमोजिम लोक सेवा आयोगको परामर्शको निमित्त लेखी पठाउँदा तत्सम्बन्धमा प्रस्तुत भएका सफाई, स्पष्टीकरण तथा सबुद प्रमाण समेतको मूल्याङ्कन गरी सो आधारमा ठहर गर्न खोजिएको विभागीय सजाय समेत प्रस्तावित गरी सम्बन्धित सबै सक्कल कागजात सहितको फायल संलग्न राखी पठाउनु पर्नेछ । </div><div class="content-paragraph"> १०८. <span class="bold">सजायको आदेश र नक्कल सम्बन्धी कार्यविधि :</span> (१) कर्मचारी उपर कुनै विभागीय सजायको निर्णय गर्दा सजायको आदेश दिन पाउने अधिकारीले सम्बन्धित कर्मचारीलाई सफाई वा स्पष्टीकरण पेश गर्न पर्याप्त मौका प्रदान भए नभएको समेत विचार गरी निज कर्मचारीबाट पेश भएको सफाई, स्पष्टीकरण तथा उपलब्ध सम्पूर्ण सबुद प्रमाणको समुचित मूल्याङ्कन गरी स्पष्ट कारण खुलाई निर्णय गर्नु पर्नेछ । यसरी सजायको आदेश दिन पाउने अधिकारीले </div><div class="content-paragraph"> सजायको आदेशको सम्बन्धमा आफ्नो स्पष्ट रायसाथ अनुसूची-१८ बमोजिम निर्णय गर्नु पर्नेछ । </div><div class="content-paragraph"> (२) यस परिच्छेदमा अन्यत्र जुनसुकै कुरा लेखिएको भए तापनि कुनै कर्मचारीलाई एउटा सजाय प्रस्तावित गरी सफाई, स्पष्टीकरण माग गरेर पछि अर्का सजाय दिने गरी निर्णय गर्नु हुदैन । </div><div class="content-paragraph indent-1"> तर कुनै कारण परी घटी वा बढी सजाय गर्नु पर्ने अवस्था परेमा नियम १०६ र १०७ को कार्यविधि पुनः पूरा गर्नु पर्नेछ । </div><div class="content-paragraph"> (३) सजायको आदेश दिन पाउने अधिकारीले उपनियम (१) बमोजिम कुनै पनि कर्मचारीलाई विभागीय सजाय दिने निर्णय गर्दा निर्णय मिति भन्दा पहिलेदेखि लागू हुने गरी निर्णय गर्नु हुदैन । </div><div class="content-paragraph"> (४) सजायको आदेश दिन पाउने अधिकारीको सम्बन्धमा उपनियम (१) बमोजिम भएको विभागीय सजायको आदेशको एक प्रति नक्कल सजायको आदेश दिन पाउने अधिकारीले सम्बन्धित कर्मचारीलाई विना दस्तुर दिनु पर्नेछ । </div><div class="content-paragraph"> १०९. <span class="bold">परामर्श समितिको गठन :</span> कुनै कर्मचारी उपर ऐनको दफा ७२ को खण्ड (ख) बमोजिमको सजायको आदेश दिनु अघि सजाय दिन पाउने अधिकारीले चाहेमा निजलाई परामर्श दिन नेपाल सरकारले परामर्श समिति गठन गर्न सक्नेछ । </div><div class="content-paragraph"> ११०. <span class="bold">पुनरावेदनको कार्यविधिः</span> कुनै कर्मचारीले ऐनको दफा ७२ को खण्ड (क) बमोजिम आफूलाई दिएको विभागीय सजाय विरुद्ध पुनरावेदन दिनु परेमा देहाय बमोजिमको कार्यविधि अपनाउनु पर्नेछ :- </div><div class="content-paragraph indent-1"> (क) पुनरावेदन गर्ने कर्मचारीले आÇनै नामबाट पुनरावेदन दिनु पर्नेछ र त्यस्तो पुनरावेदन उचित र आदरसूचक भाषामा लेखिएको हुनु पर्नेछ । </div><div class="content-paragraph indent-1"> (ख) पुनरावेदन गर्ने कर्मचारीले पुनरावेदनको साथमा आफ्नो सफाईको निमित्त जो भएको सबुद प्रमाण संलग्न राख्नुका साथै जुन आदेशको विरुद्ध पुनरावेदन गरिएको हो सो आदेशको नक्कल समेत संलग्न गर्नु पर्नेछ । </div><div class="content-paragraph"> (ग) पुनरावेदन दिंदा पुनरावेदन सुन्ने अधिकारीलाई सम्बोधन गरी निजको कार्यालयमा पुनरावेदन दर्ता गराउनु पर्नेछ । </div><div class="content-paragraph"> (घ) सजायको आदेश पाएको मितिले पैतीस दिनभित्र पुनरावेदन दिनु पर्नेछ । </div><div class="content-paragraph indent-1"> तर पुनरावेदनको म्याद नघाई पुनरावेदन गर्ने व्यक्तिले पर्याप्त कारण देखाई निवेदन दिएमा पुनरावेदन सुन्ने अधिकारीले मुनासिब ठहराएमा छ महिनासम्ममा परेको पुनरावेदनलाई दर्ता गर्न सक्नेछ । </div><div class="content-paragraph"> १११. <span class="bold">पुनरावेदन माथि विचार तथा निर्णय :</span> (१) कुनै कर्मचारीले आफू उपरको विभागीय सजायको आदेश विरुद्ध दिएको पुनरावेदन नियम ११० बमोजिमको रीत पुगेको नभएमा पुनरावेदन सुन्ने अधिकारीले त्यस्तो पुनरावेदन लिन अस्वीकार गर्न सक्नेछ । </div><div class="content-paragraph"> (२) उपनियम (१) अनुसार अस्वीकार गरिएका बाहेक दर्ता गरिएका अरू सबै पुनरावेदनहरूमा पुनरावेदन सुन्ने अधिकारीले देहायका कुराहरूको विचार गर्नु पर्नेछ :- </div><div class="content-paragraph indent-1"> (क) सजायको आदेशमा आधार लिइएका कुराहरूको यथार्थता प्रमाणित भई सकेको छ वा छैन, </div><div class="content-paragraph indent-1"> (ख) प्रमाणित भइसकेका कुराहरू सजाय गर्नको निमित्त पर्याप्त छन् वा छैनन्, </div><div class="content-paragraph indent-1"> (ग) सजाय गरेको ठीक, पर्याप्त, अपर्याप्त वा बढी के छ ? </div><div class="content-paragraph"> (३) उपनियम (२) बमोजिम विचार गरिसकेपछि पुनरावेदन सुन्ने अधिकारीले पुनरावेदकलाई दिइएको सजाय सदर वा बदर गर्ने वा त्यस्तो सजायलाई घटाउने गरी अन्तिम आदेश दिन सक्नेछ । </div><div class="document-subtitle">परिच्छेद-१६</div><div class="document-title">विविध</div><div class="content-paragraph"> ११२. <span class="bold">कम्पनीको स्थापना र व्यापार व्यवसाय तथा निजी प्राक्टिस गर्न स्वीकृति लिनु पर्ने :</span> ऐनको दफा ५९ बमोजिम कुनै बैंक वा कम्पनीको स्थापना, रजिष्ट्रेशन वा संचालनको काममा भाग लिन, कुनै व्यापार वा व्यवसाय गर्न वा निजी प्राक्टिस गर्न वा अन्यत्र कुनै प्रकारको सेवा </div><div class="content-paragraph"> स्वीकार गर्न चाहने अधिकृत तहका कर्मचारीले मन्त्रालयबाट र सहायक तहका कर्मचारीले विभागीय प्रमुखबाट स्वीकृति लिनु पर्नेछ । </div><div class="content-paragraph"> ११३. <span class="bold">सम्पत्ति विवरण पेश गर्नु पर्ने :</span> यो नियमावली प्रारम्भ हुँदा बहाल रहेका सबै कर्मचारीले यो नियमावली लागू भएको तीन महिनाभित्र र नयाँ नियुक्ति हुने कर्मचारीले नियुक्ति पाएको एक महिनाभित्र अनुसूची-१९ बमोजिम सम्पत्ति विवरण तयार गरी देहाय बमोजिम पेश गर्नु पर्नेछः- </div><div class="content-paragraph indent-1"> (क) अधिकृत तहका कर्मचारीले दुई प्रति सम्पत्ति विवरण तयार गरी मन्त्रालयमा पेश गर्नु पर्नेछ । त्यसरी पेश भएको सम्पत्ति विवरणको एक प्रति मन्त्रालयले राखी अर्को प्रति सामान्य प्रशासन मन्त्रालयमा पठाउनु पर्नेछ । </div><div class="content-paragraph indent-1"> (ख) सहायक तहका कर्मचारीले एक प्रति सम्पत्ति विवरण तयार गरी सम्बन्धित विभागीय प्रमुख समक्ष पेश गर्नु पर्नेछ । </div><div class="content-paragraph"> ११४. <span class="bold">अचल सम्पत्ति खरिद गरेको जानकारी दिनु पर्ने :</span> कर्मचारीले आफ्नो वा आफ्नो परिवारको कुनै सदस्यको नाममा कुनै अचल सम्पत्ति खरिद गरी वा अन्य तरिकाद्वारा प्राप्त गरेमा त्यसरी खरिद वा प्राप्त गरेको एक महिनाभित्र त्यस वापत लागेको मोल समेतको विवरण खोली आफ्नो कार्यालयमा पेश गर्नु पर्नेछ । </div><div class="content-paragraph"> ११५. <span class="bold">कबुलियतनामाको ढाँचा :</span> ऐनको दफा ३६ को उपदफा (२) को प्रयोजनको लागि कबुलियतनामाको ढाँचा अनुसूची-२० बमोजिम हुनेछ । </div><div class="content-paragraph"> ११६. <span class="bold">बहु विवाह, बाल विवाह, अनमेल विवाहमा प्रतिबन्ध :</span> कुनै कर्मचारीले मुलुकी ऐन विहावरीको महलको विपरीत हुने गरी बहु विवाह, बाल विवाह र अनमेल विवाह गर्नु गराउनु हुँदैन । </div><div class="content-paragraph"> ११७. <span class="bold">हानी नोक्सानी पुर्याउन नहुने :</span> यस नियमावलीमा अन्यत्र जुनसुकै कुरा लेखिएको भए तापनि कुनै पनि कर्मचारीले असावधानीसाथ वा अनुशासनमा नरही वा जानाजान त्रुटीपूर्ण ढंगबाट काम गरी नेपाल सरकार वा सरकारी कार्यालयलाई कुनै प्रकारको हानी नोक्सानी पुऱ्याउनु हुँदैन । </div><div class="content-paragraph"> ११८. <span class="bold">खटाइएको कार्यालय वा स्थानमा काम गर्नु पर्ने :</span> कुनै पनि कर्मचारीले आफूलाई पदस्थापन वा सरुवा गरिएको कार्यालय वा स्थानमा हाजिर भई तोकिएको कामकाज गर्नु पर्नेछ । </div><div class="content-paragraph"> ११९. <span class="bold">पहिलेको सेवा अवधिको गणना :</span> (१) कर्मचारीको पहिलेको सेवा अवधिको गणना गर्दा देहाय बमोजिम गरिनेछ :- </div><div class="content-paragraph indent-1"> (क) बढुवाको लागि जेष्ठता गणनाको प्रयोजनको निमित्त पहिले सरकारी सेवा वा पदमा स्थायी नियुक्ति भई गरेको सेवा अवधि (बीचमा टुटेको भए टुटेको अवधि कटाई) बापत शत प्रतिशत र पहिले विकास तर्फको पदमा सेवा गरी सो सेवालाई अविच्छिन्न राखी तथा पहिले निजामती सेवा तर्फको पदमा एक वर्ष भन्दा बढी अस्थायी सेवा गरी सो सेवालाई अविच्छिन्न राखी स्वास्थ्य सेवा तर्फ स्थायी नियुक्ति पाएका कर्मचारीको साविकको विकास वा अस्थायी सेवा अवधिको गणना देहाय बमोजिम गरिनेछ :- </div><!-- Table 3: Page 67 (The third table identified by pdfplumber, due to its columnar structure) --><table class="main-table" style="width: 70%; margin-left: auto; margin-right: auto;"><thead><tr><th>&nbsp;</th><th>&nbsp;</th><th>&nbsp;</th></tr></thead><tbody><tr><td>(१)</td><td>राजपत्राङ्कित प्रथम श्रेणीमा<br>गरेको सेवा अवधि वापत</td><td class="text-center">तेत्तीस प्रतिशत</td></tr><tr><td>(२)</td><td>राजपत्राङ्कित द्वितीय श्रेणीमा<br>गरेको सेवा अवधि वापत</td><td class="text-center">पचास प्रतिशत</td></tr><tr><td>(३)</td><td>राजपत्राङ्कित तृतीय श्रेणीमा<br>गरेको सेवा अवधि वापत</td><td class="text-center">छैसट्टी प्रतिशत</td></tr><tr><td>(४)</td><td>राजपत्रअनङ्कित तहमा गरेको<br>सेवा अवधि वापत</td><td class="text-center">पचहत्तर प्रतिशत</td></tr></tbody></table><div class="content-paragraph indent-1"> (ख) निवृत्तभरणको प्रयोजनको निमित्त पहिले सरकारी सेवा वा पदमा स्थायी नियुक्त भई गरेको सेवा अवधि (बीचमा टुटेको भए टुटेको अवधि कटाई) </div><div class="content-paragraph"> र विकास वा अस्थायीतर्फको पदमा मिति २०२६।८।११ भन्दा पहिले नियुक्त भई त्यस्तो पदमा गरेको सेवालाई अविच्छिन्न राखी स्थायी सेवामा आएका कर्मचारीले विकास तथा अस्थायीतर्फको पदमा गरेको सेवा अवधि । </div><div class="content-paragraph"> (२) उपनियम (१) मा जुनसुकै कुरा लेखिएको भए तापनि पहिले गरेको कुनै सरकारी सेवा वापत उपदान पाइसकेको व्यक्ति पुनः स्वास्थ्य सेवाको पदमा नियुक्त भएमा निजले पहिले पाएको उपदानको रकम फिर्ता गरेमा मात्र निजको पहिलेको सेवा अवधि यस नियम बमोजिम हालको पदमा गणना गरिनेछ । </div><div class="content-paragraph"> १२०. <span class="bold">बरबुझारथ गर्नु पर्ने :</span> (१) कार्यालयको नगदी, जिन्सी, मालसामान र लेखा तथा आम्दानी श्रेस्ता आदिको जिम्मा लिने कर्मचारीले सरुवा, बढुवा भई वा अवकाश प्राप्त गरी वा अन्य कुनै कारणले कार्यालय छाडी जाँदा वा सो कामबाट अलग हुँदा ऐनको दफा ९४ बमोजिम कार्यालय प्रमुखले तोकिदिएको व्यक्तिलाई नेपाल सरकारबाट अन्यथा तोकिदिएमा बाहेक एक्काइस दिनभित्र बुझाई दिनु पर्नेछ र बझ्नु पर्ने कर्मचारीले पनि सोही म्यादभित्र बझ्नु पर्नेछ। यसरी बरबुझारथ गर्दा गराउँदा आफ्ना जिम्मामा रहेका महत्वपूर्ण मूल्यवान औजार, उपकरण वा सामानहरू विभागीय प्रमुख वा कार्यालय प्रमुखको रोहवरमा प्रमाणित गरी बरबुझारथ गर्नु गराउनु पर्नेछ । </div><div class="content-paragraph"> (२) प्रत्येक कर्मचारीले बहाली गर्न चाहेको दिनको सूचना साविकवालालाई सकेसम्म चाँडो दिनु पर्नेछ र साविकवालाले पनि त्यही दिन बरबुझारथ गर्न तयार रहनु पर्नेछ । </div><div class="content-paragraph"> (३) बरबुझारथ गर्ने काम सम्पन्न भएपछि त्यसको सूचना तालुक कार्यालयमा पठाउनु पर्नेछ । हालवालाले बहाल गरी सकेको नभए साविकवालाले आफूभन्दा निकटतम तल्लो कर्मचारीलाई बरबुझारथ गरी म्यादभित्र नयाँ कार्यालयमा बहाल गर्न जानु पर्नेछ र सो कर्मचारीले पनि बुझी लिनु पर्नेछ । </div><div class="content-paragraph"> (४) बरबुझारथ हुँदा नगदी, जिन्सी मालसामान तथा अन्य श्रेस्ता आदिको हानी नोक्सानी, हिनामिना भएको देखिएमा त्यस्ता हानी नोक्सानी वा हिनामिना जसको </div><div class="content-paragraph"> लापरबाहीबाट हुन गएको हो सो कर्मचारीमाथि विभागीय कारबाही हुनेछ र उक्त नोक्सानी वा हिनामिना भएको रकम असूल उपर गरिनेछ । </div><div class="content-paragraph"> (५) कुनै पनि कर्मचारीले बरबुझारथको निमित्त आÇना भाइ, छोरा वा पत्यारका मानिस वारिस खडा गरी बझ्ने वा बुझाउने व्यवस्था गर्न सक्नेछ । </div><div class="content-paragraph"> (६) बरबुझारथ गर्ने कर्तव्य भएको कर्मचारी नोकरीबाट आवकाश लिई सकेको र घर ठेगाना पत्ता नलागेको वा मरेको वा स्वास्थ्यको कारणबाट होस ठेगाना नभएको वा बौलाएको रहेछ र त्यस्ता कर्मचारीले गर्नु पर्ने बरबुझारथ निजको परिवारका सदस्यले गर्न चाहेमा निज वा निजले मन्जूर गरी पठाएको व्यक्तिबाट कार्यालय प्रमुखले तोकेको व्यक्तिले बुझी लिनु पर्नेछ । </div><div class="content-paragraph"> १२१. <span class="bold">नतिजामूलक कार्यतालिका बनाउनु पर्नेः</span> (१) प्रत्येक कार्यालय प्रमुख वा विभागीय प्रमुखले प्रत्येक पदको लागि तोकिएको काम कर्तव्य तथा जिम्मेवारीका आधारमा आफू मातहतका सबै कर्मचारीहरूको कार्य विभाजन स्पष्ट खुल्ने गरी वार्षिक कार्यतालिका बनाई राखु पर्नेछ। </div><div class="content-paragraph"> (२) उपनियम (१) बमोजिम कार्यतालिका बनाउँदा सम्बन्धित कर्मचारीको कार्य सम्पादनलाई नतिजामूलक तुल्याउने दृष्टिकोण राखी कामको विस्तृत विवरण, परिमाण, लागत र समय अवधि समेत यथासम्भव खुलाउनु पर्नेछ । </div><div class="content-paragraph"> १२२. <span class="bold">कार्यसम्पादन मूल्याङ्कन फाराम सम्बन्धी व्यवस्था :</span> (१) कर्मचारीको कार्य सम्पादन मूल्याङ्कन फाराम अख्तियारवालाले तोके बमोजिम गोप्य गरी राखिनेछ । </div><div class="content-paragraph"> (२) उपनियम (१) बमोजिमको कार्य सम्पादनको मूल्याङ्कन फारामको एक एक प्रति सम्बन्धित कार्यालयले सहायक तहको कर्मचारीको हकमा सम्बन्धित बढुवा समितिको कार्यालय र मन्त्रालयमा तथा अधिकृत तहका कर्मचारीको हकमा मन्त्रालय र <span class="bold">लोक सेवा आयोगमा</span> समेत पठाउनु पर्नेछ । </div><div class="note"> * तेस्रो संशोधनद्वारा संशोधित । </div><div class="content-paragraph"> १२३. <span class="bold">स्तर निर्धारण समितिको गठन :</span> (१) कर्मचारीले हासिल गरेको सेवाकालीन तालिमको विषय, श्रेणी, स्तर र समकक्ष निर्धारण गर्नु परेमा नेपाल सरकारले तत्सम्बन्धी विशेषज्ञहरू रहेको स्तर निर्धारण समिति गठन गर्न सक्नेछ । </div><div class="content-paragraph"> (२) कर्मचारीले हासिल गरेको शैक्षिक उपाधिको विषय, श्रेणी, स्तर र समकक्ष निर्धारण गर्न द्विविधा परेमा तत्सम्बन्धमा नेपाल <span class="form-field tiny"></span> भित्रको मान्यता प्राप्त विश्वबिद्यालयको सिफारिस अनुसार हुनेछ । </div><div class="content-paragraph"> (३) उपनियम (१) र (२) बमोजिम प्राप्त भएको सिफारिसलाई लोक सेवा आयोगको परामर्श लिई कार्यान्वयन गरिनेछ । </div><div class="content-paragraph"> १२४. <span class="bold">अवकाश पत्र :</span> कर्मचारीलाई अवकाशको पत्र दिने अधिकार अख्तियारवालालाई हुनेछ । </div><div class="content-paragraph"> ०१२४क.<span class="bold">अधिकारपत्र सम्बन्धी व्यवस्था :</span> सेवाबाट अवकाश हुने कर्मचारीले पाउने उपदान, निवृत्तभरण, पारिवारिक निवृत्तभरण र अन्य सुविधा र वृत्तिको रकम प्राप्त गर्ने अधिकारपत्र सम्बन्धित कार्यालयको सिफारिसमा निजामती किताबखानाले दिनेछ । </div><div class="content-paragraph"> १२५. <span class="bold">सेवाबाट बर्खास्त हुनेहरूको अभिलेख राख्ने :</span> (१) भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त भएका कर्मचारीको सम्बन्धमा बर्खास्त गरिएको आदेश दिने अधिकारीले त्यस्तो कर्मचारीको तीन पुस्ते खुलेको हुलिया समेतको सूचना लोक सेवा आयोग, प्रहरी प्रधान कार्यालय र निजामती किताबखानालाई दिनु पर्नेछ । त्यस्तो सूचना प्रहरी प्रधान कार्यालयले प्रत्येक जिल्ला प्रहरी कार्यालयलाई पठाउनु पर्नेछ । </div><div class="content-paragraph"> (२) उपनियम (१) बमोजिम सेवाबाट बर्खास्त गरिएको व्यक्ति सेवाको पदमा पुनः नियुक्ति भएमा निजले त्यसरी नियुक्त भई पाएको तलब निजबाट फिर्ता गराई निजलाई तुरुन्त सेवाबाट बरखास्त गरिनेछ । </div><div class="content-paragraph"> १२६. <span class="bold">इलाका छोड्ने सम्बन्धी व्यवस्था :</span> सरकारी काजमा खटिएको वा बिदामा रहेको अवस्थामा बाहेक कुनै पनि कर्मचारीले बिदा दिने अधिकारीको इजाजत वेगर आफ्नो कार्यालय रहेको जिल्ला वा इलाका छाडी अन्यत्र जानु हुँदैन । </div><div class="note"><span class="bold">CE</span> चौथो संशोधनद्वारा झिकिएको।<br><span class="bold">Ỡ</span> दोस्रो संशोधनद्धारा थप । </div><div class="content-paragraph"> तर अपर्झट परी कार्यालय छाडी जानु पर्ने भएमा कर्मचारीले त्यसको कारण खोली निवेदन दिई आफ्नो कार्यालय प्रमुखको इजाजत लिई वा इजाजत लिन नभ्याएमा जानुपर्ने कारण समेत खोली सम्बन्धित कार्यालय, विभागमा वा मन्त्रालयमा लिखित वा मौखिक प्रतिवेदन दिई देशभित्र वा बाहिर जान हुन्छ । त्यसरी जाँदा कार्यालयको काममा बाधा नपर्ने र सरकारी सम्पत्तिको हिनामिना नहुने प्रबन्ध मिलाई जानु पर्नेछ । </div><div class="content-paragraph"> १२७. <span class="bold">उचित र न्यायसंगत कारबाही :</span> कुनै कर्मचारीले यो नियमावली लागू हुनु अघि पाइरहेको सहुलियत वा सुविधाको सम्बन्धमा यस नियमावली बमोजिम प्रदान गरिएको सहुलियत वा सुविधाबाट मर्का परेको भनी पेश गरेको निवेदनको आधारमा नेपाल सरकारले उचित र न्यायसँगत तरिकाबाट कारबाही गर्न सक्नेछ । </div><div class="content-paragraph"> ०१२७क.<span class="bold">स्वास्थ्य सेवा पुरस्कार :</span> (१) नेपाल सरकारले प्रत्येक वर्ष नेपाल स्वास्थ्य सेवाका कर्मचारीलाई उपनियम (२) बमोजिमको समितिको सिफारिसमा देहाय बमोजिमको स्वास्थ्य सेवा पुरस्कार दिन सक्नेछ :- </div><!-- Table 4: Page 71 (This is the third and final table identified based on pdfplumber's likely detection) --><table class="main-table"><thead><tr><th>पुरस्कारको नाम</th><th>रकम</th><th>संख्या</th></tr></thead><tbody><tr><td>(क) उत्कृष्ट स्वास्थ्य सेवा पुरस्कार</td><td>एकलाख रूपैयाँ</td><td>एक जनालाई</td></tr><tr><td>(ख) स्वास्थ्य सेवा पुरस्कार</td><td>पचास हजार रूपैयाँ</td><td>चार जनालाई</td></tr></tbody></table><div class="content-paragraph"> (२) उपनियम (१) बमोजिमको पुरस्कार सिफारिस गर्न देहाय बमोजिमको समिति रहनेछ :- </div><div class="content-paragraph indent-1"> (क) नेपाल सरकारको मुख्य सचिव <span class="text-right" style="float:right;">अध्यक्ष</span></div><div class="content-paragraph indent-1"> (ख) सामान्य प्रशासन मन्त्रालयको सचिव <span class="text-right" style="float:right;">– सदस्य</span></div><div class="content-paragraph indent-1"> (ग) मन्त्रालयको सचिव <span class="text-right" style="float:right;">– सदस्य</span></div><div class="content-paragraph indent-1"> (घ) स्वास्थ्य सेवा विभागका महानिर्देशक <span class="text-right" style="float:right;">– सदस्य</span></div><div class="content-paragraph indent-1"> (ङ) मन्त्रालयको सचिवले तोकेको बाह्रौं तहका अधिकृत <span class="text-right" style="float:right;">– सदस्य–सचिव</span></div><div class="note"><span class="bold">Ỡ</span> दोस्रो संशोधनद्धारा थप । </div><div class="content-paragraph"> (३) उपनियम (२) बमोजिमको समितिले देहायको आधारमा स्वास्थ्य सेवाका कर्मचारीहरूको छनौट गरी सिफारिस गर्नेछ :- </div><div class="content-paragraph indent-1"> (क) सम्बन्धित विभाग वा क्षेत्रीय निर्देशनालयको सिफारिस, </div><div class="content-paragraph indent-1"> (ख) कार्य सम्पादन मूल्याङ्कन, </div><div class="content-paragraph indent-1"> (ग) कार्यक्षमता र कार्य दक्षता, </div><div class="content-paragraph indent-1"> (घ) जेष्ठता, कर्तव्यनिष्ठता, लगनशीलता र दुर्गम क्षेत्रमा गरेको सेवा । </div><div class="content-paragraph"> १२८. <span class="bold">पदपूर्तिको बन्देज :</span> सेवाका रिक्त पदहरूमा ऐन र यस नियमावलीमा व्यवस्था भएदेखि बाहेक अन्य तरिकाबाट पदपूर्ति गरिने छैन । </div><div class="content-paragraph"> १२९. <span class="bold">अधिकार प्रत्यायोजन :</span> (१) नेपाल सरकारले यस नियमावली बमोजिम आफूलाई प्राप्त अधिकार नेपाल सरकारको सेवामा रहेका कुनै कर्मचारीले प्रयोग गर्न पाउने गरी प्रत्यायोजन गर्न सक्नेछ । </div><div class="content-paragraph"> (२) यस नियमावली बमोजिम कुनै अधिकारीलाई प्राप्त अधिकार आफ्नो सामान्य रेखदेखमा रही प्रयोग गर्ने गरी निजले आफू मुनिका कर्मचारीलाई प्रत्यायोजन गर्न सक्नेछ । </div><div class="content-paragraph"> १३०. <span class="bold">सेवा समूह तथा उपसमूह सञ्चालन सम्बन्धी व्यवस्था :</span> नीतिगत कुराहरूमा सामान्य प्रशासन मन्त्रालयसँग समन्वय राखी सेवा समूह तथा उपसमूहको सञ्चालन र प्रशासन मन्त्रालयले गर्नेछ । </div><div class="content-paragraph"> १३१. <span class="bold">अनुसूचीमा हेरफेर तथा थपघट गर्ने अधिकार :</span> नेपाल सरकारले नेपाल राजपत्रमा सूचना प्रकाशन गरी अनुसूची तथा अनुसूचीमा रहेको व्यहोरालाई समय समयमा हेरफेर तथा थपघट गर्न सक्नेछ । </div><div class="content-paragraph"> १३२. <span class="bold">खारेजी र बचाउ :</span> (१) निजामती सेवा नियमावली, २०५० को अनुसूची-२ को क्रमसंख्या ४, ६, ४९,५०,५१ र अनुसूची ३ को (ग) खारेज गरिएका छन् । </div><div class="content-paragraph"> (२) नेपाल स्वास्थ्य सेवा (गठन, समूह तथा श्रेणी विभाजन र नियुक्ति) नियमहरू, २०५१ खारेज गरिएका छन् । </div><div class="content-paragraph"> (३) निजामती सेवा ऐन, २०४९ र सो अन्तर्गत बनेको नियमावली बमोजिम भए गरेका काम कारबाहीहरू यसै नियमावली बमोजिम भए गरेको मानिने छन् । </div><div class="content-paragraph"><span class="bold">द्रष्टव्य :-</span> केही नेपाल ऐन संशोधन गर्ने ऐन, २०६३ द्वारा रुपान्तरण गरिएका शब्दहरु :-<br> "श्री ५ को सरकारको सट्टा "नेपाल को सरकार" </div><div class="document-subtitle">अनुसूची - १</div><div class="document-subtitle">नियम २ को खण्ड (ङ) सँग सम्बन्धित</div><div class="document-title">विभागीय प्रमुखहरू</div><div class="content-paragraph"> १. मन्त्रालयको सचिव </div><div class="content-paragraph"> २. स्वास्थ्य सेवा विभागको महानिर्देशक </div><div class="content-paragraph"> ३. औषधि व्यवस्था विभागको महानिर्देशक </div><div class="content-paragraph"> ४. आयुर्वेद विभागका महानिर्देशक </div><div class="content-paragraph"> ५. क्षेत्रीय स्वास्थ्य निर्देशनालयका निर्देशक </div><div class="content-paragraph"> ६. नेपाल सरकारले नेपाल राजपत्रमा सूचना प्रकाशन गरी समय समयमा तोकेका अरू अधिकारीहरू । </div><div class="note"> * तेस्रो संशोधनद्वारा संशोधित । </div><div class="document-subtitle">अनुसूची-२</div><div class="document-subtitle">(नियम २ को खण्ड (च) सँग सम्बन्धित)</div><div class="document-title">कार्यालयहरुको नाम</div><div class="content-paragraph"> १. केन्द्रीय अस्पताल </div><div class="content-paragraph"> २. क्षेत्रीय अस्पताल </div><div class="content-paragraph"> ३. उपक्षेत्रीय अस्पताल </div><div class="content-paragraph"> ४. अञ्चल अस्पताल </div><div class="content-paragraph"> ५. अञ्चल आयुर्वेद औषधालय </div><div class="content-paragraph"> ६. जिल्ला स्वास्थ्य कार्यालय </div><div class="content-paragraph"> ७. जिल्ला अस्पताल </div><div class="content-paragraph"> ८. जिल्ला जनस्वास्थ्य कार्यालय </div><div class="content-paragraph"> ९. आयुर्वेद चिकित्सालय </div><div class="content-paragraph"> १०. आयुर्वेद औषधालय </div><div class="content-paragraph"> ११. जिल्ला आयुर्वेद स्वास्थ्य केन्द्र </div><div class="content-paragraph"> १२. औषधि व्यवस्था विभाग अन्तर्गतका कार्यालयहरू </div><div class="content-paragraph"> १३. होमियोप्याथी चिकित्सालय </div><div class="content-paragraph"> १४. युनानी औषधालय </div><div class="content-paragraph"> १५. प्राथमिक स्वास्थ्य केन्द्र </div><div class="content-paragraph"> १६. क्षेत्रीय मेडिकल स्टोर </div><div class="content-paragraph"> १७. क्षेत्रीय तालिम केन्द्र </div><div class="content-paragraph"> १८. * राष्ट्रिय औषधि प्रयोगशाला </div><div class="content-paragraph"> १९. भेक्टर वर्न डिजिज कन्ट्रोल सेन्टर </div><div class="content-paragraph"> २०. नेपाल सरकारले नेपाल राजपत्रमा सूचना प्रकाशन गरी समय समयमा तोकेका अन्य कार्यालयहरू । </div><div class="note"> * तेस्रो संशोधनद्वारा संशोधित । </div></body></html>