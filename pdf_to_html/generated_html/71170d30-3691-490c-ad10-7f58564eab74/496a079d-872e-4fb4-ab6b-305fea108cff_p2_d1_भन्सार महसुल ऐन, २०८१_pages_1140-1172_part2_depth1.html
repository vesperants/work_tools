<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>भन्सार महसुल ऐन, २०८१_pages_1140-1172_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-1 { margin-left: 20px; } .indent-2 { margin-left: 40px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> ८५१८.४०.०० र ८५१८.५०.०० मा पर्ने एम्प्लिफायर;<br> उपशीर्षक ८५१८.२१.०० र ८५१८.२२.०० मा पर्ने स्पीकर;<br> र उपशीर्षक ८५२८.६९.०० मा पर्ने प्रिन्ट प्रिभ्यू प्रोजेक्टर,<br> उपशीर्षक ९००६.५३.०० र ९००६.५९.०० मा पर्ने क्यामरा;<br> उपशीर्षक ९००२.२०.०० मा पर्ने फिल्टर; उपशीर्षक<br> ९००७.९१.०० मा पर्ने क्यामरा स्टेण्ड;<br> उपशीर्षक<br> ८५०४.४०.९० मा पर्ने ब्याट्री चार्जर;<br> उपशीर्षक<br> ८७१६.८०.०० मा पर्ने ट्रली; उपशीर्षक ८४२६.११.०० मा<br> पर्ने क्रेन पहिलो पटक पैठारी गर्दा दुई दशमलव पाँच प्रतिशत<br> भन्सार महसुल लिई बाँकी भन्सार महसुल छुट दिइनेछ, </div><div class="content-paragraph indent-1"> (आ) उपशीर्षक ९४०१.८०.९० मा पर्ने लक्जरी सिट; उपशीर्षक<br> ८४१५.१०.०० मा पर्ने ४ टनभन्दा बढी क्षमताको एयर<br> कण्डिस्नर; उपशीर्षक ८५३९.२९.०० मा पर्ने प्रोजेक्टर ल्याम्प<br> र जेनन बल्ब; उपशीर्षक ९००७.२०.०० मा पर्ने प्रोजेक्टर;<br> उपशीर्षक ९०१०.६०.०० मा पर्ने प्रोजेक्सन स्क्रिन, उपशीर्षक<br> ८५१८.४०.०० र ८५१८.५०.०० मा पर्ने एम्प्लिफायर। </div><div class="content-paragraph indent-1"> (झ) नेपाल सरकार, संस्कृति, पर्यटन तथा नागरिक उड्डयन मन्त्रालयको<br> सिफारिसमा पर्वतारोहण दलले नेपालका हिमाल आरोहण गर्नको निमित्त<br> पैठारी गर्ने नेपालमा खपत हुने मदिरा तथा चुरोट बाहेकका वस्तुमा दश<br> प्रतिशतभन्दा बढी भन्सार महसुल लाग्ने भएमा दश प्रतिशत मात्र भन्सार<br> महसुल लाग्नेछ। त्यस्तो दलले पैठारी गर्ने नेपालमा खपत नहुने वस्तुको<br> हकमा लाग्ने महसुल धरौटीमा लिई वस्तु फिर्ता गरेपछि धरौटी रकम<br> फिर्ता दिइनेछ । </div><div class="content-paragraph indent-1"> (ञ) उद्योग विभागको सिफारिसमा संश्लेषित तन्तुको धागो (सेन्थेटिक यार्न)<br> उत्पादन गर्ने उद्योगले आफ्नो उत्पादन प्रयोजनको लागि आवश्यक<br> उपशीर्षक ३९०२.१०.०० मा पर्ने पी.पी. ग्रेनुयल्सको पैठारीमा दुई<br> दशमलव पाँच प्रतिशत भन्सार महसुल लाग्नेछ । </div><div class="content-paragraph indent-1"> (ट) सिरिज उत्पादन गर्ने उद्योग र स्लाइन पानी उत्पादन गर्ने उद्योगले आफ्नो<br> उत्पादन प्रयोजनको लागि आवश्यक पर्ने परिमाणसम्मको भाग ३९ मा<br> पर्ने प्लाष्टिक दानामा उद्योग विभागको सिफारिसमा पैठारी गर्दा दुई<br> दशमलव पाँच प्रतिशत भन्सार महसुल लाग्नेछ। उद्योग विभागले त्यसरी<br> सिफारिस गर्दा उद्योगले उत्पादन तथा बिक्री गरेको सिरिज वा स्लाइन<br> बोतलको परिमाण, त्यस्तो वस्तु उत्पादन गर्दा लाग्ने प्लाष्टिक दानाको<br> परिमाण र खपत अनुपात समेतका आधारमा एक आर्थिक वर्षको लागि<br> आवश्यक पर्ने प्लाष्टिक दानाको परिमाण एकैपटक सिफारिस गर्नु पर्नेछ । </div><div class="content-paragraph indent-1"> (ठ) मुटुको शल्यक्रिया गर्दा प्रयोग हुने उपशीर्षक ९०१८.९०.९० मा पर्ने<br> कष्टम ट्यूबिङ्ग प्याक (सी.टि.पी.) उत्पादन गर्ने उद्योगले आफ्नो<br> उत्पादनको लागि आवश्यक पर्ने परिमाणसम्मको उपशीर्षक<br> ३९१७.३९.०० मा पर्ने मेडिकल पी.भि.सी. ट्यूब र सोको सहायक<br> सामग्री उद्योग विभागको सिफारिसमा पैठारी गर्दा दश प्रतिशत भन्सार<br> महसुल लाग्नेछ। </div><div class="content-paragraph indent-1"> (ड) एक सय वटाभन्दा बढी दुधालु गाई वा भैंसी पाल्ने पशु फार्म र कृषि<br> सहकारीले आफ्नो प्रयोजनको निमित्त नेपाल सरकार, कृषि तथा पशुपन्छी<br> विकास मन्त्रालयको सिफारिसमा पैठारी गर्ने शीर्षक ८७.०४ मा पर्ने<br> जुनसुकै एउटा ढुवानीको साधनमा लाग्ने भन्सार महसुलमा पचास प्रतिशत<br> छुट हुनेछ। त्यस्तो ढुवानीका साधन पैठारी गरेको मितिले सात वर्षसम्म<br> बिक्री वितरण वा नामसारी गर्न पाइने छैन। </div><div class="content-paragraph indent-1"> (ढ) चिया उद्योगले चिया ढुवानी गर्ने प्रयोजनको निमित्त उपशीर्षक<br> ८७०४.२१.२० मा पर्ने पिकअप वा उपशीर्षक ८७०४.३२.९० मा पर्ने<br> मिनि ट्रक नेपाल सरकार, कृषि तथा पशुपन्छी विकास मन्त्रालयको<br> सिफारिसमा पैठारी गरेमा सात वर्षसम्म बिक्री वितरण वा नामसारी गर्न<br> नपाउने गरी एक पटकका लागि देहाय बमोजिमको संङ्ख्यामा भन्सार<br> महसुलमा पचास प्रतिशत छुट हुनेछः- </div><div class="content-paragraph indent-2"> (अ) दश बिगाहादेखि तीस बिगाहासम्म क्षेत्रफलमा चिया खेती गरी<br> चिया उत्पादन गर्ने उद्योगलाई एउटा, </div><div class="content-paragraph indent-2"> (आ) तीस बिगाहाभन्दा बढी क्षेत्रफलमा चिया खेती गरी चिया उत्पादन<br> गर्ने उद्योगलाई दुई वटा। </div><div class="content-paragraph indent-1"> (ण) नेपाल सरकार, कृषि तथा पशुपन्छी विकास मन्त्रालयको सिफारिसमा<br> पशुपन्छी पालन उद्योग, कृषि फर्म तथा कम्पनी र कृषि सहकारी संस्थाले<br> पैठारी गर्ने कृषिजन्य उत्पादन सुरक्षित गर्न निर्माण गरिने शीत भण्डारको<br> लागि आवश्यक पर्ने उपशीर्षक ३९२५.९०.२० मा पर्ने पफ स्याण्डविच<br> वाल एण्ड रुफ प्यानलमा दश प्रतिशत भन्सार महसुल लाग्नेछ। </div><div class="content-paragraph indent-1"> (त) नेपाल सरकार, शिक्षा, विज्ञान तथा प्रविधि मन्त्रालयको सिफारिसमा<br> सामुदायिक शिक्षण संस्थाले विद्यार्थी ल्याउने लैजाने प्रयोजनका लागि तीस<br> सिटभन्दा बढी क्षमताको उपशीर्षक ८७०२.१०.१०, ८७०२.२०.१०,<br> ८७०२.३०.१०, ८७०२.४०.१०, ८७०२.९०.१० मा पर्ने बसमा पाँच<br> सय विद्यार्थीसम्म अध्ययनरत भएका शिक्षण संस्थालाई एउटा र सोभन्दा<br> बढी विद्यार्थी अध्ययनरत शिक्षण संस्थालाई थप एउटा बस पैठारी गर्दा<br> लाग्ने भन्सार महसुलमा पचहत्तर प्रतिशत छुट दिइनेछ।<br> त्यसरी पैठारी गरेको बस पैठारी गरेको मितिले दश वर्षसम्म अरु<br> कसैलाई बिक्री वितरण वा नामसारी वा कुनै किसिमले हक हस्तान्तरण<br> गर्न पाइने छैन। दश वर्ष नपुगी बिक्री वितरण वा नामसारी वा कुनै<br> किसिमले हक हस्तान्तरण गरेमा प्रचलित कानून बमोजिम पूरै महसुल<br> लाग्नेछ । </div><div class="content-paragraph indent-1"> (थ) नेपाल सरकार, स्वास्थ्य तथा जनसङ्ख्या मन्त्रालयको सिफारिसमा नेपाल<br> सरकारबाट स्वीकृति प्राप्त निजी स्वास्थ्य संस्थाले पैठारी गर्ने मृगौला<br> उपचारमा प्रयोग हुने उपशीर्षक ९०१८.९०.९० मा पर्ने हेमो<br> डायलाइसिस मेशिन, डाइलासिस रिप्रोसेसर, डायलाइजर र यसको ट्यूबिङ्ग;<br> उपशीर्षक ९४०२.९०.२० मा पर्ने डाइलासिस बेड तथा उपशीर्षक<br> ९४०२.९०.९० मा पर्ने कुर्सी; मुटुको रोग निदान तथा उपचारमा प्रयोग<br> हुने उपशीर्षक ९०१८.११.०० मा पर्ने इकोकार्डियोग्राफ; उपशीर्षक<br> ९०१८.९०.९० मा पर्ने भिडियो स्कोप, क्याथल्याब, हर्ट लङ्ग मेशिन र<br> डिफ्रीब्रिलेटर; क्यान्सर रोगको निदान तथा उपचारमा प्रयोग हुने<br> उपशीर्षक ९०२२.१२.०० मा पर्ने पोजिट्रोन इमिशन टोमोग्राफी (पेट)<br> स्क्यान मेशिन, कम्प्युटेड टोमोग्राफी (सि.टी.) स्क्यान मेशिन, मेमोग्राफी;<br> उपशीर्षक ९०२२.२१.०० मा पर्ने ब्रेसीथेरापी र लिनियर एक्सिलरेटर;<br> रोग निदानमा प्रयोग हुने उपशीर्षक ९०१८.१९.९० मा पर्ने फ्लो<br> साइटोमिटर, नेक्स्ट जेनेरेशन सिक्वेन्सर र प्रोटिन माइक्रोएरी प्लेटफर्म;<br> उपशीर्षक ९०१८.९०.३० मा पर्ने मल्टिप्लेक्स रियल टाइम पि.सी.आर.<br> र उपशीर्षक ९०१८.१३.०० मा पर्ने म्याग्नेटिक रिजोनेन्स इमेजिङ्ग<br> (एम.आर.आई.) मेशिनमा लाग्ने भन्सार महसुलमा पचास प्रतिशत छुट<br> हुनेछ । </div><div class="content-paragraph indent-1"> (द) पशु सेवा विभागको सिफारिसमा भेटेरिनरी अस्पतालले पैठारी गर्ने<br> उपशीर्षक ८५४३.७०.०० मा पर्ने मेटल डिटेक्टर; उपशीर्षक<br> ९०१८.१२.०० मा पर्ने अल्ट्रासाउण्ड; उपशीर्षक ९०१८.९०.९० मा<br> पर्ने ग्यास एनेस्थेसिया सेट; उपशीर्षक ९०२२.१४.०० मा पर्ने एक्स-रे<br> मेशिनमा लाग्ने भन्सार महसुलमा पचास प्रतिशत छुट हुनेछ। </div><div class="content-paragraph indent-1"> (ध) नेपाल सरकार, कृषि तथा पशुपन्छी विकास मन्त्रालयको सिफारिसमा<br> मोबाइल भेटेरिनरी सेवा प्रदान गर्ने संस्थाले मोबाइल भेटेरिनरी सेवा<br> सञ्चालनका लागि आवश्यक पर्ने भेटेरिनेरी एम्बुलेन्स र प्रयोगशाला तथा<br> डायोग्नोष्टिक सुविधा जडित उपशीर्षक ८७०५.९०.९० मा पर्ने मोटर<br> गाडी पैठारी गर्दा लाग्ने भन्सार महसुलमा पचास प्रतिशत छुट हुनेछ । </div><div class="content-paragraph indent-1"> (न) तराईमा पाँच हेक्टरभन्दा बढी र पहाड तथा हिमालमा तीन हेक्टरभन्दा<br> बढी क्षेत्रफलमा सामूहिक कृषि खेती गर्ने कृषि सहकारी संस्थाले आफ्नो<br> उत्पादन ढुवानी गर्ने प्रयोजनका लागि नेपाल सरकार, कृषि तथा पशुपन्छी<br> विकास मन्त्रालयको सिफारिसमा पैठारी गर्ने उपशीर्षक ८७०४.२१.१०<br> वा ८७०४.२२.१० मा पर्ने डबल क्याब पिकअप; उपशीर्षक<br> ८७०४.२१.५०, वा ८७०४.२२.७० वा ८७०४.२३.१० वा<br> ८७०४.३१.५० वा ८७०४.३२.५० वा ८७०४.४१.५० वा<br> ८७०४.४२.७० वा ८७०४.५१.५० वा ८७०४.५२.७० वा<br> ८७०४.६०.१० मा पर्ने प्रशितक प्रणाली (रेफ्रिजरेटिङ्ग सिष्टम) जडान<br> गरिएको ढुवानी साधन बाहेक जुनसुकै प्रकारका एउटा ढुवानीको साधनमा<br> लाग्ने भन्सार महसुलमा पचास प्रतिशत छुट हुनेछ । त्यस्तो ढुवानीको<br> साधन पैठारी गरेका मितिले सात वर्षसम्म बिक्री वितरण वा नामसारी गर्न<br> पाइने छैन। </div><div class="content-paragraph indent-1"> (प) नेपाल सरकार, कृषि तथा पशुपन्छी विकास मन्त्रालयको सिफारिसमा<br> कृषि सहकारीले सङ्कलन गर्ने कृषिजन्य उत्पादन ढुवानी गर्न पैठारी गर्ने<br> शीर्षक ८७.०४ पर्ने डबल क्याप पिकअप बाहेकको एक थान ढुवानीको<br> साधनमा लाग्ने भन्सार महसुलमा पचास प्रतिशत छुट हुनेछ। त्यस्तो<br> ढुवानी साधन पैठारी गरेका मितिले सात वर्षसम्म बिक्री वितरण वा<br> नामसारी गर्न पाइने छैन। </div><div class="content-paragraph indent-1"> (फ) उद्योगको उत्पादन क्षमता र वार्षिक खपत परिमाणको आधारमा कडा<br> बनाइएको (तापित) सुरक्षित काँच बनाउने उद्योगले उद्योग विभागको<br> सिफारिसमा उपशीर्षक ७००५.२१.०० र ७००५.२९.०० मा पर्ने<br> काँचको पैठारी गर्दा पच्चीस प्रतिशत भन्सार महसुल लाग्नेछ। </div><div class="content-paragraph"><span class="bold">७.</span><span class="bold">भन्सार महसुल तथा कृषि सुधार शुल्क पूर्ण छुट हुनेः देहायका वस्तु पैठारी गर्दा भन्सार<br> महसुल तथा कृषि सुधार शुल्क पूर्णरूपमा छुट हुनेछः-</span></div><div class="content-paragraph indent-1"> (क) उपशीर्षक ०१०५.११.००, ०१०५.१२.००, ०१०५.१३.००,<br> ०१०५.१४.००, ०१०५.१५.००, ०१०५.९४.००, ०१०५.९९.००<br> र ०१०६.३३.०० मा पर्ने प्रजनन्का लागि पैठारी हुने (प्यारेन्ट स्टक)<br> चल्ला। </div><div class="content-paragraph indent-1"> (ख) उपशीर्षक ०६०१.१०.००, ०६०१.२०.००, ०६०२.१०.००,<br> ०६०२.२०.००,<br> ०६०२.३०.००,<br> ०६०२.४०.००<br> र<br> ०६०२.९०.०० मा पर्ने फलफूल तथा फूलका गाना तथा जराहरू,<br> फलफूल तथा फूलका बिरूवा र कलमी बिरूवाहरू र उपशीर्षक<br> १२०९.३०.०० मा पर्ने फूलको बिउबिजन। </div><div class="content-paragraph indent-1"> (ग) कुखुराको दाना उत्पादन गर्ने उद्योग वा ह्याचरी फर्महरूले पैठारी गर्ने<br> कुखुराको दानामा प्रयोग हुने उपशीर्षक ०५०६.१०.०० र<br> ०५०६.९०.०० मा पर्ने हाडको धुलो र अवशेष । </div><div class="content-paragraph indent-1"> (घ) नेपालमा जैविक मल उत्पादन गर्ने गरी दर्ता भएका उद्योगले जैविक<br> मलको उत्पादनका लागि पैठारी गर्ने उपशीर्षक २३०६.९०.०० मा पर्ने<br> निमखली र अण्डीखली। </div><div class="content-paragraph indent-1"> (ङ) जैविक इन्धन उत्पादनको लागि पैठारी गरिने उपशीर्षक १४०४.९०.९९<br> मा पर्ने सजिवन (जट्रोफा) को दाना तथा बिउ (सिड्स्)। </div><div class="content-paragraph indent-1"> (च) पशु सेवा विभागको सिफारिसमा नश्ल सुधारको लागि पैठारी गरिने भाग १<br> मा पर्ने जीवित चौपाया पशु। </div><div class="content-paragraph indent-1"> (छ) नेपाल सरकार, कृषि तथा पशुपन्छी विकास मन्त्रालयको सिफारिसमा<br> पैठारी गरिने उन्नत जातका फलफूलका बिरुवा । </div><div class="content-paragraph"><span class="bold">८.</span><span class="bold">पैठारी सम्बन्धी विशेष व्यवस्थाः</span> (१) व्यावसायिक प्रयोजनका लागि वस्तु पैठारी गर्दा<br> एक पटकमा एउटा कन्साइन्मेन्टबाट उस्तै प्रकृतिका वस्तु मात्र पैठारी गर्न पाइने गरी<br> मन्त्रालयले तोक्न सक्नेछ । त्यसरी तोकेको भन्दा फरक किसिमका वस्तु पैठारी भएको<br> पाइएमा फरक पाइए जति वस्तुमा लाग्ने महसुल र सोको शतप्रतिशत जरिबाना गरी<br> भन्सार अधिकृतले जाँचपास गर्न सक्नेछ। </div><div class="content-paragraph indent-1"> (२) व्यावसायिक प्रयोजनका लागि पैठारी हुने खाद्य सामग्री वा सोको प्याकिङ्गमा<br> वस्तुको ब्राण्ड, लेबल, लेबलमा कच्चापदार्थको मिश्रण र उपभोग्य मिति तथा खाद्य<br> सामग्री बाहेकका अन्य तयारी वस्तुको हकमा सो वस्तु वा सोको प्याकिङ्गमा वस्तुको<br> ब्राण्ड र लेबल समेत खुलाएको हुनु पर्नेछ। त्यस्तो विवरण नखुलेको वस्तु र नक्कली<br> वस्तु पैठारी गरेको वा गर्न खोजेको पाइएमा त्यस्तो वस्तु भन्सार अधिकृतले जफत गरी<br> त्यसरी जफत गरिएको वस्तु सडाउन लाग्ने खर्च समेत पैठारीकर्ताबाट असुल गर्नेछ। </div><div class="content-paragraph indent-1"> (३) नेपालभित्र प्रतीतपत्रको माध्यमद्वारा भुक्तानी हुने गरी पैठारी हुने वस्तुको<br> हकमा प्रतीतपत्र खोल्दाकै अवस्थामा र अन्य बैङ्किङ्ग प्रणालीमार्फत भुक्तानी हुने गरी<br> पैठारी भएको वस्तुहरूको हकमा प्रोफर्मा इन्भ्वाइस तथा बीजकमा वस्तुको किटानी<br> (स्पेसिफिक) विवरण, वस्तु वर्गीकरण शीर्षक, प्रत्येक वस्तुको प्रतिएकाइ मूल्य र<br> परिमाण, उत्पत्तिको मुलुक तथा यथासम्भव वस्तुको प्रकृति अनुसार ब्राण्ड नाम, मोडेल<br> नम्बर र कम्पनी समेत खुलाउनु पर्नेछ । वस्तु धनी वा भन्सार एजेण्टले पैठारी गर्ने<br> वस्तुको घोषणा गर्दा बीजकमा उल्लिखित वस्तुलाई प्रज्ञापनपत्रमा अलग अलग घोषणा<br> (सिङ्गल इन्ट्री) गर्नु पर्नेछ। वस्तुलाई अलग अलग घोषणा (सिङ्गल इण्ट्री) गरेको<br> नपाइएमा वा प्रतीतपत्र, प्रोफर्मा इन्भ्वाइस तथा बीजकमा वस्तुको किटानी (स्पेसिफिक)<br> विवरण, वस्तु वर्गीकरण शीर्षक, प्रत्येक वस्तुको प्रतिएकाइ मूल्य, परिमाण, उत्पत्तिको<br> मुलुक, वस्तुको प्रकृति अनुसारको ब्राण्ड नाम, मोडेल नम्बर र कम्पनी जस्ता विवरण<br> उल्लेख गरेको नपाइएमा भन्सार अधिकृतले सो बमोजिम घोषणा गर्न लगाई त्यस्ता<br> वस्तुमा भन्सारले निर्धारण गरेको मूल्यको दुई प्रतिशत र महसुल नलाग्ने वस्तु भएमा<br> मूल्यको एक प्रतिशत थप रकम असुल गरी जाँचपास गर्न सक्नेछ । </div><div class="content-paragraph indent-1"> (४) पैठारी हुने तयारी वस्तु बजारमा बिक्री वितरणका लागि पठाउनुअघि त्यस्ता<br> वस्तुको प्याकिङ्गमा आयातकर्ता र बजार वितरकको पूरा विवरण भएको लेबल लगाएर<br> मात्र पठाउनु पर्नेछ। त्यसरी लेबल नलगाई बजारमा बिक्री वितरणको लागि पठाइएको<br> पाइएमा अनुगमन गर्ने अधिकारीले त्यस्ता वस्तु जफत गर्न सक्नेछ। </div><div class="content-paragraph"><span class="bold">९.</span><span class="bold">निजी क्षेत्रबाट सञ्चालित कुरियरबाट हुने निकासी वा पैठारी सम्बन्धी व्यवस्थाः</span> निजी<br> क्षेत्रबाट सञ्चालित कुरियरमार्फत हुने निकासी पैठारीका सम्बन्धमा देहायको व्यवस्था लागू<br> हुनेछः- </div><div class="content-paragraph indent-1"> (१) देहायका वस्तु कुरियरबाट पैठारी गर्न पाइने छैनः- </div><div class="content-paragraph indent-2"> (क) एक पोकामा सत्तरी किलोग्रामभन्दा बढी तौल भएको,<br> (ख) जनावर तथा तिनका अङ्ग,<br> (ग) वनस्पति र तिनका अङ्ग,<br> (घ) जुनसुकै स्वरुपका सुन, चाँदी तथा तथा गरगहना,<br> (ङ) बहुमूल्य तथा अर्धबहुमूल्य पत्थर,<br> (च) प्रचलित कानून बमोजिम पैठारीको लागि प्रतिबन्ध लगाइएका अन्य वस्तु। </div><div class="content-paragraph indent-1"> (२) देहायका वस्तु कुरियरबाट निकासी गर्न पाइने छैनः- </div><div class="content-paragraph indent-2"> (क) निकासी महसुल लाग्ने वस्तु,<br> (ख) कच्चापदार्थ पैठारी गर्दा बण्डेड वेयरहाउस तथा नगद धरौटीको सुविधा<br> उपभोग गरेका उद्योगले निकासी गर्ने वस्तु,<br> (ग) प्रचलित कानून बमोजिम निकासीको लागि प्रतिबन्ध लगाइएका अन्य<br> वस्तु । </div><div class="content-paragraph indent-1"> (३) कुरियर कम्पनीले आफ्नो कुरियरमार्फत हुने पैठारी वा निकासीको कन्सोलिडेटेड<br> मेनिफेस्ट अग्रिम रुपमा भन्सार कार्यालयमा प्रस्तुत गर्नु पर्नेछ । भन्सार<br> कार्यालयले वस्तु जाँचपास गर्दा प्रज्ञापनपत्रका साथ त्यस्तो मेनिफेष्टको प्रतिलिपि<br> अनिवार्य रुपमा संलग्न गर्नु पर्नेछ। </div><div class="content-paragraph indent-1"> (४) नमुना (स्याम्पल) वा निःशुल्क उपहारको रुपमा एक कन्साइन्मेन्टमा पाँच सय<br> अमेरिकी डलर मूल्यसम्मको वस्तु भुक्तानी प्रक्रियाबिना पैठारी गर्न सकिनेछ।<br> व्यापारिक प्रयोजनका हकमा अधिकतम एक हजार अमेरिकी डलर मूल्यसम्मको<br> वस्तु स्वीकृत बैङ्किङ्ग प्रणाली अन्तर्गत भुक्तानी हुने गरी पैठारी गर्न सकिनेछ र<br> त्यसरी हुने पैठारीका हकमा सामान्य भन्सार प्रक्रिया अवलम्बन गर्नु पर्नेछ । </div><div class="content-paragraph indent-1"> (५) नमुना (स्याम्पल) वा निःशुल्क उपहारको रुपमा एक कन्साइन्मेन्टमा एक हजार<br> अमेरिकी डलर मूल्यसम्मको वस्तु भुक्तानी प्रक्रियाबिना निकासी गर्न सकिनेछ।<br> व्यापारिक प्रयोजनका हकमा अधिकतम दश हजार अमेरिकी डलर मूल्यसम्मको<br> वस्तु स्वीकृत बैङ्किङ्ग प्रणाली अन्तर्गत भुक्तानी हुने गरी निकासी गर्न सकिनेछ र<br> त्यसरी हुने निकासीका हकमा सामान्य भन्सार प्रक्रिया अवलम्बन गर्नु पर्नेछ । </div><div class="content-paragraph indent-1"> (६) निकासी वा पैठारी गर्दा प्रेषकले प्रत्येक पोकामा रहेको वस्तुको तौल समेतको<br> विवरण र मूल्य खुलेको फाराम वा कन्सोलिडेटेड मेनिफेष्ट प्रत्येक पोकासँगै<br> पठाउनु पर्नेछ । </div><div class="content-paragraph indent-1"> (७) निकासी पैठारी हुने वस्तु जाँचपास गर्दा प्रज्ञापनपत्रकासाथ बुँदा (६) बमोजिमको<br> फाराम वा मेनिफेष्टको प्रतिलिपि संलग्न गर्नु पर्नेछ। </div><div class="content-paragraph indent-1"> (८) नेपाल सरकारको स्वीकृति लिई निकासी वा पैठारी हुने वस्तु तथा डाक्टरको<br> प्रेस्क्रिप्सनका आधारमा पैठारी हुने औषधिको हकमा बुँदा (४) र (५)<br> बमोजिमको मूल्यको बन्देज लागू हुने छैन। </div><div class="content-paragraph indent-1"> (९) बुँदा (४) र (५) बमोजिम निकासी वा पैठारी हुने नमुना वा उपहारका हकमा<br> अन्य आवश्यक कागजातका अतिरिक्त बुँदा (६) बमोजिमको फाराम वा<br> मेनिफेस्ट संलग्न गरी सम्बन्धित कुरियर कम्पनीकै नाममा प्रज्ञापनपत्र भरि<br> जाँचपास गर्न सकिनेछ। </div><div class="content-paragraph indent-1"> (१०) यस प्रकरण बमोजिमको व्यवस्था जुनसुकै मुलुकबाट हुने पैठारी वा जुनसुकै<br> मुलुकमा हुने निकासीका हकमा लागू हुनेछ। </div><div class="content-paragraph indent-1"> (११) बुँदा (४) र (५) मा तोकिएको मूल्यको सीमा नेपाल सरकार, उद्योग, वाणिज्य<br> तथा आपूर्ति मन्त्रालयले नेपाल राजपत्रमा सूचना प्रकाशन गरी हेरफेर गरेमा सोही<br> बमोजिम हुनेछ। </div><div class="content-paragraph indent-1"> (१२) यस प्रकरणको कार्यान्वयनमा कुनै बाधा अड्काउ परेमा महानिर्देशकले त्यस्तो<br> बाधा अड्काउ फुकाउन वा यस प्रकरणमा उल्लिखित प्रक्रियालाई आवश्यकता<br> अनुसार सरलीकरण गर्न सक्नेछ। </div><div class="content-paragraph"><span class="bold">१०. विविधः</span> (१) देहायमा उल्लेख भए बाहेक पुराना तथा प्रयोग भएका वस्तुहरू पैठारी गर्न<br> पाइने छैनः- </div><div class="content-paragraph indent-1"> (क) कुनै उद्योगले आफ्नो उद्योगको सञ्चालनको लागि पैठारी गर्ने<br> भाग ८४ मा पर्ने उत्पादन मितिले पाँच वर्ष ननाघेका मेशिनरी<br> तथा यन्त्र उपकरण।<br> तर मुद्रण उद्योगले आफ्नो उद्योगको प्रयोजनको लागि<br> उत्पादनको मितिले दश वर्ष ननाघेको मुद्रण यन्त्र (प्रिन्टिङ्ग<br> मेशिन) पैठारी गर्न सक्नेछ। </div><div class="content-paragraph indent-1"> (ख) उद्योगले आफ्नो प्रयोजनको लागि पैठारी गर्ने धातुका पत्रु (मेटल<br> स्क्र्याप), उपशीर्षक ४०१२.२०.०० मा पर्ने प्रयोग गरिएका<br> (युज्ड/स्क्र्याप) टायर, उपशीर्षक ८५४९.११.००<br> र<br> ८५४९.१२.०० मा पर्ने पुराना ब्याट्री, शीर्षक ४७.०७ मा पर्ने<br> रद्दी कागज (वेस्ट एण्ड स्क्र्याप) र रोजिन तथा टर्पेन्टाइन<br> उद्योगले आफ्नो प्रयोजनका लागि पैठारी गर्ने उपशीर्षक<br> ८००७.००.१० मा पर्ने प्रयोग गरेका खाली टिनका डिब्बा र<br> कत्था उद्योगले पैठारी गर्ने शीर्षक ३९.२३ मा पर्ने प्रयोग भएका<br> बट्टा तथा ड्रमहरु। </div><div class="content-paragraph indent-1"> (ग) हवाई सेवा कम्पनीहरूले हवाई सेवा सञ्चालनको लागि नेपाल<br> नागरिक उड्डयन प्राधिकरणको सिफारिसमा पुराना वा प्रयोग भएका<br> हवाईजहाज, हेलिकोप्टर र तिनका इन्जिन तथा फेडरल एभिएशन<br> एड्मिन्सट्रेशन (एफ.ए.ए.), यूरोपियन एभिएशन सेफ्टी एजेन्सी<br> (इ.ए.एस.ए.) वा सम्बन्धित देशका नागरिक उड्डयन प्राधिकरण<br> (सी.ए.ए.) बाट स्वीकृत प्राप्त मेन्टिनेन्स रिपियर ओभरहल<br> (एम.आर.ओ.) कम्पनीले मेन्टिनेन्स मर्मत सम्भार वा ओभरहल<br> गरी एयरओर्दिनेस स्टाण्डर्ड प्रमाणीकरण गरेका वा नेपाल नागरिक<br> उड्डयन प्राधिकरणबाट स्वीकृतिप्राप्त कम्पनीले मर्मत सम्भार वा<br> ओभरहल गरेका हवाईजहाज र हेलिकोप्टरका अन्य पार्टपुर्जा । </div><div class="content-paragraph indent-1"> (घ) यात्रुले ल्याउन र लैजान पाउने निजी प्रयोगका वस्तु सम्बन्धी<br> मन्त्रालयको सूचना अन्तर्गत पैठारी गर्न पाइने निजी प्रयोगका<br> वस्तु । </div><div class="content-paragraph indent-1"> (ङ) नेपाल सरकारको स्वीकृति लिई राहत तथा उद्धार कार्यका लागि<br> अन्तर्राष्ट्रिय सङ्घ संस्थाबाट सहयोगस्वरूप पैठारी हुने वस्तु। </div><div class="content-paragraph indent-1"> (च) नेपालमा सञ्चालित आयोजनाको लागि आयोजना तथा ठेकेदारले<br> पछि फिर्ता लैजाने सर्तमा पैठारी गर्ने पुराना मिल मेशिनरी तथा<br> यन्त्र उपकरण र पछि फिर्ता लैजाने सर्तमा नेपाल आयल निगमले<br> भारतीय आयल निगमबाट पैठारी गर्ने पुराना रिफ्यूलर ट्याङ्कर;<br> वैदेशिक सहायतामा सञ्चालित टर्न की आयोजनाको लागि पछि<br> फिर्ता लैजाने सर्तमा आयोजना वा ठेकेदारले पैठारी गर्ने पुराना<br> सवारी तथा ढुवानीका साधन। </div><div class="content-paragraph indent-1"> (छ) यस बुँदामा उल्लेख गरिएदेखि बाहेकका पुराना वा प्रयोग भएका<br> वस्तु र उत्पादन मिति नखुलेका मिल मेशिनरी तथा यन्त्र<br> उपकरण पैठारी गरेको पाइएमा जफत गरिनेछ । </div><div class="content-paragraph indent-1"> (२) चीनको तिब्बतबाट वस्तु पैठारी गर्दा देहायमा उल्लिखित वस्तु वस्तु<br> विनिमय वा बैङ्किङ्ग प्रणाली अनुसार र अन्य सबै वस्तु बैङ्किङ्ग प्रणाली अनुसार गर्नु पर्नेछः- </div><div class="content-paragraph indent-2"> (क) कच्चा ऊन,<br> (ख) जीवित भेडा च्याङ्ग्रा,<br> (ग) नून,<br> (घ) चौंरी गाई र चौंरी गाईको पुच्छर,<br> (ङ) गलैचा,<br> (च) जडीबुटी। </div><div class="content-paragraph"> तर निकासी गर्दा र सोह्र हजार रुपैयाँसम्मको वस्तु पैठारी गर्दा बैङ्किङ्ग प्रणाली<br> अनिवार्य हुने छैन। </div><div class="content-paragraph indent-1"> (३) ब्रुअरी कम्पनीले क्राउनकर्क पैठारी गर्दा आन्तरिक राजस्व कार्यालयको<br> सिफारिसमा मात्र पैठारी गर्नु पर्नेछ । </div><div class="content-paragraph indent-1"> (४) तेस्रो मुलुक तथा चीनको तिब्बतमा निकासी हुने वस्तु कुनै निकासीकर्ताले<br> काठमाडौंस्थित त्रिभुवन विमानस्थल भन्सार कार्यालय र चोभार सुक्खा बन्दरगाह भन्सार<br> कार्यालयमा जाँचपास गराई बन्द कन्टेनरमा भन्सारको सिलछाप लगाई दक्षिण सीमास्थित<br> भन्सार कार्यालय तथा उत्तरी सीमामा अवस्थित तातोपानी तथा रसुवा भन्सार<br> कार्यालयबाट निकासी गर्न चाहेमा विभागले प्रक्रिया तोकी त्यस्तो सुविधा प्रदान गर्नेछ । </div><div class="content-paragraph indent-1"> (५) कुनै सरकारी निकाय, उद्योग, व्यक्ति, संस्था वा विदेशी नागरिकले<br> व्यापारिक प्रयोजन बाहेक कुनै खास प्रयोजनको लागि पछि फिर्ता लैजाने सर्तमा पैठारी<br> गर्ने वस्तु सम्बन्धित मन्त्रालय वा दूतावासको सिफारिसमा बढीमा तीन महिनासम्मको<br> लागि लगतमा राखी पैठारी गर्न दिन सकिनेछ । त्यसरी सिफारिस नभएको अवस्थामा<br> भन्सार कार्यालयले औचित्य हेरी पछि फिर्ता गर्ने सर्तमा बढीमा एक वर्षको अवधि तोकी<br> लाग्ने कर, महसुल तथा शुल्क बापत नगद धरौटी वा बैङ्क जमानत लिई जाँचपास गर्न<br> स्वीकृति दिन सक्नेछ। त्यसरी तोकिएको अवधिमा वस्तु फिर्ता गरेमा सो वस्तु पैठारी<br> हुँदाका बखत नगद धरौटी वा बैङ्क जमानतमा राखेको महसुल रकमको एक प्रतिशत<br> रकम असुल गरी नगद धरौटी फिर्ता वा बैङ्क जमानत फुकुवा गरिनेछ। त्यस्तो<br> तोकिएको अवधिमा वस्तु फिर्ता नगरेमा सो वस्तु जफत गरी बैङ्क जमानत वा नगद<br> धरौटीबाट महसुल बराबरको रकम राजस्वमा आम्दानी बाँधिनेछ। </div><div class="content-paragraph"> तर विपद्को अवस्थामा उद्धार तथा राहत कार्यमा प्रयोग हुने तथा उद्धार तथा<br> राहतका लागि आउने विदेशी व्यक्तिलाई आवश्यक पर्ने देहाय बमोजिमका वस्तु पछि<br> फिर्ता लैजाने गरी लगतमा राखी अस्थायी पैठारी गर्न दिन सकिनेछः- </div><div class="content-paragraph indent-1"> (क) सूचना तथा सञ्चार सम्बन्धी उपकरण,<br> (ख) पानी शुद्धीकरण तथा पानी भण्डारण सम्बन्धी उपकरण तथा वस्तु,<br> (ग) डाक्टर, इञ्जिनियर, सञ्चारकर्मी, लजिष्टिसियन, सामुदायिक कामदार<br> आदिको कामको लागि आवश्यक पर्ने सबै किसिमका यन्त्र,<br> उपकरण, मेशिन तथा विद्युतीय उपकरण,<br> (घ) राहतको लागि प्रत्यक्ष रुपमा प्रयोग नहुने तर विपद्बाट भएको<br> असरलाई हटाउन र सोको सामना गर्न प्रयोग हुने उपकरणहरू<br> जस्तैः सबै प्रकारका प्रदूषण हटाउने, बिग्रिएका, भत्किएका घर,<br> भवन तथा संरचना सफा गर्ने वा हटाउने, औद्योगिक संरचना<br> निरीक्षण गर्ने आदि कार्यमा प्रयोग हुने मेशिनरी तथा उपकरण,<br> (ङ) कार्यालय उपकरण जस्ता प्रशासनिक सहयोगी वस्तु, जस्तैः<br> कम्प्युटर, फोटोकपि तथा प्रिन्टर, खर्च भएर जाने प्रकृतिका वस्तु,<br> कर्मचारी सुरक्षा सम्बन्धी उपकरण, प्रशासनिक म्यानुअल तथा<br> कागजात, </div><div class="content-paragraph indent-1"> (च) विपद्को समयमा उद्धार कार्यमा खटिने कर्मचारीका लागि<br> स्थानान्तरण गर्न सकिने बासस्थान तथा यसका सहायक सामग्री,<br> जस्तैः खाना पकाउने तथा खाने उपकरण तथा सामग्रीहरू,<br> स्नानागार सम्बन्धी सामग्री, सुरक्षा सम्बन्धी सामग्री,<br> (छ) सवारी साधन, तिनका स्पेयर पार्टस तथा मर्मतका लागि आवश्यक<br> उपकरण,<br> (ज) उद्धार कार्यका लागि आवश्यक जनावर, जस्तैः तालिमप्राप्त<br> कुकुर,<br> (झ) विपद्को समयमा उद्धारमा संलग्न व्यक्ति बस्न तथा निजको<br> कार्यसम्पादनको लागि आवश्यक पर्ने वस्तु,<br> (ञ) नेपाल सरकारले राहत प्रयोजनको लागि तोके बमोजिमका अन्य<br> वस्तु । </div><div class="content-paragraph indent-1"> (६) चीनको तिब्बतबाट क्रेडिट सुविधा अन्तर्गत वस्तु पैठारी गर्दा राखेको धरौटी<br> रकम फिर्ता पाउनको लागि उक्त वस्तु पैठारी गरेको मितिले तीन महिनाभित्र बैङ्किङ्ग<br> प्रणालीबाट भुक्तानी पठाएको प्रमाण पेस गरी धरौटी फिर्ता लिइसक्नु पर्नेछ । वस्तु पैठारी<br> भएको मितिले तीन महिनाभित्र उपरोक्त बमोजिम फिर्ता नभएको धरौटी रकम सदरस्याहा<br> गरिनेछ र त्यसमा पैठारीकर्ताको दाबी लाग्ने छैन। </div><div class="content-paragraph indent-1"> (७) नेपालको अन्य राष्ट्रहरूसँग भएका द्विपक्षीय तथा बहुपक्षीय सम्झौता वा<br> सन्धिको प्रतिकूल नहुने गरी नेपालमा पैठारी भएका वस्तु देहाय बमोजिम निकासी गर्न<br> दिइनेछः- </div><div class="content-paragraph indent-2"> (क) वस्तु पैठारी भएको मितिले छ महिनाभित्र पुनः अर्को मुलुकमा<br> निकासी गर्ने गरी पैठारी गर्न चाहेमा पैठारीकर्ताको अनुरोधमा<br> उक्त वस्तुमा पैठारी गर्दा लाग्ने महसुल तथा सोको थप दश<br> प्रतिशतले हुने रकम नगद धरौटी वा बैङ्क जमानत राखी पैठारी<br> गर्न दिइनेछ। त्यस्तो वस्तुहरू निकासी गर्दा पैठारी गर्दाको<br> अवस्थामा भुक्तानी गरेको रकममा नघट्ने गरी विदेशी मुद्रा<br> आर्जन गरेको प्रमाण र निकासी भएको प्रमाण पेस गरेको एक<br> महिनाभित्र धरौटी रहेको रकमबाट वा बैङ्क जमानतबाट लाग्ने<br> भन्सार महसुलको दश प्रतिशत रकम असुल गरी बाँकी धरौटी<br> रकम फिर्ता गरिने वा बैङ्क जमानत फुकुवा गरिनेछ। त्यसरी छ<br> महिनाभित्र निकासी गर्न नसकेमा महसुल बापतको रकम नगद<br> धरौटीमा रहेको रकमबाट वा बैङ्क जमानतबाट असुल गरिनेछ । </div><div class="content-paragraph indent-2"> (ख) कुनै व्यक्तिले नेपालमा पैठारी भएको वस्तु बैङ्किङ्ग प्रक्रियामार्फत<br> भुक्तानी हुने गरी निकासी गर्न चाहेमा पैठारी मूल्यमा कम्तीमा दश<br> प्रतिशत मूल्य अभिवृद्धि गरी निकासी बापतको विदेशी मुद्रा अग्रिम<br> रूपमा प्राप्त भइसकेको वा सो बापत खोलिएको प्रतीतपत्रको<br> आधारमा विदेशी मुद्रा प्राप्त हुने प्रमाण पेस गरेमा निकासी गर्न<br> दिइनेछ ।<br> तर पैठारी भएको मितिले दुई वर्ष नाघेका र नेपालमा<br> बिक्री हुन नसकेका विद्युतीय उपकरण (इलेक्ट्रिक वा<br> इलेक्ट्रोनिक) पैठारीकर्ता स्वयंले निकासी गर्न चाहेमा निकासीकर्ता<br> र त्यस्तो पैठारीकर्ताका बीचमा भएको खरिद बिक्री सम्झौता पेस<br> गरेमा निकासी गर्न दिइनेछ र यस खण्डमा उल्लिखित मूल्य<br> अभिवृद्धिको सर्त लागू हुने छैन। </div><div class="content-paragraph indent-1"> (८) नेपालमा पैठारी भई वा नेपालमा नै उत्पादन भई प्रयोग भइसकेका वा भाग<br> ८४, ८५ र ९० मा पर्ने पुराना वस्तु तथा नेपालभित्रबाट सङ्कलित जुनसुकै रद्दी तथा पत्रु<br> वस्तु निकासी बापतको विदेशी मुद्रा अग्रिम रूपमा प्राप्त भइसकेको वा सो बापत<br> खोलिएको प्रतीतपत्रको आधारमा दुई पक्षीय सन्धि विपरीत नहुने गरी निकासी गर्न<br> दिइनेछ । </div><div class="content-paragraph"> तर विद्युतीय सवारी तथा ढुवानी साधनमा प्रयोग भएका ब्याट्री लगायत नेपालमा<br> रिसाइकल गर्न नसकिने वस्तु रिसाइकल गर्न विदेश पठाउँदा विदेशी मुद्रा प्राप्ति सम्बन्धी<br> कागजात आवश्यक पर्ने छैन। </div><div class="content-paragraph indent-1"> (९) महसुल, मूल्याङ्कन, तथ्याङ्क वा यस्तै अन्य प्रयोजनको लागि महानिर्देशकले<br> वस्तु वर्गीकरणको उपशीर्षकमा आवश्यक अङ्क थप गरी कार्यान्वयनमा ल्याउन<br> सक्नेछ । </div><div class="content-paragraph indent-1"> (१०) अपाङ्गता भएको व्यक्तिले प्रयोग गर्न मिल्ने गरी बनाइएको स्कुटर, नेपाल<br> सरकार, महिला, बालबालिका तथा ज्येष्ठ नागरिक मन्त्रालय वा सम्बन्धित जिल्ला<br> प्रशासन कार्यालयको सिफारिसमा अपाङ्गता भएको व्यक्तिको नाममा पैठारी गर्दा भन्सार<br> महसुल लाग्ने छैन। पैठारीको अवस्थामा अपाङ्गता भएको व्यक्तिले प्रयोग गर्न मिल्ने<br> नभएका र पैठारी गरिसकेपछि अपाङ्गता भएको व्यक्तिले प्रयोग गर्न मिल्ने बनाई दर्ता गर्ने<br> भएमा उक्त मन्त्रालय वा सम्बन्धित जिल्ला प्रशासन कार्यालयको सिफारिसमा पैठारी गर्दा<br> लाग्ने भन्सार महसुल धरौटी लिइनेछ। अपाङ्गता भएको व्यक्तिको नाममा उपर्युक्त<br> बमोजिम दर्ता भएको प्रमाण भन्सार कार्यालयमा पेस गरेपछि धरौटी रहेको भन्सार<br> महसुल फिर्ता दिइनेछ। त्यसरी पैठारी गरेको स्कुटर नेपाल अपाङ्ग सङ्घको सिफारिसमा<br> अपाङ्गता भएको व्यक्तिलाई नै बिक्री वा नामसारी गर्दा भन्सार महसुल लाग्ने छैन। </div><div class="content-paragraph indent-1"> (११) बण्डेड वेयरहाउस र नगद धरौटीको सुविधा नलिएका उद्योगले आफूले<br> निकासी गर्ने वस्तु उत्पादनको लागि आवश्यक पर्ने कच्चापदार्थ, सहायक कच्चापदार्थ<br> (नेपालमा उत्पादन नहुने प्याकिङ्ग मेटेरियल समेत) पैठारी गरी सोबाट उत्पादित तयारी<br> वस्तु तोकिएको अवधिभित्र तोकिएको प्रक्रिया अनुसार निकासी गरेमा त्यस्ता कच्चापदार्थ,<br> सहायक कच्चापदार्थ (नेपालमा उत्पादन नहुने प्याकिङ्ग मेटेरियल समेत) पैठारी गर्दा<br> भन्सार बिन्दुमा लागेको कर, महसुल नेपाल राजपत्रमा सूचना प्रकाशन गरी सोही<br> सूचनामा तोकिए बमोजिमका वस्तुमा तोकिए बमोजिमको मितिदेखि तोकिए बमोजिमको<br> समदरमा भन्सार बिन्दुबाट फिर्ता दिइनेछ। </div><div class="content-paragraph indent-1"> (१२) वस्तु वर्गीकरणका विभिन्न शीर्षक र उपशीर्षकमा पर्ने वस्तुको प्रति<br> एकाइको मापन विभागले तोके बमोजिम हुनेछ । </div><div class="content-paragraph indent-1"> (१३) चलचित्र विकास बोर्डको सिफारिसमा नेपाली चलचित्रको छायाङ्कनको लागि<br> आवश्यक यन्त्र तथा उपकरण पछि फिर्ता गर्ने सर्तमा बढीमा एक वर्षको अवधि तोकी<br> लाग्ने महसुल बापतको रकम बैङ्क जमानत लिई पैठारी गर्न दिन सकिनेछ। त्यसरी<br> पैठारी गरिएका यन्त्र तथा उपकरण फिर्ता गरेपछि राखेको बैङ्क जमानत फुकुवा<br> गरिनेछ। त्यसरी तोकेको अवधिमा फिर्ता नगरेमा लाग्ने महसुल बैङ्क जमानतबाट<br> असुल गरी त्यस्ता यन्त्र तथा उपकरण जफत गरिनेछ। </div><div class="content-paragraph indent-1"> (१४) पैठारीकर्ताले नेपालमा बिक्री गरिने अधिकतम खुद्रा बिक्री मूल्य पैठारीकै<br> अवस्थामा सम्बन्धित भन्सार कार्यालयमा अनिवार्य घोषणा गर्नु पर्ने गरी मन्त्रालयले वस्तु<br> तोक्न सक्नेछ। </div><div class="content-paragraph indent-1"> (१५) पुराना ट्रकलाई विदेश लगी कन्टेनर-ट्रक वा कन्टेनर बोक्ने ट्रेलर-ट्रक<br> बनाई फिर्ता ल्याएमा सोमा लागेको खर्च रकममा लाग्ने भन्सार महसुल पूर्णरूपमा छुट<br> दिइनेछ । </div><div class="content-paragraph indent-1"> (१६) शीर्षक ८७.०४ मा पर्ने कुनै ढुवानी साधनको इन्जिनसँग जोडिएको<br> शीर्षक ८७.०६ मा पर्ने चेसिसमा पैठारी भन्सार महसुल दर बढी भएको र सोही<br> चेसिसमा बनेको तयारी साधनमा पैठारी भन्सार महसुल दर कम भएको अवस्थामा कुनै<br> पैठारीकर्ताले त्यस्तो तयारी साधन पैठारी नगरी सोको इन्जिनसँग जोडिएको चेसिस पैठारी<br> गरी सो चेसिस नेपालभित्रै वा विदेशमा लगी तयारी साधन बनाउन चाहेमा देहाय बमोजिम<br> सुविधा प्रदान गरिनेछः- </div><div class="content-paragraph indent-2"> (क) इन्जिनसँग जोडिएको चेसिस पैठारी गरी नेपालभित्रै तयारी साधन<br> बनाउन चाहेमा सो चेसिस पैठारी गर्दा पैठारीकर्ताको अनुरोधमा<br> चेसिसमा लाग्ने पूरै महसुल धरौटीमा राखी छ महिनाभित्र तयारी<br> साधन बनाई सम्बन्धित निकायमा दर्ता गरी सोको प्रमाण तथा<br> तयारी साधन सम्बन्धित भन्सार कार्यालयमा प्रस्तुत गरेपछि त्यस्तो<br> तयारी साधन पैठारी गर्दा लाग्ने महसुल दर बमोजिमको महसुल<br> रकम धरौटीबाट कट्टा गरी बाँकी धरौटी रकम पैठारीकर्तालाई<br> फिर्ता दिइनेछ। </div><div class="content-paragraph indent-2"> (ख) इन्जिनसँग जोडिएको चेसिस पैठारी गरी पुनः उक्त चेसिस<br> विदेशमा लगी तयारी साधन बनाई ल्याउन चाहेमा पैठारीकर्ताको<br> अनुरोधमा सो चेसिस पैठारी गर्दा लाग्ने पूरै महसुल धरौटीमा<br> राखिनेछ र पैठारी भएको मितिले तीन महिनाभित्र पैठारीकर्ताको<br> अनुरोधमा कुनै प्रकारको महसुल नलिई सो चेसिस विदेश निकासी<br> गर्न अनुमति दिइनेछ। त्यसरी निकासी भएको चेसिसमा निकासी<br> भएको मितिले छ महिनाभित्र तयारी साधन बनाई पैठारी गरेमा<br> त्यस्तो तयारी साधन बनाउन लागेको खर्च र पहिले पैठारी भएको<br> चेसिस समेतको मूल्यमा त्यस्तो तयारी साधन पैठारी हुँदा दरबन्दी<br> बमोजिम लाग्ने दर बमोजिमको महसुल चेसिस पैठारी गर्दा<br> राखेको धरौटीबाट असुल गरी बाँकी धरौटी रकम फिर्ता दिइनेछ<br> र धरौटीबाट अपुग भएमा पैठारीकर्ताबाट असुल गरिनेछ । </div><div class="content-paragraph indent-2"> (ग) नेपालस्थित आधिकारिक बिक्रेता वा एजेन्सीको नाममा धरौटी<br> राखी पैठारी भएको चेसिस अन्य व्यक्तिले खरिद गरी खण्ड (क)<br> र (ख) बमोजिम तयारी साधन बनाउन चाहेमा त्यस्तो व्यक्तिलाई<br> समेत खण्ड (क) र (ख) बमोजिमको सुविधा प्रदान गरिनेछ । </div><div class="content-paragraph indent-2"> (घ) उल्लिखित सुविधाको कार्यान्वयनका क्रममा कुनै प्रक्रियागत<br> कठिनाइ सिर्जना भएमा वा उल्लिखित समय सीमा अपर्याप्त भएमा<br> महानिर्देशकले छ महिनासम्म म्याद थप गर्न र आवश्यक निर्देशन<br> दिई सरलीकरण गर्न सक्नेछ । </div><div class="content-paragraph indent-2"> (ङ) उल्लिखित ढुवानी साधनको प्रकृति फरक गरी वा अन्य<br> प्रयोजनको लागि बिक्री गर्ने भएमा वा आफैंले अन्य प्रयोगमा<br> ल्याउन चाहेमा कानून बमोजिम लाग्ने पूरै महसुल तिरी बिक्री गर्न<br> वा अन्य प्रयोजनमा ल्याउन पाइनेछ। सो बमोजिम प्रक्रिया पूरा<br> नगरी ढुवानी साधनको प्रकृति फरक पारेको वा घोषित बाहेक<br> अन्य प्रयोगमा ल्याएको पाइएमा त्यस्तो साधन जफत गरिनेछ। </div><div class="content-paragraph indent-1"> (१७) बन्द कन्टेनरमा लगाउने सील विभागले तोकेको मूल्य भुक्तानी गरी<br> सम्बन्धित भन्सार कार्यालयबाट प्राप्त गर्न सकिनेछ। </div><div class="content-paragraph indent-1"> (१८) कुनै भन्सार कार्यालयबाट वस्तु पैठारी गर्ने गरी प्रतीतपत्र खोलेको तर<br> कारणबश सो भन्सार कार्यालयको सट्टा अन्य भन्सार कार्यालयबाट पैठारी गर्नु पर्ने<br> अवस्था परेमा प्रतीतपत्र खोलेको बैङ्कले पैठारी हुने भन्सार कार्यालय संशोधन गरेको<br> प्रमाण पैठारी हुने भन्सार कार्यालयमा पेस भएमा सम्बन्धित भन्सार कार्यालयले वस्तु<br> जाँचपास गर्न सक्नेछ। त्यसरी पैठारी हुने भन्सार बिन्दु परिवर्तनका लागि अन्य<br> निकायको अनुमति वा सिफारिस आवश्यक पर्ने छैन। </div><div class="content-paragraph indent-1"> (१९) नेपाल सरकारबाट स्वीकृतिप्राप्त स्वास्थ्य संस्थाले बिरामीको शरीरबाट<br> लिइएको कुनै नमुना परीक्षणको लागि विदेशमा पठाउँदा वा ल्याउँदा महसुल नलिई<br> लैजान वा ल्याउन दिइनेछ। </div><div class="content-paragraph indent-1"> (२०) नेपाल नागरिक उड्डयन प्राधिकरणको सिफारिसमा स्वदेशी वायुसेवा<br> कम्पनीका स्वामित्वमा रहेका हवाईजहाज तथा हेलिकोप्टर विदेशमा लिजमा दिने गरी<br> लगतमा राखी अस्थायी निकासी गर्न दिन सकिनेछ । </div><div class="content-paragraph indent-1"> (२१) पच्चीस हजार अमेरिकी डलर मूल्यसम्मका नेपालमा उत्पादन भएका वस्तु<br> निकासी गर्दा निकासीकर्ताले विदेशी मुद्रा प्राप्तिको कागजात तत्काल पेस गर्न नसक्ने<br> अवस्था भएमा त्यस्तो कागजात पछि पेस गर्ने सर्तमा निकासी गर्न दिइनेछ। </div><div class="content-paragraph"> निकासीकर्ताले निकासी गरेको छ महिनाभित्र विदेशी मुद्रा भुक्तानी प्राप्तिको कागजात वा<br> निकासी भएको वस्तु फिर्ता आएको भए सोको प्रमाण पेस गर्नु पर्नेछ। त्यस्तो अवधिभित्र<br> भुक्तानीको कागजात वा निकासी भएको वस्तु फिर्ता आएको प्रमाण पेस नगरेमा भन्सार<br> अधिकृतले विदेशी विनिमय सम्बन्धी प्रचलित कानून बमोजिम कारबाहीका लागि<br> सम्बन्धित निकायमा लेखी पठाउनु पर्नेछ। </div></body></html>