<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719992619_57_part1_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.no-margin { margin: 0; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .line-item { display: flex; justify-content: space-between; align-items: baseline; margin: 5px 0; line-height: 1.7; padding-left: 20px; } .line-item-number { flex-shrink: 0; padding-right: 10px; font-size: 14px; } .line-item-text { flex-grow: 1; text-align: left; font-size: 14px; } .line-item-date { flex-shrink: 0; text-align: right; font-size: 14px; margin-left: 20px; } .numbered-section { margin-left: 0; margin-bottom: 10px; line-height: 1.7; font-size: 14px; } .numbered-section-title { font-weight: 600; text-decoration: underline; display: inline-block; margin-right: 5px; min-width: 120px; /* Adjust as needed */ } .indent-1 { padding-left: 20px; } .indent-2 { padding-left: 40px; } .indent-3 { padding-left: 60px; } .footnote { font-size: 12px; margin-top: 30px; line-height: 1.5; padding-left: 10px; } .footnote-item { margin-bottom: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="text-right">www.lawcommission.gov.np</div><div class="document-title">उच्च अदालत नियमावली, २०७३</div><div class="text-right">नेपाल राजपत्रमा प्रकाशित मिति</div><div class="text-right">२०७३/०६/१२</div><div class="bold content-paragraph no-margin">संशोधन</div><div class="line-item"><span class="line-item-number">१. उच्च अदालत (पहिलो संशोधन नियमावली), २०७५</span><span class="line-item-date">२०७५/०५/०१</span></div><div class="line-item"><span class="line-item-number">२. उच्च अदालत (दोस्रो संशोधन) नियमावली, २०७६</span><span class="line-item-date">२०७६/१२/०३</span></div><div class="line-item"><span class="line-item-number">३. उच्च अदालत (तेस्रो संशोधन) नियमावली, २०७८</span><span class="line-item-date">२०७८/०९/१९</span></div><div class="content-paragraph">न्याय प्रशासन ऐन, २०७३ को दफा ३६ ले दिएको अधिकार प्रयोग गरी सर्वोच्च अदालतले देहायका नियमहरू बनाएको छ।</div><div class="text-center bold">परिच्छेद-१</div><div class="text-center bold">प्रारम्भिक</div><div class="numbered-section"><span class="numbered-section-title">१. <span class="underline">संक्षिप्त नाम र प्रारम्भः</span></span> (१) यी नियमहरूको नाम “उच्च अदालत नियमावली, २०७३” रहेको छ। </div><div class="numbered-section indent-1"> (२) यस नियमावलीको परिच्छेद-१० सर्वोच्च अदालतले नेपाल राजपत्रमा सूचना प्रकाशित गरी तोकेको मितिदेखि र अन्य नियमहरू तुरुन्त प्रारम्भ हुनेछन्। </div><div class="numbered-section"><span class="numbered-section-title">२. <span class="underline">परिभाषाः</span></span> विषय वा प्रसङ्गले अर्को अर्थ नलागेमा यस नियमावलीमा,- </div><div class="numbered-section indent-1"> (क) “अदालत” भन्नाले उच्च अदालत सम्झनु पर्छ र सो शब्दले त्यस्तो अदालतको प्रादेशिक अधिकारक्षेत्रभित्रको अर्को इजलास वा अस्थायी इजलासलाई समेत जनाउँछ। </div><div class="numbered-section indent-1"> (ख) “ऐन” भन्नाले न्याय प्रशासन ऐन, २०७३ सम्झनु पर्छ। </div><div class="numbered-section indent-1"> (ग) “कानून व्यवसायी” भन्नाले नेपाल कानून व्यवसायी परिषद् ऐन, २०५० बमोजिमको कानून व्यवसायी सम्झनु पर्छ। </div><div class="numbered-section indent-1"> &alpha;(ग१) "कार्यतालिका" भन्नाले दतदिखि फैसला नभएसम्म गरिने मुद्दाको कारबाहीमा लाग्ने अधिकतम् दिन र मिति उल्लेख भएको कार्यहरूको क्रमबद्ध सूचीलाई सम्झनु पर्छ । </div><div class="numbered-section indent-1"> (घ) “न्यायाधीश” भन्नाले अदालतको न्यायाधीश सम्झनु पर्छ र सो शब्दले अदालतको मुख्य न्यायाधीशलाई समेत जनाउँछ । </div><div class="numbered-section indent-1"> (ङ) “पूर्ण बैठक (फुलकोर्ट)” भन्नाले मुद्दा मामिला हेरी इन्साफ गर्ने कामबाहेक अरु कामका लागि उच्च अदालतका मुख्य न्यायाधीश र उपस्थित भएसम्मका सबै न्यायाधीशहरूको बैठक सम्झनु पर्छ र सो शब्दले अर्को इजलास वा अस्थायी इजलासको मुख्य भई काम गर्ने न्यायाधीश र न्यायाधीशहरूको बैठकलाई समेत जनाउँछ। </div><div class="numbered-section indent-1"> &alpha;(ङ१) "फरक मुद्दा व्यवस्थापन" भन्नाले अदालतमा दर्ता हुने मुद्दाको कारबाही र किनारा गर्ने प्रयोजनको लागि विभिन्न मार्गसमूहमा राखी परिच्छेद-४क बमोजिम गरिने व्यवस्थापनलाई सम्झनु पर्छ। </div><div class="numbered-section indent-1"> &alpha;(ङ२) "मार्गसमूह" भन्नाले मुद्दाको कारबाही र किनारा गर्न नियम ३४क. बमोजिम गरिने मुद्दाको प्रकृति अनुसारको विभाजन सम्झनु पर्छ। </div><div class="numbered-section indent-1"> +(ङ३) "पेसी व्यवस्थापन समिति" भन्नाले नियम १६५क. बमोजिमको पेसी व्यवस्थापन समिति सम्झनु पर्छ। </div><div class="numbered-section indent-1"> (च) “मेलमिलाप” भन्नाले पक्षहरूले मेलमिलापकर्ताको सहयोगमा विवाद वा मुद्दाको निरुपण गर्न अपनाइने प्रक्रिया सम्झनु पर्छ। </div><div class="numbered-section indent-1"> (छ) “मेलमिलापकर्ता” भन्नाले पक्षहरूबीचको विवादमा मेलमिलाप गर्नका लागि गर्नका लागि उत्प्रेरित गर्न मेलमिलाप सम्बन्धी प्रचलित कानून बमोजिम नियुक्त मेलमिलापकर्ता सम्झनु पर्छ। </div><div class="numbered-section indent-1"> (ज) “मेलमिलाप सम्बन्धी कार्य गर्ने संस्था” भन्नाले मेलमिलाप सम्बन्धी कार्य गर्न मेलमिलाप परिषद्बाट स्वीकृति प्राप्त संस्था सम्झनु पर्छ। </div><div class="numbered-section indent-1"> (झ) “रजिस्ट्रार” भन्नाले उच्च अदालतको रजिस्ट्रार सम्झनु पर्छ र सो शब्दले उच्च अदालतको अर्को इजलास वा अस्थायी इजलासमा प्रशासकीय प्रमुखको रूपमा काम गर्न तोकिएको अधिकृतलाई समेत जनाउँछ। </div><div class="numbered-section indent-1"> (ञ) “वाणिज्य इजलास” भन्नाले प्रचलित कानून बमोजिम सर्वोच्च अदालतको परामर्शमा नेपाल सरकारले राजपत्रमा सूचना प्रकाशित गरी तोकिदिएको अदालतको इजलास सम्झनु पर्छ । </div><div class="numbered-section indent-1"> (ट) “संयुक्त इजलास” भन्नाले दुई वा दुईभन्दा बढी न्यायाधीशहरूको इजलास सम्झनु पर्छ । </div><div class="numbered-section"><span class="numbered-section-title">३. <span class="underline">अदालतको प्रशासकीय नियन्त्रणः</span></span> सर्वोच्च अदालतको सामान्य वा विशेष निर्देशनको अधीनमा रही अदालत, अदालतको अर्को इजलास, अस्थायी इजलास र मातहतका अदालतहरूको काम कारबाहीको नियन्त्रण गर्ने काम मुख्य न्यायाधीशको हुनेछ। </div><div class="numbered-section"><span class="numbered-section-title">४. <span class="underline">मुख्य न्यायाधीशको जिम्मेवारी र कर्तव्यः</span></span> (१) मुख्य न्यायाधीशले न्याय परिषद् ऐन, २०७३ को दफा ११ मा उल्लिखित खराब आचरण वा आचार संहिताको गम्भीर उल्लङ्घन र दफा १२ मा उल्लिखित न्यायाधीशले पदीय कर्तव्य इमान्दारीपूर्वक कर्तव्य पालना नगरेको विषय, बद्रियतपूर्वक काम गरेको र आचरण खराब रहेको विषयमा केही बुझिन आए वा देखिन आए तत्कालै त्यसको विवरण प्रधान न्यायाधीशसमक्ष पठाउनु पर्नेछ । </div><div class="numbered-section indent-1"> (२) मुख्य न्यायाधीशले अदालत र जिल्ला अदालतका न्यायाधीशको कार्य विवरणसम्बन्धी विवरण प्रत्येक महिना प्रधान न्यायाधीशसमक्ष पठाउनु पर्नेछ । </div><div class="numbered-section indent-1"> (३) अदालत र मातहत अदालतका अधिकृत कर्मचारीहरूको अनुशासनसम्बन्धी विषय, पदीय कर्तव्य इमान्दारीपूर्वक पालना नगरेको विषय र आचण खराब रहेको विषयमा आएका गुनासा, सिकायत एवम् देखिएका कमी कमजोरीका सम्बन्धमा मुख्य न्यायाधीशले आफ्नो तहबाट आवश्यक कदम चाली समाधान गर्ने र समाधान हुन नसक्ने वा गम्भीर प्रकृतिका विषयहरू देखिए तत्कालै त्यसको विवरण प्रधान न्यायाधीशसमक्ष पठाउनु पर्नेछ । </div><div class="numbered-section indent-1"> (४) नियम ३ बमोजिम आफ्नो र मातहत अदालतहरूको प्रशासनिक नियन्त्रण गर्ने कार्य वा उपनियम (१), (२) र (३) का विषयमा तत्काल गर्नुपर्ने कार्य नगरी वा चाल्नुपर्ने कदम नचाली अनुशासनहीनता बढ्न गएमा वा जनमानसमा त्यसबाट अदालतप्रति नकारात्मक धारणा बन्न गएमा त्यसको जवाफदेहिता मुख्य न्यायाधीशको हुनेछ । </div><div class="numbered-section indent-1"> (५) मुख्य न्यायाधीशसँग समन्वय कायम गरी आफू कार्यरत इजलास वा अस्थायी इजलासको मुख्य भई काम गर्ने न्यायाधीशले काम कर्तव्य निर्वाह गर्नु पर्नेछ। </div><div class="numbered-section"><span class="numbered-section-title">५. <span class="underline">पूर्ण बैठकमा पेस हुने विषयः</span></span> (१) नियम ३ मा जुनसुकै कुरा लेखिएको भए तापनि देहायका विषयहरू छलफलको लागि पूर्ण बैठक (फुलकोर्ट) मा पेस गरिनेछः- </div><div class="numbered-section indent-2"> (क) नयाँ व्यवस्था तथा नीतिसम्बन्धी कुराहरू, </div><div class="numbered-section indent-2"> (ख) न्याय प्रशासनसँग सम्बन्धित कानूनमा संशोधन गर्नुपर्ने देखिएका कुराहरू, </div><div class="numbered-section indent-2"> (ग) अदालतको वार्षिक प्रतिवेदन र मातहतका अदालतले गरेको काम कारबाहीको निरीक्षण सम्बन्धी प्रतिवेदन, </div><div class="numbered-section indent-2"> (घ) आफ्नो अदालत र मातहतका अदालतको आय व्ययको अनुमान सम्बन्धी विषय, </div><div class="numbered-section indent-2"> (ङ) न्यायाधीशले पूर्ण बैठकमा पेस गराउन चाहेको अदालतको प्रशासन वा व्यवस्थासँग सम्बन्धित अन्य कुनै विषय। </div><div class="numbered-section indent-1"> (२) पूर्ण बैठक (फुलकोर्ट) मा उच्च अदालत र त्यसको प्रादेशिक अधिकारक्षेत्रको अर्को इजलास वा अस्थायी इजलासको व्यवस्थापकीय तथा अन्य कुनै नीतिगत विषयमा छलफल वा निर्णय गर्नुपर्ने आवश्यक देखेमा मुख्य न्यायाधीशले अदालत, त्यस्तो अदालतको अर्को इजलास र अस्थायी इजलासका न्यायाधीशहरूलाई बैठकमा बोलाउन सक्नेछ। </div><div class="numbered-section"><span class="numbered-section-title">६. <span class="underline">पूर्ण बैठकको निर्णयः</span></span> छलफलका लागि पूर्ण बैठकसमक्ष पेस भएको कुनै पनि विषयमा बहुमतको निर्णय मान्य हुनेछ। मत बराबर भएमा मुख्य न्यायाधीश वा मुख्य भई काम गर्ने न्यायाधीशले निर्णयात्मक मत दिनेछ । </div><div class="numbered-section"><span class="numbered-section-title">७. <span class="underline">कार्यसूचीः</span></span> मुख्य न्यायाधीश वा मुख्य भई काम गर्ने न्यायाधीशको निर्देशनमा रजिस्ट्रारले पूर्ण बैठक हुने मिति र समय खुलाई छलफल हुने विषयको कार्यसूची साधारणतया चौबीस घण्टाअगावै सबै न्यायाधीशहरूलाई वितरण गर्नेछ। </div><div class="numbered-section"><span class="numbered-section-title">८. <span class="underline">निर्णयको अभिलेखः</span></span> रजिस्ट्रारले पूर्ण बैठकको सबै कारबाही र निर्णयको अभिलेख राख्नेछ र कुनै न्यायाधीशले हेर्न मागेमा सो अभिलेख देखाउनेछ। </div><div class="numbered-section"><span class="numbered-section-title">९. <span class="underline">कागजात पेस गर्ने:</span></span> (१) पूर्ण बैठकमा आवश्यक लिखतहरू पेस गर्ने र तत्सम्बन्धी लेखापढी गर्ने उत्तरदायित्व रजिस्ट्रारको हुनेछ। </div><div class="numbered-section indent-1"> (२) पूर्ण बैठकको निर्णयको प्रतिलिपि जानकारीको लागि रजिस्ट्रारले सात दिनभित्र प्रत्येक न्यायाधीशलाई दिनेछ। </div><div class="text-center bold">परिच्छेद-२</div><div class="text-center bold">अधिकारक्षेत्र सम्बन्धी व्यवस्था</div><div class="numbered-section"><span class="numbered-section-title">१०. <span class="underline">संयुक्त इजलासबाट हेरिने:</span></span> देहायका मुद्दा, निवेदनपत्र र प्रतिवेदनहरू अदालतको संयुक्त इजलासबाट हेरिने छन्- </div><div class="numbered-section indent-1"> (क) पुनरावेदनका रूपमा दर्ता भएका मुद्दाहरू, </div><div class="numbered-section indent-1"> (ख) साधक, </div><div class="numbered-section indent-1"> (ग) कारण देखाउने आदेश भइसकेपछि पेस हुने देहायका निवेदनपत्रहरूः- </div><div class="numbered-section indent-2"> (१) निषेधाज्ञा सम्बन्धी निवेदनपत्र, </div><div class="numbered-section indent-2"> (२) बन्दीप्रत्यक्षीकरण सम्बन्धी निवेदनपत्र, </div><div class="numbered-section indent-2"> (३) परमादेश सम्बन्धी निवेदनपत्र, </div><div class="numbered-section indent-2"> (४) उत्प्रेषण सम्बन्धी निवेदनपत्र, </div><div class="numbered-section indent-2"> (५) प्रतिषेध सम्बन्धी निवेदनपत्र र </div><div class="numbered-section indent-2"> (६) अधिकारपृच्छा सम्बन्धी निवेदनपत्र। </div><div class="numbered-section indent-1"> (घ) ऐनको दफा ८ को उपदफा (२) को खण्ड (ख) बमोजिम मातहत अदालतबाट झिकाइएको मुद्दा, </div><div class="numbered-section indent-1"> (ङ) अदालतको अवहेलना सम्बन्धी मुद्दा, </div><div class="numbered-section indent-1"> (च) संयुक्त इजलासबाट हेरिने मुद्दाको लगाउको मुद्दा, </div><div class="numbered-section indent-1"> (छ) संयुक्त इजलासमा पेस हुने मुद्दासँग सम्बन्धित निवेदनहरू, </div><div class="numbered-section indent-1"> (ज) मुद्दा मामिला तथा फैसला कार्यान्वयनसँग सम्बन्धित प्रतिवेदनहरू, </div><div class="numbered-section indent-1"> (झ) यो नियमावली प्रारम्भ हुँदाका बखत अदालतमा विचाराधीन रहेका करार ऐन, २०५६ को दफा ८७ अन्तर्गतका निवेदनहरु, </div><div class="numbered-section indent-1"> &#9633;(ञ) यस नियमावलीमा अन्य इजलासबाट हेरिने भनी तोकिए बाहेकका मुद्दा, निवेदन तथा प्रतिवेदन। </div><div class="numbered-section"><span class="numbered-section-title">११. <span class="underline">एक न्यायाधीशको इजलासबाट हेरिने:</span></span> देहायका मुद्दाहरू अदालतको एक न्यायाधीशको इजलासबाट हेरिने छन्- </div><div class="numbered-section indent-1"> (क) सङ्घीय कानून बमोजिम उच्च अदालतबाट शुरू कारबाही र किनारा हुने मुद्दा, </div><div class="numbered-section indent-1"> (ख) निवेदनपत्र दर्ता भई प्रत्यर्थीबाट लिखित जवाफ मगाउने आदेश भई नसकेका देहायका निवेदनहरूः- </div><div class="numbered-section indent-2"> (१) निषेधाज्ञा सम्बन्धी निवेदनपत्र, </div><div class="numbered-section indent-2"> (२) बन्दीप्रत्यक्षीकरण सम्बन्धी निवेदनपत्र, </div><div class="numbered-section indent-2"> (३) परमादेश सम्बन्धी निवेदनपत्र, </div><div class="numbered-section indent-2"> (४) उत्प्रेषण सम्बन्धी निवेदनपत्र, </div><div class="numbered-section indent-2"> (५) प्रतिषेध सम्बन्धी निवेदनपत्र र </div><div class="numbered-section indent-2"> (६) अधिकारपृच्छा सम्बन्धी निवेदनपत्र। </div><div class="numbered-section indent-1"> *(ग) मुलुकी देवानी कार्यविधि ऐन (संहिता), २०७४ को दफा १५७, मुलुकी फौजदारी कार्यविधि ऐन (संहिता), २०७४ को दफा ७३ र ७९ तथा ऐनको दफा १५ अन्तर्गत परेका निवेदनपत्रहरु, </div><div class="numbered-section indent-1"> (ग१) अभियुक्तको नाममा पक्राउ पूर्जी जारी गर्ने अनुमति सम्बन्धी निवेदन, </div><div class="numbered-section indent-1"> *(घ) मुलुकी देवानी कार्यविधि ऐन (संहिता), २०७४ को दफा ६५ बमोजिमको निवेदन, </div><div class="numbered-section indent-1"> (ङ) मुद्दा मामिलाको कारबाहीको सिलसिलामा रजिस्ट्रारले दिएको आदेशउपरको उजुरी, </div><div class="numbered-section indent-2"> तर संयुक्त इजलासमा पेस हुने मुद्दासँग सम्बन्धित रजिस्ट्रारले दिएको आदेशउपरको उजुरी संयुक्त इजलासबाट हेरिनेछ । </div><div class="numbered-section indent-1"> (च) यस नियमावलीमा अन्यथा व्यवस्था भएको वा रजिस्ट्रारको अधिकारक्षेत्रभित्रको निवेदनपत्रबाहेक अरु सबै निवेदनपत्रहरू। </div><div class="numbered-section"><span class="numbered-section-title">१२. <span class="underline">राय बाझिएमा तेस्रो न्यायाधीशको इजलासबाट हेरिनेः</span></span> (१) संयुक्त इजलासबाट हेरिने मुद्दा तथा प्रतिवेदनको सुनुवाइ गर्दा दुईजना न्यायाधीशहरूका बीच मतैक्य नभएमा दुई न्यायाधीशहरूको रायसहित सो मुद्दा वा प्रतिवेदन निर्णयार्थ तेस्रो न्यायाधीशसमक्ष पेस गरिनेछ । यसरी पेस भएपछि तेस्रो न्यायाधीशको रायबमोजिम कायम हुन आएको बहुमतको निर्णय अदालतको अन्तिम निर्णय मानिनेछ। </div><div class="numbered-section indent-1"> (२) उपनियम (१) बमोजिम तेस्रो न्यायाधीशसमक्ष पेस गर्दा पनि बहुमत कायम हुन नसकेमा तारिखमा रहेका पक्षहरूलाई तारिख तोकी सबै न्यायाधीशहरूको रायसहित सो मुद्दाको मिसिल निर्णयार्थ सर्वोच्च अदालतमा पठाउनु पर्नेछ । </div><div class="numbered-section"><span class="numbered-section-title">१३. <span class="underline">इजलासको गठनः</span></span> &#x2713; (१) यस नियमावली बमोजिम अदालतमा दर्ता भएका मुद्दाको सुनुवाइको लागि इजलास गठन र पेसी सूची निर्धारण गोला प्रक्रियाद्वारा हुनेछ। </div><div class="numbered-section indent-1"> (२) उपनियम (१) बमोजिमको इजलास गठन तथा पेसी व्यवस्थापन सम्बन्धी अन्य प्रकृया सर्वोच्च अदालतले बनाएको पेसी व्यवस्थापन सम्बन्धी निर्देशिकामा निर्धारण भएबमोजिम हुनेछ । </div><div class="numbered-section"><span class="numbered-section-title">१४. <span class="underline">रजिस्ट्रारको अधिकारः</span></span> यस नियमावलीमा अन्यत्र उल्लेख भएको काम, कर्तव्य र अधिकारका अतिरिक्त रजिस्ट्रारको काम, कर्तव्य र अधिकार देहायबमोजिम हुनेछः- </div><div class="numbered-section indent-1"> (क) प्रचलित कानूनबमोजिम दर्ता गर्नुपर्ने फिरादपत्र, उजुरी, पुनरावेदनपत्र, निवेदनपत्र इत्यादि जाँची दर्ता गर्ने र दर्ता गर्न नमिल्ने भए दरपीठ गरी फिर्ता गर्ने, </div><div class="numbered-section indent-1"> &alpha;(क१) मुद्दाको मार्गसमूह निर्धारणर परिवर्तन तथा कार्यतालिका निर्माण, प्रमाणीकरण, परिमार्जन, अनुगमन लगायत फरक मुद्दा व्यवस्थापनको कार्यान्वयनका सम्बन्धमा अन्य आवश्यक काम कारबाही गर्ने गराउने, </div><div class="numbered-section indent-1"> +(क२) अदालतको साप्ताहिक पेसी सूची तयार गरी प्रकाशन गर्ने र दैनिक पेसी सूची तयार गरी गोला प्रक्रियाको प्रयोजनको लागि न्यायाधीशहरूसमक्ष पेस गर्ने, </div><div class="numbered-section indent-1"> (ख) मुद्दामा पेस भएका लिखतहरू जाँची कानून बमोजिम प्रमाणित गर्ने, </div><div class="numbered-section indent-1"> (ग) मुद्दाका पक्ष र साक्षीहरूलाई समाह्वान, इतलायनामा, म्याद, सूचना वा आदेश बमोजिमको पक्राउ पूर्जी जारी गर्ने, तामेल भई आएको म्याद वा सूचना रीतपूर्वकको भए नभएको जाँची बेरीतको देखिए बदर गरी पुनः रीतपूर्वक तामेल गराउने, </div><div class="numbered-section indent-1"> (घ) अदालतको कार्यबोझको विचार गरी मुद्दा मामिलामा कानून बमोजिम तारिख तोक्न लगाउने, </div><div class="numbered-section indent-1"> (ङ) नियम ५८ को उपनियम (२) अन्तर्गत परेको निवेदनमा कानून बमोजिम निकासा दिने, </div><div class="numbered-section indent-1"> (च) *फाँटगत रुपमा तारिख किताब खडा गरी त्यसमा जनाउनु पर्ने कुरा उल्लेख गरी तारिख तोक्न लगाउने, </div><div class="numbered-section indent-1"> (छ) आफ्नो अधिकारक्षेत्रभित्र पर्ने कुनै निवेदनपत्र वा विषयसँग सम्बन्धित कुनै व्यक्तिलाई उपस्थित गराउने वा कुनै लिखत पेस गर्न लगाउने, </div><div class="numbered-section indent-1"> (ज) तल्लो अड्डा वा अदालतबाट प्रमाण लगाइएको मिसिल कागजहरू मिसिलमा संलग्न छ वा छैन हेरी वा हेर्न लगाई संलग्न नभए सम्बन्धित अदालतबाट झिकाई संलग्न गराउने, </div><div class="numbered-section indent-1"> (झ) म्याद तारिख थामिपाऊँ वा मुलुकी देवानी (संहिता) ऐन, २०७४ को दफा २३० बमोजिम सम्पत्तिको आयस्ता रोक्का गरिपाऊँ भनी मुद्दाको कुनै पक्षको निवेदनपत्र परेमा कानून बमोजिम आदेश दिने, </div><div class="numbered-section indent-1"> *(ञ) मुलुकी देवानी (संहिता) ऐन, २०७४ को दफा १५६ को उपदफा (१), मुलुकी फौजदारी कार्यविधि नियमावली, २०७५ को नियम ९२ बमोजिम अन्तरकालिन आदेश जारी गरिपाउँ भन्ने निवेदनउपर कानूनबमोजिम निकासा दिने, </div><div class="numbered-section indent-1"> (ट) मुद्दा मुलतबी राखिपाऊँ वा मुलतबी जगाई पाऊँ भन्ने माग गरी पर्न आएको निवेदनपत्र सम्बन्धित इजलाससमक्ष पेस गर्ने, </div><div class="numbered-section indent-1"> (ठ) कानून बमोजिम वारिस लिने, मुद्दा सकार गराउने र तत्सम्बन्धी अन्य अधिकार प्रयोग गर्ने, </div><div class="numbered-section indent-1"> (ड) कानून बमोजिम धरौट वा जमानत लिने, </div><div class="numbered-section indent-1"> (ढ) कानून बमोजिम लिनुपर्ने कोर्ट फी वा अन्य दस्तुर लिने वा लिन लगाउने, </div><div class="numbered-section indent-1"> (ण) सर्वोच्च अदालतमा साधक जाहेर गर्ने निर्णय भएको वा सर्वोच्च अदालतमा पुनरावेदन परेको मुद्दाको मिसिल र प्रमाणको मिसिल सर्वोच्च अदालतमा पठाउने, </div><div class="numbered-section indent-1"> (त) सर्वोच्च अदालत वा अन्य अड्डा अदालतबाट मिसिल वा कुनै लिखतको माग भएकामा सम्बन्धित मिसिल, प्रमाण मिसिल वा लिखत सर्वोच्च अदालत वा अन्य अड्डा अदालतमा पठाउने वा पठाउन लगाउने, </div><div class="numbered-section indent-1"> (थ) अदालतमा बुझाउनु पर्ने जरिबाना वा दस्तुर बुझाउन बाँकी भएको वा फैसला बमोजिम कैद भएकोमा कैदमा नबसेको वा कानून बमोजिम सो बापत धरौट वा जमानत नदिएको व्यक्तिलाई सबै वा कुनै लिखतको सक्कल वा नक्कल दिन उपयुक्त नसम्झेमा सो अनुसार आदेश दिने, </div><div class="numbered-section indent-1"> (द) अदालतमा भएको कुनै मिसिल वा लिखतको निरीक्षण गर्न दिने, </div><div class="numbered-section indent-1"> (ध) लिखतको नक्कल दिने, </div><div class="numbered-section indent-1"> (न) कानून व्यवसायीको वकालतनामा लिने, </div><div class="numbered-section indent-1"> (प) इजलासबाट भएको आदेश बमोजिमको काम कारबाही चाँडो कार्यान्वयन गर्ने र गर्न लगाउने, </div><div class="numbered-section indent-1"> (फ) अदालतमा भएका मिसिल वा स्रेस्ताहरूसँग सम्बन्धित विषयमा लेखापढी गर्ने, </div><div class="numbered-section indent-1"> (ब) महिनामा दुईपटक अदालतका विभिन्न शाखाका प्रमुखहरू र इजलास अधिकृतहरूलाई सामेल गराई बैठक गर्ने र भए गरिएका काम कारबाही र देखा परेका कठिनाइहरूको समीक्षा गरी समाधान पत्ता लगाई त्यसको अभिलेख राख्ने, </div><div class="numbered-section indent-1"> (भ) अदालतमा सूचना प्रविधिको प्रयोग सम्बन्धमा आवश्यक कार्य गर्ने गराउने, </div><div class="numbered-section indent-1"> *(म) मुलुकी देवानी कार्यविधि (संहिता) ऐन, २०७४ को दफा ५३, ५४ र ९१ अन्तर्गत परेका अनुमति सम्बन्धी निबेदन तथा मुलुकी फौजदारी कार्यविधि (संहिता) ऐन, २०७४ को दफा १३७ अन्तर्गत परेका निवेदनपत्रहरूमा आवश्यक निकासा दिने, </div><div class="numbered-section indent-1"> (य) आफ्नो अदालतमा कार्यरत कर्मचारीहरूको व्यवस्थापन र काम कारबाहीको अनुगमन गरी उचित निर्देशन दिने। </div><div class="content-paragraph">तर उच्च अदालतको रजिस्ट्रारले आपूm कार्यरत उच्च अदालत, त्यस्तो अदालतको अर्को इजलास वा अस्थायी इजलास र मातहत जिल्ला अदालतका राजपत्र अनङ्कित कर्मचारीहरुको कानून बमोजिम काज, सरुवा तथा विभागीय कारबाही गर्ने वा विभागीय कारबाहीको लागि सिफारिस गर्न सक्नेछ ।</div><div class="numbered-section"><span class="numbered-section-title">१५. <span class="underline">उपरजिस्ट्रारको काम, कर्तव्य र अधिकारः</span></span> यस नियमावलीमा अन्यत्र उल्लेख भएको काम, कर्तव्य र अधिकारका अतिरिक्त उपरजिस्ट्रारको काम, कर्तव्य र अधिकार देहाय बमोजिम हुनेछः- </div><div class="numbered-section indent-1"> (क) रजिस्ट्रारले अधिकार प्रत्यायोजन गरी तोकिदिएका कामहरू गर्ने, </div><div class="numbered-section indent-1"> (ख) अदालतको काम सुचारु रूपले चलाउन रजिस्ट्रारलाई सहयोग गर्ने, र </div><div class="numbered-section indent-1"> (ग) रजिस्ट्रार अनुपस्थितिमा निजको अधिकार प्रयोग गर्ने। </div><div class="numbered-section"><span class="numbered-section-title">&alpha;१५क. <span class="underline">सुपरीवेक्षकको काम, कर्तव्य र अधिकारः</span></span> (१) रजिष्ट्रारले अदालतमा कार्यरत कुनै अधिकृतलाई सुपरीवेक्षकको काम गर्ने गरी तोक्न सक्नेछ। </div><div class="numbered-section indent-1"> (२) यस नियमावलीमा अन्यत्र उल्लेख भए बाहेक सुपरीवेक्षकको काम, कर्तव्य र अधिकार देहायबमोजिम हुनेछः </div><div class="numbered-section indent-2"> (क) अदालतका चालु मिसिलमा आन्तरिक निरीक्षण गरीसमयमै अङ्ग पुऱ्याउने, </div><div class="numbered-section indent-2"> (ख) अदालतका चालु मिसिलमा भएका आदेशहरू यथाशीघ्र कार्यान्वयन गर्ने गराउने, </div><div class="numbered-section indent-2"> (ग) मुद्दामा कार्यतालिका बमोजिम काम भए नभएको अनुगमन गरी सम्बन्धित कर्मचारीलाई आवश्यकनिर्देशन दिने, </div><div class="numbered-section indent-2"> (घ) कार्यतालिकामा निर्धारित समयसीमा नाघ्न लागेका मुद्दाहरू पहिचान गरी सो को जानकारी रजिष्ट्रारलाई दिई प्राप्त निर्देशन बमोजिम तोकिएको समयभित्रै कार्य सम्पन्न गर्ने, </div><div class="numbered-section indent-2"> (ङ) मुद्दाको मार्गसमूह परिवर्तन गर्नु पर्ने देखिएमा रजिष्ट्रार समक्ष पेश गर्ने, </div><div class="numbered-section indent-2"> (च) अदालतको काम सुचारु रूपले चलाउन रजिष्ट्रारलाई सहयोग गर्ने। </div><div class="numbered-section"><span class="numbered-section-title">१६. <span class="underline">इजलास अधिकृतको काम, कर्तव्यः</span></span> यस नियमावलीमा अन्यत्र उल्लेख भएको काम, कर्तव्यको अतिरिक्त इजलास अधिकृतको काम र कर्तव्य देहाय बमोजिम हुनेछः- </div><div class="numbered-section indent-1"> (क) इजलासमा पेस हुने मुद्दाको मिसिलहरू जिम्मा लिई इजलासमा मुद्दा सुनाउने, र </div><div class="numbered-section indent-1"> (ख) सुनवाई भएको मुद्दाको फैसला वा आदेश तयार गर्ने कार्यमा न्यायाधीशलाई सहयोग गर्ने। </div><div class="numbered-section"><span class="numbered-section-title">१७. <span class="underline">शाखा अधिकृतको काम, कर्तव्यः</span></span> यस नियमावलीमा अन्यत्र उल्लेख भएको काम, कर्तव्यको अतिरिक्त शाखा अधिकृतको काम, कर्तव्य देहाय बमोजिम हुनेछः- </div><div class="numbered-section indent-1"> (क) आफूलाई काम गर्न तोकिएको शाखामा मातहत कर्मचारीहरूबाट हुने काम कारबाहीको प्रत्यक्ष निरीक्षण, नियन्त्रण, अनुगमन गरी आफू कार्यरत शाखाको काम कारबाहीप्रति जवाफदेही हुने, </div><div class="numbered-section indent-1"> (ख) रजिस्ट्रारले अधिकार प्रत्यायोजन गरी तोकिदिएको कामहरू गर्ने, र </div><div class="numbered-section indent-1"> (ग) अदालतको काम सुचारु रूपले चलाउन रजिस्ट्रारलाई सहयोग गर्ने। </div><div class="numbered-section"><span class="numbered-section-title">१८. <span class="underline">अन्य कर्मचारीहरूको काम, कर्तव्य:</span></span> आफूलाई काम गर्न खटाइएको शाखामा नियमित रूपमा गर्नुपर्ने कामका अतिरिक्त माथिल्लो अधिकारी वा शाखा प्रमुख वा रजिस्ट्रारबाट तोकिदिए बमोजिमको कामहरू गर्नु अन्य कर्मचारीको कर्तव्य हुनेछ। </div><div class="numbered-section"><span class="numbered-section-title">&alpha;१८क. <span class="underline">फाँटवालाको काम, कर्तव्यः</span></span> प्रचलित कानूनमा र यस नियमावलीका अन्यत्र उल्लेख भएको काम कर्तव्यको अतिरिक्त फाँटवालाको काम र कर्तव्य देहाय बमोजिम हुनेछः- </div><div class="numbered-section indent-1"> (क) मुद्दामा तोकिएको मार्गसमूहबमोजिमको विवरण सफ्टवेयरमा प्रविष्ट गरी प्रमाणित कार्यतालिकामा पक्षहरूको सहीछाप गराई मिसिल संलग्न राख्ने र सोको एकप्रति सम्बन्धित पक्षलाई उपलब्ध गराउने । </div><div class="numbered-section indent-1"> (ख) मुद्दामा तोकिएको मार्गसमूह परिवर्तन वा कार्यतालिका परिमार्जन गर्नु पर्ने देखिएमा सुपरीवेक्षक मार्फत रजिष्ट्रार समक्ष पेश गर्ने लगायतका अन्य आवश्यक कार्यहरू गर्ने। </div><div class="numbered-section indent-1"> (ग) मुद्दामा निर्धारित कार्यतालिका अनुसार कार्य सम्पन्न गर्ने। </div><div class="numbered-section"><span class="numbered-section-title">१९. <span class="underline">काम, कारबाहीको उत्तरदायित्व र जवाफदेहीताः</span></span> (१) यस नियमावली अन्तर्गत काम, कर्तव्य र अधिकार तोकिएका कर्मचारीहरू आफूले गरेको काम कारबाहीको लागि आफ्नो निकटस्थ माथिल्लो अधिकारीप्रति जवाफदेही हुनेछन् र आफूले गरेको सम्पूर्ण कामको पूर्ण उत्तरदायित्व निजमा रहनेछ । </div><div class="numbered-section indent-1"> (२) यस नियमावली बमोजिम अधिकार प्राप्त अधिकारीले दिएको आदेश वा निर्देशन पालन नगर्ने वा तोकेको काम नगर्ने कर्मचारीउपर त्यस्ता आदेश निर्देशन दिने वा काम तोक्ने अधिकारीले आवश्यक विभागीय कारबाही गर्न सिफारिस गर्न सक्नेछ र त्यस्तो पालना नगरेको देखिएमा प्रचलित कानून बमोजिम विभागीय कारबाही हुनेछ। </div><div class="numbered-section"><span class="numbered-section-title">२०. <span class="underline">उजुरी दिन सक्नेः</span></span> मुद्दा मामिलाको कारबाहीको सिलसिलामा रजिस्ट्रारले दिएका आदेशमा चित्त नबुझ्ने पक्षले आदेश दिएको मितिले पन्ध्र दिनभित्र इजलाससमक्ष उजुरी दिन सक्नेछ । </div><div class="numbered-section"><span class="numbered-section-title">२१. <span class="underline">प्रशासकीय जिम्मेवारीः</span></span> मुख्य न्यायाधीश तथा मुख्य भई काम गर्ने न्यायाधीशको निर्देशनमा रही अदालतको प्रशासन सम्बन्धी कामको जिम्मेवारी रजिस्ट्रारको हुनेछ। </div><div class="numbered-section"><span class="numbered-section-title">२२. <span class="underline">अधिकार प्रत्यायोजन:</span></span> रजिस्ट्रारले आफूलाई प्राप्त अधिकार मध्ये पेसी सूची तयार गर्ने बाहेकको अन्य अधिकार आफू मातहतको कुनै कर्मचारीलाई प्रत्यायोजन गर्न सक्नेछ। </div><div class="text-center bold">परिच्छेद-३</div><div class="text-center bold">अदालतमा दर्ता हुने लिखतमा पुऱ्याउनु पर्ने रीत सम्बन्धी सामान्य कुराहरू</div><div class="numbered-section"><span class="numbered-section-title">२३. <span class="underline">लिखतहरूमा पुऱ्याउनु पर्ने सामान्य रीतः</span></span> (१) अदालतमा दर्ता गर्न ल्याएको फिरादपत्र, प्रतिउत्तरपत्र, पुनरावेदनपत्र, मुद्दाको रूपमा कारबाही हुने निवेदनपत्र, लिखित जवाफ र अन्य निवेदनपत्रहरू (यसपछि यस परिच्छेदमा “लिखत” भनिएको) मा,- </div><div class="numbered-section indent-1"> (क) फुलस्केप आकारको नेपाली सादा कागजमा पहिलो पृष्ठमा शिरतर्फ दश सेन्टिमिटर छोडी र प्रत्येक पृष्ठमा बायाँतर्फ पाँच सेन्टिमिटर किनारा छोडी एक पृष्ठमा बत्तीस पक्तिमा नबढाई कागजको एकपट्टि मात्र पक्की कालो मसीले लेखिएको, टाइप गरिएको वा मुद्रण गरिएको हुनु पर्छ। </div><div class="numbered-section indent-1"> (ख) दर्ता गर्न ल्याउने व्यक्तिको नाम, थर, उमेर, ठेगाना (थाहा भएसम्म इमेल, फ्याक्स, मोबाइल नं., विद्युतीय माध्यमको ठेगाना समेत) र घर नम्बर तथा प्रत्यर्थीको नाम, थर, उमेर, ठेगाना, (थाहा भएसम्म इमेल, फ्याक्स लगायतका विद्युतीय माध्यमको ठेगाना समेत) र घर नं. एवम् निज कुनै कार्यालय वा संस्थामा कार्यरत भएमा त्यस्तो कार्यालय वा संस्थाको नाम, ठेगाना, निजको पद तथा उमेर र बाबुको नाम पनि उल्लेख हुनु पर्छ। </div><div class="numbered-section indent-1"> (ग) दर्ता गर्न ल्याउने व्यक्तिले प्रत्येक पृष्ठमा पूरा वा छोटकरी दस्तखत गरी अन्त्यमा बुझिने गरी पूरा दस्तखत गरेको हुनुपर्छ। त्यस्तो व्यक्ति लेख्न नजान्ने भए दस्तखतको सट्टा ल्याप्चे सहीछाप गरेको हुनुपर्छ। एकजनाभन्दा बढी भएमा त्यस्तो प्रत्येक व्यक्तिले दस्तखत वा ल्याप्चे सहीछाप गरेको हुनुपर्छ । </div><div class="numbered-section indent-1"> (घ) कुनै कानून व्यवसायीले लिखतको मस्यौदा गरेको भए त्यसको बायाँपट्टि किनारामा निजले मस्यौदा गरेको भनी र लिखत दर्ता गर्न ल्याउने व्यक्तिबाहेक अरुले मस्यौदा गरेकोमा “यो लिखतको मस्यौदा मैले गरेका हुँ, मैले घुस, किर्ते, जालसाजीमा सजाय पाएको छैन साथै कुनै अदालत वा निकायबाट भएको कैद र जरिबाना तिर्न बुझाउन बाँकी छैन” भनी आफ्नो पूरा नाम, थर, ठेगाना उल्लेख गरी लिखतको प्रत्येक पृष्ठको बायाँ किनारामा त्यस्तो मस्यौदा गर्ने व्यक्तिले दस्तखत गरेको हुनु पर्छ । </div><div class="numbered-section indent-1"> (ङ) लिखतको आखिरी प्रकरणमा “यसमा लेखिएको ब्यहोरा ठीक साँचो छ, झुठा ठहरे कानून बमोजिम सहुँला बुझाउँला” भन्ने वाक्य रहेको हुनु पर्छ। </div><div class="numbered-section indent-1"> (च) खण्ड (ङ) मा उल्लिखित वाक्यमुनि दायाँ किनारमा लिखत दर्ता गर्न ल्याउने व्यक्तिले दस्तखत गर्नुपर्छ र त्यसको मुनि लिखत दर्ता गर्न ल्याएको साल, महिना, मिति र बार उल्लेख गर्नु पर्छ। </div><div class="numbered-section indent-1"> (२) लिखतमा विषयहरू सिलसिलेवार रूपमा प्रकरण छुट्याई उचित र संयमपूर्ण भाषामा लेखिएको हुनु पर्छ। </div><div class="numbered-section indent-1"> (३) लिखतको पेटबोलीमा परेका प्रत्येक व्यक्तिको नाम, थर, ठेगाना र अन्य आवश्यक परिचयात्मक विवरण हुनु पर्छ। </div><div class="numbered-section indent-1"> (४) लिखतमा उल्लिखित प्रत्येक ठाउँको पूरा विवरण हुनु पर्छ। </div><div class="numbered-section indent-1"> (५) लिखत दर्ता गर्न ल्याउने वा अदालतमा कागज गर्न आउने कुनै पनि व्यक्तिले आफ्नो नाम, थर, वतन यकिन खुलेको नागरिकता वा अन्य कुनै प्रमाण पेस गर्नु पर्नेछ । </div><div class="content-paragraph indent-1">तर त्यस सम्बन्धी प्रमाण एकपटक पहिले पेस भई मिसिल संलग्न रहेको अवस्थामा पटक-पटक पेस गर्नु पर्ने छैन।</div><div class="numbered-section"><span class="numbered-section-title">२४. <span class="underline">रजिस्ट्रार वा निजले अधिकार दिएको अधिकारीसमक्ष लिखत पेस पर्नुपर्नेः</span></span> अदालतमा दर्ता गर्न ल्याएको लिखत र उपलब्ध भएसम्म त्यसको विद्युतीय प्रति रजिस्ट्रार वा निजले अधिकार दिएको अदालतको अन्य अधिकारीसमक्ष पेस गर्नु पर्छ । </div><div class="numbered-section"><span class="numbered-section-title">२५. <span class="underline">लिखत दर्ता र दरपीठ:</span></span> (१) अदालतमा दर्ता गर्न ल्याएको लिखत कानून बमोजिम दर्ता हुनेमा दर्ता किताबमा लिखत दर्ता गर्न ल्याउनेको सहीछाप गराई त्यसको दर्ता नं. र मिति जनाई दर्ता गर्न ल्याउने व्यक्तिलाई निस्सा दिनुपर्छ। तारिखमा रहने व्यक्तिलाई तारिख मात्र दिए हुन्छ । </div><div class="numbered-section indent-1"> *(२) रीत नपुगेकोमा प्रचलित कानून बमोजिम कुनै अवधि तोकेको भए सो अवधि भित्र र अवधि नतोकेको भए तीन दिन भित्र यो रीत पुऱ्याई ल्याउनु भनी लिखतको पहिलो पृष्ठमा लेखी रजिस्ट्रार वा निजले अधिकार सुम्पेको अधिकारीको दस्तखत र अदालतको छाप लगाई फिर्ता दिनु पर्नेछ । </div><div class="numbered-section indent-1"> (३) हदम्याद वा म्याद गुजारी दर्ता गर्न ल्याएको लिखत वा अदालतले हेर्न नपर्ने वा नहुने लिखत वा कानून विपरीत देखिएको लिखतको हकमा दर्ता गर्न नमिल्ने मनासिब कारण भए लिखतको पहिलो पृष्ठको पछाडिपट्टिको शिरमा, “यो लिखत दरपीठ गरिएको छ” भन्ने सम्मको ब्यहोरा जनाई रजिस्ट्रारको दस्तखत र अदालतको छाप लगाई छुट्टै कागजमा दरपीठ गर्नुपर्ने आधार र कारण उल्लेख गरी सोमा समेत रजिस्ट्रारको दस्तखत र अदालतको छाप लगाई एकप्रति सम्बन्धित पक्षलाई फिर्ता दिनुपर्छ र त्यस्तो लिखतको एक प्रति अदालतमा राखु पर्छ। </div><div class="numbered-section"><span class="numbered-section-title">२६. <span class="underline">लिखतसाथ पेस हुने प्रमाणः</span></span> लिखतसाथ पेस हुनुपर्ने प्रत्येक लिखत प्रमाणको सक्कल र नक्कल साथै पेस गर्नुपर्छ। प्रचलित कानून बमोजिम त्यस्तो सक्कल वा नक्कलमा पेस भएको ब्यहोरा जनाउनु पर्ने भए सो समेत जनाई सम्बन्धित मिसिलमा राखुपर्छ। रजिस्ट्रारको आदेशबेगर त्यस्तो सक्कल लिखत फिर्ता दिइने छैन। </div><div class="numbered-section"><span class="numbered-section-title">२७. <span class="underline">लिखत संशोधनः</span></span> अदालतमा दर्ता भैसकेको लिखतमा लेख, टाइप वा मुद्रणको सामान्य त्रुटि सच्याउनका लागि त्यस्तो लिखत पेस गर्ने व्यक्तिले निवेदन दिएमा अदालतले त्यस्तो निवेदनलाई नै लिखतको पूरकको रूपमा मिसिल सामेल गर्ने आदेश दिन सक्नेछ। </div><div class="content-paragraph indent-1">तर त्यस्तो लिखतमा परेको जुन कुरा सच्याउनका लागि निवेदन परेको छ त्यसबाट मुद्दाको सम्पूर्ण कारबाही र इन्साफमा असर पर्न सक्ने देखेमा अदालतले त्यस्तो निवेदनलाई पूरकको रूपमा स्वीकार नगर्ने आदेश दिन सक्नेछ।</div><div class="numbered-section"><span class="numbered-section-title">२८. <span class="underline">दर्ता दस्तुरः</span></span> यस नियमावली वा अन्य प्रचलित कानूनमा कुनै लिखत दर्ता गर्न कुनै दस्तुर नलाग्ने भनी लेखिएकोमा दस्तुर लाग्ने छैन, यति दस्तुर लाग्छ भनी उल्लेख भएकोमा सो बमोजिमको दस्तुर नबुझाएमा लिखत दर्ता हुने छैन। </div><div class="text-center bold">परिच्छेद-४</div><div class="text-center bold">निवेदनपत्र सम्बन्धी विशेष व्यवस्था</div><div class="numbered-section"><span class="numbered-section-title">२९. <span class="underline">निवेदनपत्रमा खुलाउनु पर्ने कुराः</span></span> (१) नियम २३ मा उल्लिखित विषयहरूका अतिरिक्त मुद्दासंग सम्बन्धित प्रत्येक निवेदनपत्रमा देहायका कुराहरू छोटकरीमा स्पष्ट लेखिएको हुनु पर्छः- </div><div class="numbered-section indent-1"> (क) मुद्दाको नाम, मुद्दा परेको साल र मुद्दाको नं., </div><div class="numbered-section indent-1"> (ख) निवेदनपत्रको विषय, माग गरेको कुरा, त्यसको कारण र आधार तथा सम्बद्व कानून, र </div><div class="numbered-section indent-1"> (ग) अन्य आवश्यक कुराहरू । </div><div class="numbered-section indent-1"> (२) कुनै अन्तरकालीन आदेशको लागि दिएको निवेदनपत्रमा निवेदकले आफ्नो विश्वासको कुनै कुरा उल्लेख गरेकामा निजले विश्वास गरेको कुरा र त्यस सम्बन्धी देहायका विवरण वा आधार उल्लेख गर्नु पर्छः </div><div class="numbered-section indent-2"> (क) अरु कसैसँग बुझेर उल्लेख गरेको रहेछ भने त्यस्तो व्यक्तिको नियम ३२ बमोजिमको विवरण, र </div><div class="numbered-section indent-2"> (ख) कुनै लिखतको नक्कलका आधारमा उल्लेख गरेको रहेछ भने सो लिखत वा लिखतको नक्कल पाएको ठाउँ वा तरिका र त्यस्तो कुराको सत्यतामा आफ्नो विश्वासको आधार। </div><div class="numbered-section indent-1"> (३) कुनै अड्डा वा अदालतमा भएको कुनै मिसिल वा लिखत झिकाइ पाऊँ भन्ने निवेदनपत्रमा यथासम्भव देहायका कुराहरू पनि खुलाउनु पर्छः- </div><div class="numbered-section indent-2"> (क) मिसिल वा लिखत भएको अड्डा वा अदालतको नाम र ठेगाना, </div><div class="numbered-section indent-2"> (ख) लिखत सामेल रहेको मुद्दाको नं. र नाम, </div><div class="numbered-section indent-2"> (ग) लिखतको मिति, </div><div class="numbered-section indent-2"> (घ) लिखत लेखिएको भाषा र विषय, </div><div class="numbered-section indent-2"> (ङ) मिसिल वा लिखत कुन तथ्यको पुष्ट्याई वा खण्डनको लागि आवश्यक र प्रमाणको रूपमा ग्राह्य छ भन्ने कुरा, र </div><div class="numbered-section indent-2"> (च) मिसिल वा लिखतको अन्य परिचयात्मक विवरण। </div><div class="numbered-section indent-1"> (४) फैसलाको कार्यान्वयन स्थगित राखिपाऊँ भन्ने निवेदनपत्रमा निवेदकले लिएको दाबीलाई पुष्ट्याई गर्ने आवश्यक लिखतहरू संलग्न हुनुको साथै देहायका कुराहरू पनि खुलाइएको हुनुपर्छः- </div><div class="numbered-section indent-2"> (क) जुन फैसला बमोजिम हुने कारबाहीलाई स्थगित राखिपाऊँ भनेको छ सो फैसलाको मिति, </div><div class="numbered-section indent-2"> (ख) लिलाम बिक्री गर्ने आदेश भएको भए सो आदेशको मिति, </div><div class="numbered-section indent-2"> (ग) लिलाम बिक्री गर्ने तारिख मुकरर भएको भए सो तारिख, र </div><div class="numbered-section indent-2"> (घ) निवेदनपत्रमा लेखिएको विषयमा अदालतलाई विश्वास दिलाउन सकिने तथ्यहरू । </div><div class="numbered-section indent-1"> (५) धरौटी वा जमानतको लागि दिइने निवेदनपत्रसाथ धरौटी र जमानी सम्बन्धमा सर्वोच्च अदालतबाट कुनै कार्यविधि वा निर्देशिका जारी भएको रहेछ भने त्यसमा उल्लिखित कागज प्रमाण वा अन्य आवश्यक लिखत पनि संलग्न गरेको हुनुपर्छ । </div><div class="numbered-section"><span class="numbered-section-title">३०. <span class="underline">पहिलो निवेदनपत्रको उल्लेख:</span></span> पहिले कुनै विषयमा निवेदनपत्र दिएकोमा पछि फेरि सोही ब्यहोराको वा समान उद्देश्यलाई लिएर निवेदनपत्र दिनु परेमा पहिले निवेदनपत्रमा उल्लेख गरेको कुरा र त्यसमा भएको आदेशसमेत स्पष्ट रूपले उल्लेख गर्नु पर्छ। </div><div class="numbered-section"><span class="numbered-section-title">३१. <span class="underline">समानान्तर अधिकारक्षेत्र प्रयोग गरी उपचार माग गरे नगरेको कुरा खुलाउनेः</span></span> (१) बन्दी प्रत्यक्षीकरण, परमादेश, उत्प्रेषण, प्रतिषेध र अधिकारपृच्छा जस्ता सर्वोच्च अदालत र उच्च अदालतको समानान्तर अधिकारक्षेत्र अन्तर्गत पर्ने विषयमा निवेदन दिँदा वा लिँदा सो विषयमा कानूनी उपचारको लागि सर्वोच्च अदालतमा कुनै निवेदन दिएको वा कानूनी कारबाही चलाएको छ छैन भन्ने ब्यहोरास्पष्ट खुलाउनु पर्छ। </div><div class="numbered-section indent-1"> (२) उच्च अदालत र जिल्ला अदालतको समानान्तर अधिकारक्षेत्रमा पर्ने बन्दी प्रत्यक्षीकरण र निषेधाज्ञाको निवेदन दिँदा वा लिँदा सो विषयमा जिल्ला अदालतमा कुनै निवेदन दिएको वा कानूनी कारबाही चलाएको छ, छैन भन्ने ब्यहोरास्पष्ट खुलाउनु पर्छ। </div><div class="numbered-section indent-1"> (३) उपनियम (१) वा (२) मा उल्लिखित विषय बाहेक अन्य कुनै प्रकारको निवेदन दिँदा वा लिँदा सोही विषयमा पहिले कुनै निवेदन दिई कारबाही चले, नचलेको र कारबाही चलेको भए त्यसको अवस्था एवम् परिणामको बारेका पनि निवेदनमा स्पष्ट खुलाउनु पर्छ । </div><div class="numbered-section indent-1"> (४) उपनियम (१), (२) वा (३) बमोजिम खुलाइएको विवरण पछि मुद्दा कारबाही गर्दै जाँदा झुठा वा गलत देखिन आएमा त्यस्तो निवेदन खारेज गर्न सकिनेछ। </div><div class="numbered-section"><span class="numbered-section-title">३२. <span class="underline">पेटबोलीमा उल्लेख भएको व्यक्ति:</span></span> निवेदनपत्रको पेटबोलीमा परेको प्रत्येक व्यक्तिलाई सजिलैसँग सनाखत गर्न सकिने गरी निजको नाम, थर र ठेगाना खुलाएको हुनु पर्छ। सनाखत गर्न आवश्यक पर्ने भए अरु आवश्यक विवरण पनि खुलेको हुनु पर्छ। </div><div class="numbered-section"><span class="numbered-section-title">३३. <span class="underline">निवेदनपत्रमा लेखिएको स्थानः</span></span> निवेदनपत्रमा उल्लेख भएको प्रत्येक ठाउँ वा स्थान ठीक जनिएको हुनु पर्छ। </div><div class="numbered-section"><span class="numbered-section-title">३४. <span class="underline">निवेदन दस्तुरः</span></span> यस नियमावलीमा वा अन्य प्रचलित नेपाल कानूनमा यस विषयमा यति दस्तुर लाग्छ वा कुनै दस्तुर लाग्दैन भन्ने किटानी गरी लेखिएकोमा बाहेक अदालतमा जुनसुकै विषयको निवेदन वा दरखास्त दिँदा दश रुपैयाँ दस्तुर लाग्नेछ। </div><div class="text-center bold">परिच्छेद-४क</div><div class="text-center bold">फरक मुद्दा व्यवस्थापन</div><div class="numbered-section"><span class="numbered-section-title">३४क. <span class="underline">मुद्दामा रहने मार्गसमूहः</span></span> (१) अदालतमा दायर हुने मुद्दाको कारबाहीमा सरल मार्गसमूह र सामान्य मार्गसमूह रहने छन्। </div><div class="content-paragraph indent-1">तर सरकारवादी फौजदारी मुद्दाको शुरु तथा पुनरावेदनको कारबाहीमा सरल मार्गसमूह, सामान्य मार्गसमूह र विशेष मार्गसमूह रहने छन्।</div><div class="numbered-section indent-1"> (२) मध्यस्थता सम्बन्धी निवेदनहरुको कारबाहीको लागि विषयगत आधारमा मार्गसमूह रहनेछ । </div><div class="numbered-section indent-1"> (३) उपनियम (१) र (२) मा जुनसुकै कुरा लेखिएको भए तापनि दामासाही सम्बन्धी निवेदन, बन्दी प्रत्यक्षीकरणको निवेदन,अन्तरकालीन आदेश उपर परेका निवेदन, सो सम्बन्धी प्रतिवेदनतथा अन्य फुटकर निवेदनलाई मार्गसमूहमा राखी कारबाही गर्नु पर्ने छैन। </div><div class="numbered-section indent-1"> (४) यस नियमावली बमोजिम मार्गसमूह निर्धारणका आधारहरू सर्वोच्च अदालतले बनाई लागू गर्ने निर्देशिका वा दिग्दर्शनमा उल्लेख भए बमोजिम हुनेछ । </div><div class="numbered-section indent-1"> (५) प्रचलित कानूनको अधीनमा रही सामान्यतः सरल मार्गसमूहका मुद्दा छ महिना, सामान्य मार्गसमूहका मुद्दा एक वर्ष र विशेष मार्गसमूहका मुद्दा एक वर्ष छ महिनाभित्र कारबाही र किनारा गर्नुपर्नेछ। </div><div class="content-paragraph indent-2">तर कुनै मार्गसमूहमा रहेको मुद्दामा सो समय अगावै अङ्ग पुऱ्याई कारबाही र किनारा गर्न बाधा पुगेको मानिने छैन।</div><div class="numbered-section indent-1"> (६) कुनै एक मार्गसमूहबाट कारबाही र किनारा हुनुपर्ने मुद्दा अर्को मार्गसमूहमा राखी कारबाही र किनारा गरेको कारणबाट मात्र त्यस्तो कामकारबाही बदर हुनेछैन । </div><div class="numbered-section"><span class="numbered-section-title">३४ख. <span class="underline">मुद्दाको मार्गसमूह परिवर्तनः</span></span> (१) सरल मार्गसमूहमा रहेको मुद्दा सामान्य मार्गसमूहमा वा विशेष मार्गसमूहमा तथा सामान्य मार्गसमूहमा रहेको मुद्दा विशेष मार्गसमूहमा परिवर्तन गर्न सकिनेछ । </div><div class="numbered-section indent-1"> (२) उपनियम (१) बमोजिम मार्गसमूह परिवर्तन गर्ने आधारहरू सर्वोच्च अदालतले बनाई लागू गर्ने निर्देशिका वा दिग्दर्शनमा उल्लेख भए बमोजिम हुनेछ। </div><div class="numbered-section"><span class="numbered-section-title">३४ग. <span class="underline">निर्देशिका, दिग्दर्शन तथा सफ्टवेयर निर्माणः</span></span> (१) फरक मुद्दा व्यवस्थापनको सञ्चालन तथा कार्यान्वयन सम्बन्धी अन्य विषय सर्वोच्च अदालतले बनाई लागू गरेको निर्देशिका वादिग्दर्शन बमोजिम हुनेछ। </div><div class="numbered-section indent-1"> (२) फरक मुद्दा व्यवस्थापनको सञ्चालन र कार्यान्वयन सर्वोच्च अदालतले बनाई लागु गर्ने सफ्टवेयर बमोजिम हुनेछ। </div><div class="numbered-section"><span class="numbered-section-title">३४घ. <span class="underline">कार्यतालिका निर्माण र परिमार्जनः</span></span> (१) फिरादपत्र, पुनरावेदनपत्र, रिट निवेदन वा मुद्दा सरह कारबाही हुने अन्य निवेदन दर्ता गर्दा रजिष्ट्रारले त्यस्तो मुद्दाको लागि तोकिएको मार्गसमूह यकीन गरी सोको कार्यतालिका प्रमाणित गर्नुपर्नेछ। </div><div class="numbered-section indent-1"> (२) मुद्दामा दुवै पक्षको तारिख मिलान भए पछिको पहिलो सुनुवाइको दिन र पूर्व सुनुवाइ छलफल हुने भएमा सो दिन सम्बन्धित इजलासले उपस्थित मुद्दाका पक्ष वा निजको वारिस वा कानून व्यवसायीसँग छलफल गरी बाँकी कार्य सम्पन्न गर्नका लागि कार्यतालिकामा परिमार्जनगर्न आदेश दिन सक्नेछ। </div><div class="content-paragraph indent-2">तर मुद्दाको कुनै पक्ष उपस्थित नभएको कारणले मात्र मुद्दाको कार्यतालिका परिवर्तन गर्न बाधा पर्ने छैन।</div><div class="numbered-section indent-1"> (३) उपनियम (२) बमोजिम आदेश भएमा रजिष्ट्रारले कार्यतालिकामा परिमार्जन र प्रमाणित गरी उपस्थित पक्षलाई उपलब्ध गराउनु पर्नेछ। </div><div class="numbered-section indent-1"> (४) उपनियम (१) वा (३) बमोजिम प्रमाणित कार्यतालिका अनुसार कुनै कारबाही निर्धारित मितिमा सम्पन्न हुन नसकेमा रजिष्ट्रारले मुख्य न्यायाधीश वा इजलासको निर्देशनमा रही कारण खोली फैसलाका लागि निर्धारित मिति ननाघ्ने गरी कार्यतालिका परिमार्जन गर्न सक्नेछ। </div><div class="numbered-section indent-1"> (५) उपनियम (४) बमोजिम कार्यतालिका संशोधन गर्दा मुद्दाका पक्षहरुको कुनै प्रतिक्रिया भए सो समेत लाई विचार गर्न सकिनेछ । </div><div class="numbered-section indent-1"> (६) यस नियम बमोजिम कार्यतालिकामा उल्लेख गरेको कुनै काम गर्नु नपर्ने अवस्था परेमा वा तोकिएको कार्यअगावै सम्पन्न भएमा त्यस्तो मुद्दामा अगावै कारबाही र किनारा गर्न सकिनेछ । </div><div class="text-center bold">परिच्छेद - ५</div><div class="text-center bold">ऐनको दफा ८ को उपदफा (१) अन्तर्गत दिइने निवेदनपत्रहरूको विशेष व्यवस्था</div><div class="numbered-section"><span class="numbered-section-title">३५. <span class="underline">निवेदनपत्रको दस्तुरः</span></span> (१) बन्दीप्रत्यक्षीकरणको आदेशको लागि दिइने निवेदनपत्रमा कुनै पनि दस्तुर लाग्ने छैन। </div><div class="numbered-section indent-1"> (२) परमादेश, उत्प्रेषण, प्रतिषेध वा अधिकारपृच्छा लगायत जुनसुकै उपयुक्त आदेश जारी गरिपाऊँ भन्ने निवेदनपत्र तथा निषेधाज्ञाको आदेश जारी गरिपाउँ भन्ने निवेदन दिँदा पाँचसय रूपैयाँ दस्तुर लाग्नेछ। </div><div class="numbered-section"><span class="numbered-section-title">३६. <span class="underline">बन्दीप्रत्यक्षीकरणको निवेदनपत्रः</span></span> (१) बन्दीप्रत्यक्षीकरणको निवेदनपत्रमा देहायका कुराहरू स्पष्ट रूपले खुलाएको हुनु पर्छः- </div><div class="numbered-section indent-1"> (क) बन्दीलाई कसले, कहिलेदेखि र कुन परिबन्दबाट बन्दी बनाएको हो ? </div><div class="numbered-section indent-1"> (ख) बन्दीलाई अन्न पानी बन्द गरिएको छ छैन ? </div><div class="numbered-section indent-1"> (ग) बन्दी कुन स्थानमा थुनामा रहेको छ ? </div><div class="numbered-section indent-1"> (घ) थुनाको सम्बन्धमा पहिले वा अन्य कुनै अदालतमा निवेदन दिएको छ छैन ? भए त्यसको परिणाम के भएको छ ? </div><div class="numbered-section indent-1"> (२) उपनियम (१) अन्तर्गतको निवेदनपत्रमा बन्दीको सहीछाप परेको हुनुपर्छ। </div><div class="content-paragraph indent-2">तर बन्दीले सहीछाप गर्न नसक्ने कारण भएमा अन्य कुनै व्यक्तिले निजको हकमा निवेदनपत्र दिन सक्नेछ।</div><div class="numbered-section"><span class="numbered-section-title">३७. <span class="underline">प्रारम्भिक आदेशः</span></span> (१) नियम ३६ बमोजिम परेको निवेदनपत्रबाट बन्दीलाई कानून विपरीत थुनामा राखेको जस्तो देखिन आएमा निवेदनपत्रको सुनवाइ हुने मिति तोकी बन्दीलाई थुनाबाट किन छाड्न नपर्ने हो सो कुरा स्पष्ट गरी लिखित जवाफ र साथमा बन्दीलाई समेत लिई उपस्थित हुनु भनी अदालतले प्रत्यर्थीका नाममा आवश्यक आदेश दिन सक्नेछ । </div><div class="numbered-section indent-1"> (२) उपनियम (१) मा जुनसुकै कुरा लेखिएको भए तापनि देहायका अवस्थामा अदालतले बन्दीलाई उपस्थित गराउने आदेश दिने छैन:- </div><div class="numbered-section indent-2"> (क) बन्दी शारीरिक वा मानसिक रूपले अस्वस्थ्य देखिएमा, </div><div class="numbered-section indent-2"> (ख) बन्दी भौगोलिक दृष्टिले टाढा भएमा, वा </div><div class="numbered-section indent-2"> (ग) अन्य कुनै कारणबाट अदालतले बन्दीलाई उपस्थित गराउन आवश्यक वा उपयुक्त नसम्झेमा। </div><div class="numbered-section indent-1"> (३) निवेदनपत्रमा प्रत्यर्थी बनाइएका व्यक्ति वा कार्यालयको निवेदनपत्रसँग कुनै सम्बन्ध देखिन नआएमा त्यस्तो व्यक्ति वा कार्यालयका सम्बन्धमा अदालतले कारण देखाउने आदेश जारी नगर्न पनि सक्नेछ । </div><div class="numbered-section indent-1"> (४) निवेदनपत्र वा लिखित जवाफको पेटबोलीबाट अन्य कुनै व्यक्ति वा कार्यालयलाई पनि प्रत्यर्थी बनाउनु पर्ने देखेमा अदालतले त्यस्तो व्यक्ति वा कार्यालयलाई पनि कारण देखाउने आदेश जारी गर्न सक्नेछ । </div><div class="numbered-section"><span class="numbered-section-title">३८. <span class="underline">विशेष आदेश दिन सक्नेः</span></span> बन्दीप्रत्यक्षीकरणको निवेदनपत्रबाट कारबाही उठेको मुद्दामा अदालतले अवस्था अनुसार अन्तिम आदेश गर्नु अघि देहायका आदेशहरू पनि गर्न सक्नेछः- </div><div class="numbered-section indent-1"> (क) विपक्षी बनाएको व्यक्ति, निकाय वा अधिकारीलाई अदालतले तोकेको सर्तमा बन्दीलाई छाडी दिनु भन्ने, </div><div class="numbered-section indent-1"> (ख) विपक्षीको हिरासतबाट बन्दीलाई अदालतको हिरासतमा राख्ने भन्ने। </div><div class="numbered-section"><span class="numbered-section-title">३९. <span class="underline">बन्दीलाई छोड्ने:</span></span> अदालतले देहायको अवस्थामा बन्दीलाई थुनाबाट छोड्ने आदेश दिन सक्नेछः- </div><div class="numbered-section indent-1"> (क) सूचनामा तोकिएको दिन वा पेसीको दिन प्रत्यर्थीले कुनै कारण नदेखाएमा, </div><div class="numbered-section indent-1"> (ख) कारण देखाए पनि सो कारण मनासिब नदेखिएमा, वा </div><div class="numbered-section indent-1"> (ग) बदनियतका साथ वा प्रवृत्त धारणा बनाई वा कानून विपरीत थुनामा राखेको देखिएमा । </div><div class="numbered-section"><span class="numbered-section-title">४०. <span class="underline">बन्दीलाई स्थानान्तर गर्न नहुनेः</span></span> नियम ४७ बमोजिमको सूचना तामेल भएपछि बन्दीलाई अदालतको अनुमतिले बाहेक एक स्थानबाट अर्को स्थानमा स्थानान्तर गर्न हुँदैन। </div><div class="numbered-section"><span class="numbered-section-title">४१. <span class="underline">निवेदनपत्रमा खुलाउनु पर्ने कुराहरूः</span></span> (१) ऐनको दफा ८ को उपदफा (१) अन्तर्गत परमादेश, उत्प्रेषण, प्रतिषेध, अधिकारपृच्छा लगायत जुनसुकै उपयुक्त आदेश जारी गरिपाउँ भन्ने निवेदनपत्र तथा निषेधाज्ञाको आदेश जारी गरिपाउँ भन्ने निवेदन दिँदा नियम २३ मा उल्लिखित कुराहरूका अतिरिक्त देहायका कुराहरू समेत खुलाउनु पर्छः- </div><div class="numbered-section indent-1"> (क) अदालतको अधिकारक्षेत्र सम्बन्धी कुरा, </div><div class="numbered-section indent-1"> (ख) निवेदकको कुन कानूनी हक हनन् हुन गएको छ सो कुरा, </div><div class="numbered-section indent-1"> (ग) परमादेश, उत्प्रेषण, प्रतिषेध र अधिकारपृच्छा जारी किन हुन पर्ने हो सो सम्बन्धी कुरा, </div><div class="numbered-section indent-1"> *(घ) मुलुकी देवानी (संहिता) ऐन, २०७४ को परिच्छेद-३ बमोजिमको नागरिक अधिकारमा आघात हुने आशङ्का भएमा सो परिच्छेदको कुन दफाद्वारा प्रदत्त अधिकारमा कसरी आघात हुने सम्भावना छ सो कुरा, </div><div class="numbered-section indent-1"> (ङ) निवेदकले मागेको उपचार, र </div><div class="numbered-section indent-1"> (च) सो उपचार पाउन सक्ने आधारहरू । </div><div class="numbered-section indent-1"> (२) उपनियम (१) बमोजिमको निवेदनपत्रको ब्यहोराबाट अदालतको विचारमा प्रत्यर्थीले गरे बिराए जस्तो (प्राइमाफेसी केस) देखिन आएमा तोकिएको तारिखको दिन निवेदनपत्रमा माग गरिए बमोजिमको आदेश जारी हुनु नपर्ने कुनै कारण भए सो कारण देखाउन लिखित जवाफ लिई आफैँ वा आफ्नो प्रतिनिधि वा कानून व्यवसायीद्वारा उपस्थित हुनु भनी प्रत्यर्थीको नाममा आदेश जारी गर्नेछ। </div><div class="numbered-section indent-1"> (३) उपनियम (२) बमोजिम प्राप्त हुन आएको लिखित जवाफमा विचार हुँदा अन्य कुनै व्यक्तिलाई बुझ्नुपर्ने देखिएमा अदालतले त्यस्तो व्यक्तिलाई पनि बुझ्न सक्नेछ । </div><div class="numbered-section"><span class="numbered-section-title">४२. <span class="underline">अन्तरिम आदेशः</span></span> (१) यस परिच्छेद अन्तर्गतको कुनै निवेदनपत्रका सम्बन्धमा अदालतले उचित र आवश्यक देखेमा त्यस्तो निवेदनपत्रको टुङ्गो नलागेसम्मको लागि आवश्यक र उपयुक्त आदेश जारी गर्न सक्नेछ। </div><div class="content-paragraph indent-1">तर,</div><div class="numbered-section indent-1"> (क) अदालतले आवश्यक देखेमा खास अवधि तोकी अन्तरिम आदेश जारी गर्न वा सो अन्तरिम आदेशलाई निरन्तरता दिनु पर्ने वा नपर्ने सम्बन्धमा छलफलका लागि अर्को पक्ष झिकाउन सक्नेछ । </div><div class="numbered-section indent-1"> (ख) अन्तरिम आदेशको सम्बन्धमा छलफल हुँदा आफ्नो हितमा अन्तरिम आदेश जारी भएका कारणले रिट निवेदनको अन्तिम निर्णयपश्चात् अर्को पक्षलाई क्षति हुने अवस्था देखिएमा प्रचलित कानून बमोजिम क्षतिपूर्ति व्यहोर्ने लिखित प्रतिबद्धता व्यक्त गरेमा इजलासले सर्तसहितको अन्तरिम आदेश जारी गर्न सक्नेछ। </div><div class="numbered-section indent-1"> (ग) एकपक्षीय सुनवाई गरी अन्तरिम आदेश जारी भएकामा वा कुनै कारणले अर्को पक्षले आफ्नो कुरा प्रस्तुत गर्न मौका नपाएकोमा त्यस्तो अन्तरिम आदेश रद्द गरी पाउनको लागि सो पक्षले निवेदन दिन सक्नेछ र अदालतले उचित र आवश्यक देखेमा अघि दिएको अन्तरिम आदेश रद्द गर्न वा त्यसमा आवश्यक संशोधन गर्न सक्नेछ । </div><div class="numbered-section indent-1"> (घ) कनै निवेदन अन्तरिम आदेशको लागि पेस भएको भए तापनि सो विषयमा निर्णय नै हुन उपयुक्त छ भन्ने इजलासलाई लागेमा इजलासले निर्णय गर्न सक्नेछ र अन्तरिम आदेशको लागि पेस गरिएको कारणले मात्र त्यस विषयमा निर्णय गर्न बाधा पर्ने छैन। </div><div class="numbered-section indent-1"> (२) उपनियम (१) बमोजिम जारी गरिएको अन्तरिम आदेश निवेदनपत्रको अन्तिम टुङ्गो लागेपछि स्वतः रद्द भएको मानिनेछ । </div><div class="numbered-section indent-1"> (३) अन्तरिम आदेश जारी वा रद्द गर्ने सम्बन्धमा छलफलका लागि सूचना दिई कुनै पक्षलाई झिकाइएकोमा तोकिएको दिन कुनै कारणले छलफल हुन नसकी अर्को दिन छलफल हुने भएमा सो प्रयोजनका लागि छलफल सम्पन्न नभएसम्म झिकाइएको पक्षलाई तारिखमा राखिनेछ। छलफल प्रयोजनका लागि पटक-पटक सूचना जारी गरिने छैन। </div><div class="numbered-section indent-1"> (३क) अन्तरिम आदेश छलफलको मितिसम्मका लागि अन्तरिम आदेश जारी भएको निवेदनपत्रमा तोकिएको मितिमा अन्तरिम आदेश सम्बन्धमा छलफल हुन नसकी अर्को मिति तोकिएमा सो मितिसम्म त्यस्तो आदेशले निरन्तरता पाउनेछ। </div><div class="numbered-section indent-1"> (४) पहिले जारी भएको अन्तरिम आदेशलाई निरन्तरता दिने वा नदिने सम्बन्धमा छलफल गराउन अर्को पक्ष झिकाउने गरी आदेश भएकोमा निवेदक पक्षको कारणबाट सो दिन छलफल हुन नसकेमा तत्पश्चात् सो अन्तरिम आदेश निष्क्रिय हुनेछ। </div><div class="numbered-section indent-1"> (५) यस नियम बमोजिम अदालतले अन्तरिम आदेश जारी गर्दा वा अन्तरिम आदेश जारी गर्न अस्वीकार गर्दा त्यसको कारण स्पष्टरूपमा उल्लेख गर्नु पर्छ। </div><div class="numbered-section indent-1"> (६) यस परिच्छेद बमोजिम परेको निवेदनपत्रबाट प्रत्यथी बाहेक अन्य व्यक्तिलाई बुझ्न आवश्यक देखिएमा त्यस्तो व्यक्तिलाई अदालतले उपस्थित गराउन वा नगराई बुझ्न सक्नेछ। निवेदकले प्रत्यर्थी बनाएको व्यक्ति बाहेक अरु कुनै व्यक्तिले निवेदनको विषयसँग निजको पनि हक वा स्वार्थ गाँसिएको हुँदा कारबाहीमा आफू सरिक हुने इच्छा देखाई निवेदनपत्र दिएमा उचित र मनासिब देखिए अदालतले त्यस्तो कारबाहीमा त्यस्तो व्यक्तिलाई संलग्न गराउने आदेश दिन सक्नेछ। </div><div class="numbered-section"><span class="numbered-section-title">४३. <span class="underline">लिखित जवाफ दस्तुरः</span></span> नियम ४१ को उपनियम (२) बमोजिम लिखित जवाफ पेस गर्दा पचास रूपैयाँ दस्तुर लाग्नेछ। </div><div class="content-paragraph indent-1">तर सरकारी कार्यालयबाट पेस हुने लिखित जवाफमा कुनै दस्तुर लाग्ने छैन।</div><div class="numbered-section"><span class="numbered-section-title">४४. <span class="underline">निवेदनपत्रको नक्कलः</span></span> निवेदकले निवेदनपत्रको साथमा प्रत्यर्थीको लागि चाहिने जति निवेदनपत्रको नक्कल र संलग्न लिखतहरूको दुई प्रति नक्कलसमेत दाखिल गर्नु पर्छ। </div><div class="numbered-section"><span class="numbered-section-title">४५. <span class="underline">विवादको सारसंक्षेप पेस गर्नु पर्नेः</span></span> (१) ऐनको दफा ८ को उपदफा (१) अन्तर्गत दिइने निवेदनपत्रका साथ विवादको सङक्षिप्त ब्यहोरा, संवैधानिक तथा कानूनी प्रश्न, माग गरिएका उपचारका कुराको सारसंक्षेप खुलाई बढीमा दुई पृष्ठमा नबढाई मजबुन तयार गरी पेस गर्नु पर्नेछ । </div><div class="numbered-section indent-1"> (२) उपनियम (१) बमोजिमको निवेदनका सम्बन्धमा दिइने लिखित जवाफका साथ विवादित प्रश्न स्पष्ट खुलाई बढीमा दुई पृष्ठमा नबढ्ने गरी लिखित जवाफको सारसंक्षेप तयार गरी पेस गर्नु पर्छ । </div><div class="numbered-section indent-1"> (३) उपनियम (१) र (२) बमोजिम पेस भएको सारसंक्षेपका आधारमा ठहर गर्नुपर्ने प्रश्न यकिन गरी अन्तिम सारसंक्षेप तयार गरी मिसिल सामेल राखिनेछ। </div><div class="numbered-section indent-1"> (४) उपनियम (१) वा (२) मा जुनसुकै कुरा लेखिएको भए तापनि तीन पृष्ठ वा सोभन्दा घटीको निवेदन वा लिखित जवाफ भएमा सोको सारसंक्षेप पेस गर्नु पर्ने छैन। </div><div class="numbered-section"><span class="numbered-section-title">४६. <span class="underline">विद्युतीय प्रति पेस गर्नु पर्नेः</span></span> कम्प्युटर टाइप गरी तयार गरिएको निवेदन, लिखित जवाफ, पुनरावेदनपत्र आदि दायर गर्ने पक्षबाट रजिस्ट्रारले लिखतको विद्युतीय प्रति पेस गर्न लगाउन सक्नेछ। सो बमोजिम विद्युतीय प्रति पेस गर्नु सम्बन्धित पक्षको कर्तव्य हुनेछ । </div><div class="numbered-section"><span class="numbered-section-title">४७. <span class="underline">सूचना तामेली:</span></span> कारण देखाउनको लागि जारी हुने सूचना निवेदनपत्रमा प्रत्यर्थी बनाइएको पक्षलाई कानून बमोजिम तामेल गरिनेछ। </div><div class="numbered-section"><span class="numbered-section-title">४८. <span class="underline">निवेदनपत्र र लिखित जवाफको ढाँचा:</span></span> अदालतमा दिइने निवेदनपत्र अनुसूची- १ र लिखित जवाफ अनुसूची- २ को ढाँचामा हुनुपर्छ। </div><div class="numbered-section"><span class="numbered-section-title">&alpha;४८क. <span class="underline">स्वघोषणा फाराम भर्नुपर्नेः</span></span> (१) मुद्दा वा रिटनिवेदन दर्ता गर्दा वा प्रतिउत्तरपत्र वा लिखित जवाफ पेश गर्दा वा अभियुक्तको बयान गर्दा सम्बन्धित पक्षले आफ्नो विवरण अनुसूची- २क. बमोजिमको स्वघोषणा फाराममा भरी अदालत समक्ष पेश गर्नु पर्नेछ । </div><div class="numbered-section indent-1"> (२) उपनियम (१) मा जुनसुकै कुरा लेखिएको भएतापनि देहायका पक्षहरूको तर्फबाट त्यस्तो फाराम पेश गर्नु पर्नेछैनः- </div><div class="numbered-section indent-2"> (क) नेपाल सरकार पक्ष वा विपक्ष भएको मुद्दा वा रिटमा नेपाल सरकारको तर्फबाट । </div><div class="numbered-section indent-2"> (ख) अद्यावधिक गर्नुपर्नेमा बाहेक कुनै तहको अदालतमा त्यस्तो फाराम पेश गरिसकेका पक्षको तर्फबाट। </div><div class="numbered-section indent-1"> (३) उपनियम (१) बमोजिम पेश भएको स्वघोषणा फाराम बमोजिमको विवरण सम्बन्धित फाँटले मुद्दा व्यवस्थापन सफ्टवेयरमा प्रविष्ट गरी अद्यावधिक गर्नु पर्नेछ। </div><div class="footnote"><div class="footnote-item"> &alpha; दोस्रो संशोधनद्वारा थप। </div><div class="footnote-item"> + तेस्रो संशोधनद्वारा थप। </div><div class="footnote-item"> &#9633; पहिलो संशोधनद्वारा थप। </div><div class="footnote-item"> * पहिलो संशोधनद्वारा संशोधित। </div><div class="footnote-item"> &#8226; पहिलो संशोधनद्वारा थप। </div><div class="footnote-item"> M तेस्रो संशोधनद्वारा संशोधित। </div></div></body></html>