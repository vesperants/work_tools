<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720089999_15_pages_26-51.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"><span class="bold">०३८. सरुवा गर्ने कार्यविधिः</span> (१) निजामती कर्मचारीको सरुवाको लागि अख्तियारवालाले अनुसूची-११ बमोजिमको विवरण अद्यावधिक गरी राखु पर्नेछ । </div><div class="content-paragraph"> (२) निजामती कर्मचारीलाई सरुवा गर्दा देहायका कार्यविधि अपनाउनु पर्नेछः- </div><div class="content-paragraph"> (क) निजामती कर्मचारीलाई एक ठाउँबाट अर्को ठाउँमा सरुवा गर्दा कर्मचारी कार्यरत कार्यालय र भौगोलिक क्षेत्र, कार्यरत अवधि, सरुवा प्रस्ताव गरिएको कार्यालय र भौगोलिक क्षेत्र, सरुवा अवधि तथा सरुवा गर्नु पर्ने कारण समेत सरुवा गर्ने निर्णयमा खुलाउनु पर्नेछ । </div><div class="content-paragraph"> (ख) निजामती कर्मचारीलाई सरुवा गर्ने निर्णय भए पछि सरुवा हुने कर्मचारीलाई यस्तो निर्णय भएको तीन दिनभित्र अनुसूची-११क. बमोजिमको सरुवापत्र जारी गरि सक्नु पर्नेछ । यस्तो सरुवापत्र प्राप्त भए पछि सम्बन्धित कार्यालयले नियम ४० बमोजिमको म्यादभित्र अनुसूची-१२ बमोजिमको रमानापत्र दिनु पर्नेछ । </div><div class="content-paragraph"> (ग) सरुवा भएको कुनै निजामती कर्मचारीलाई खण्ड (ख) बमोजिमको म्यादभित्र रमाना नदिई निज सरुवा भई सकेको कार्यालयबाट तलव भत्ता भुक्तानी दिएमा रमाना दिनु पर्ने म्याद भन्दा बढी अवधिको त्यस्ता निजामती कर्मचारीले खाएको तलव भत्ता समेत त्यसरी रमाना नदिई तलवभत्ता खुवाउने कार्यालय प्रमुख र लेखा प्रमुखबाट असुल उपर गरिनेछ । </div><div class="content-paragraph"> (घ) खण्ड (क) बमोजिमको प्रक्रिया नपुर्याई सरुवा गर्ने अख्तियारवालालाई विभागीय सजाय गरिनेछ । </div><div class="content-paragraph"><span class="bold">०३९. सरुवा भएको कार्यालयमा जानु पर्नेः</span> कुनै पनि निजामती कर्मचारी सरुवा भएको कार्यालयमा रमानापत्रमा तोकिएको समयभित्र हाजिर हुन जानु पर्नेछ । कुनै पनि निजामती कर्मचारीलाई सरुवा भएको कार्यालयमा हाजिर नभई अर्को पद वा कार्यालयमा सरुवा गरिने छैन । यसरी निर्धारित समयभित्र हाजिर हुन नजाने निजामती कर्मचारीलाई विभागीय कारबाही हुनेछ । </div><div class="content-paragraph"><span class="bold">४०. बहाली म्यादः</span> (१) एक स्थानबाट अर्को स्थानमा जानु पर्ने भई कुनै निजामती कर्मचारीको सरुवा भएमा त्यस्तो कर्मचारीले बरबुझारथको निमित्त एक्काईस दिनमा नबढाई </div><div class="content-paragraph"> तथा तयारीको निमित्त बाटोको म्याद बाहेक सात दिनको म्याद पाउनेछ र तयारी म्यादमा निजले कार्यालयमा हाजिर हुनु पर्ने छैन । बरबुझारथको निमित्त एक्काईस दिनभन्दा बढी लाग्ने भएमा त्यसको स्पष्ट कारण खोली सम्बन्धित सचिवबाट बढीमा एक महिनासम्म बरबुझारथको लागि म्याद थप हुन सक्नेछ । </div><div class="content-paragraph"> (२)<sup>3</sup></div><div class="content-paragraph"><span class="bold"><sup>A</sup>४१. सरुवा हुने निजामती कर्मचारीले प्रतिवेदन बुझाउनु पर्नेः</span> (१) कुनै कार्यालयको प्रमुख अर्को कार्यालयमा सरुवा हुँदा निजले आफ्नो जिम्माको कार्य सम्पादन मूल्याङ्कन फारामहरू, लेखा, बेरुजु फछ्यौट र बाँकीको विवरण, गोप्य कागजातहरू, पेश्कीको स्थिति र कार्यालयको फछ्यौट गर्न बाँकी कार्यहरूको प्राथमिकता स्पष्ट देखिने गरी विवरण तयार गरी हालवालालाई वा निज नभए निकटतम ज्येष्ठ निजामती कर्मचारीलाई बुझाउनु पर्नेछ । </div><div class="content-paragraph"> (२) कार्यालय प्रमुख बाहेकका अन्य निजामती कर्मचारीको सरुवा हुँदा निजले आफ्नो जिम्मामा रहेको बाँकी वक्यौता, कार्यालयको फछ्यौट गर्न बाँकी कार्यहरूको प्राथमिकता स्पष्ट देखिने विवरण र आफ्नो कार्य विवरण अनुसारको काम सम्बन्धी विवरण तयार गरी कार्यालय प्रमुखले तोकेको निजामती कर्मचारीलाई बुझाउनु पर्नेछ । तर काबु बाहिरको परिस्थिति परी समयमा विवरण बुझाउन नसकेमा सरुवा भएको कार्यालयमा हाजिर भएको सात दिनभित्र विवरण तयार गरी साविक कार्यालयमा पठाउनु पर्नेछ । </div><div class="content-paragraph"> (३) उपनियम (१) र (२) बमोजिम प्रतिवेदन नबुझाउने निजामती कर्मचारीलाई अख्तियारवालाले विभागीय सजाय गर्नेछ । </div><div class="document-subtitle">परिच्छेद – ७</div><div class="document-title">काज र कायम मुकायम सम्बन्धी व्यवस्था</div><div class="content-paragraph"><span class="bold">४२.</span><span class="form-field large"></span></div><div class="content-paragraph"><span class="bold">*४२क. काज खटाउने सम्बन्धी व्यवस्थाः</span> (१) ऐनको दफा १८क. बमोजिम निजामती कर्मचारीलाई निजामती सेवाको पद नभएको निकायमा र स्वीकृत अस्थायी दरवन्दीमा काजमा खटाउन देहायका कुराहरु खुलाई सामान्य प्रशासन मन्त्रालयको सहमति माग गर्नु पर्नेछः- </div><div class="content-paragraph"> (क) काजमा खटाउन प्रस्ताव गरिएको निकायमा प्रस्तावित निजामती कर्मचारी नै खटाउनु पर्ने वस्तुनिष्ठ कारण, </div><div class="content-paragraph"> (ख) काज खटिने निजामती कर्मचारीले खटिने कार्यालयबाट नियमानुसार पाउने तलव भत्ता बाहेक अन्य सुविधा पाउने भएमा के के सुविधा पाउने हो सोको विवरण, </div><div class="content-paragraph"> (ग) काज खटाउन सहमति माग भएको निजामती कर्मचारी र सो सरहका अन्य निजामती कर्मचारीको कार्यदक्षता, कार्य अनुभव, शैक्षिक योग्यता, जेष्ठता, तालीम लगायतका विवरणको आधारमा निजलाई नै काज खटाउन उपयुक्त देखिनुको कारण, </div><div class="content-paragraph"> (घ) काज खटिने निजामती कर्मचारीले गरी आएको कामकाज सम्हाल्ने बैकल्पिक व्यवस्था । </div><div class="content-paragraph"> (२) अस्थायी दरवन्दीको हकमा उपनियम (१) बमोजिम सहमति माग गर्दा जुन स्तरको अस्थायी दरबन्दी स्वीकृत भएको हो सोही स्तरको निजामती कर्मचारी काज खटाउन सहमति माग गरिएको हुनु पर्नेछ । </div><div class="content-paragraph"> (३) यस नियमावली बमोजिम सामान्य प्रशासन मन्त्रालयले काजमा खटाउने सहमति दिँदा उपनियम (१) बमोजिमको शर्त पूरा भएको छ वा छैन र योग्य र इच्छुक निजामती कर्मचारीहरुमध्ये जेष्ठतम कर्मचारीलाई प्राथमिकता दिई काजमा खटाउने सहमति माग भएको छ वा छैन भन्ने कुरा हेरी सो अनुरुप भएको देखिएमा सहमति माग भएको एक महिनाभित्र अवधि तोकिएको आयोजना बाहेकका अन्य आयोजनामा एक आर्थिक वर्षको अन्त्यसम्मका लागि मात्र सहमति दिनेछ । </div><div class="content-paragraph"> (४) एक मन्त्रालय, सचिवालय, आयोग अन्तर्गतको निजामती कर्मचारीलाई ऐनको दफा १८क.को उपदफा (२) बमोजिम अर्को मन्त्रालय, सचिवालय, आयोग अन्तर्गतको निकायमा काज खटाउनु पर्ने भएमा काज खटाउनु पर्ने निकायसँग सम्बन्धित केन्द्रीय निकायको अनुरोधमा सामान्य प्रशासन मन्त्रालयको सहमति लिई निजामती कर्मचारी कार्यरत निकायसँग सम्बन्धित केन्द्रीय निकायले काज खटाउनु पर्नेछ । </div><div class="content-paragraph"> (५) ऐनको दफा १८क. को “उपदफा (२क)” बमोजिम स्थायी प्रकृतिका आयोग वा समितिमा काज खटाउँदा निजामती सेवाको दरवन्दी नभएका आयोग तथा समितिमा मात्र काज खटाइनेछ । </div><div class="content-paragraph"> (६) उपनियम (५) बमोजिम काज खटाउँदा सम्बन्धित आयोग वा समितिबाट निजामती कर्मचारी माग गरेको विवरण सहित कर्मचारी कार्यरत निकायको केन्द्रीय निकायले सामान्य प्रशासन मन्त्रालयको सहमति लिई खटाउनु पर्नेछ । </div><div class="content-paragraph"><span class="bold">*४२ख. स्थानीय निकायमा काज खटाउने सम्बन्धी व्यवस्थाः</span> (१) ऐनको दफा १८क. को उपदफा (४) बमोजिम नेपाल सरकारका जिल्लास्तरीय कार्यालयहरु स्थानीय निकायमा हस्तान्तरण हुँदा निजामती कर्मचारीलाई देहाय बमोजिम काजमा खटाइनेछः– </div><div class="content-paragraph"> (क) जिल्लास्तरीय कार्यालय स्थानीय निकायमा हस्तान्तरण हुँदा हस्तान्तरण भएको कार्यालयमा निजामती कर्मचारीलाई सेवा, समूह वा उपसमूह सञ्चालन गर्ने मन्त्रालय वा निकायले काजमा खटाउन सक्नेछ । यसरी काजमा खटाइएका कर्मचारीहरुको पदाधिकार सेवा, समूह वा उपसमूह सञ्चालन गर्ने निकायको पूल दरवन्दीमा रहनेछ । </div><div class="content-paragraph"> (ख) खण्ड (क) बमोजिम पुल दरवन्दीमा पदाधिकार रहेको निजामती कर्मचारीको पद जुनसुकै कारणले पुल दरवन्दीमा नरहेमा त्यस्तो पुल दरवन्दी स्वतः खारेज हुनेछ । </div><div class="content-paragraph"> (२) उपनियम (१) बमोजिम काजमा खटिएका निजामती कर्मचारीले निजको सेवा, समूह सम्बन्धी प्रचलित कानून बमोजिम पाउने तलव, भत्ता सम्बन्धित स्थानीय निकायले नै व्यहोर्नेछ । त्यस्तो तलव, भत्ता बाहेकको अन्य सुविधाका सम्बन्धमा त्यस्ता स्थानीय निकायको नियम अनुसार हुनेछ । </div><div class="content-paragraph"> (३) उपनियम (१) बमोजिम काजमा खटिएका निजामती कर्मचारीलाई सेवा, समूह वा उपसमूह सञ्चालन गर्ने मन्त्रालय वा निकायले अन्य कार्यालयमा सरुवा गर्न सक्नेछ । </div><div class="content-paragraph"> (४) कुनै स्थानीय निकायमा कार्यरत कुनै निजामती कर्मचारीलाई सो निकायमा राखी राख्न उपयुक्त नभएको भनी मनासिव माफिकको कारण देखाई सम्बन्धित स्थानीय निकायले निजको दरवन्दी रहेको मन्त्रालय वा केन्द्रीय निकायमा लेखी पठाएमा त्यस्तो मन्त्रालय वा केन्द्रीय निकायले निजको काज फिर्ता गरी सो स्थानमा अर्को निजामती कर्मचारी खटाई पठाउन सक्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि “जिल्लास्तरीय कार्यालय” भन्नाले गाउँ, नगर वा इलाकास्तरका कार्यालय समेतलाई जनाउनेछ । </div><div class="content-paragraph"><span class="bold">४३. कायम मुकायम मुकरर सम्बन्धी व्यवस्थाः</span> (१) देहायका पदहरुमा देहायका अधिकारीले कायम मुकायम मुकरर गर्न सक्नेछः- </div><div class="content-paragraph"> (क) विभागीय प्रमुखको पदमा नेपाल सरकार, तर संवैधानिक अंगका कार्यालयका विभागीय प्रमुखको सम्बन्धमा अन्यथा व्यवस्था भएकोमा बाहेक संवैधानिक अंगको प्रमुख, </div><div class="content-paragraph"> (ख) कार्यालय प्रमुख र इकाइ कार्यालय प्रमुखको पदको निमित्त सम्बन्धित विभागीय प्रमुख, </div><div class="content-paragraph"> (ग) सरकारी वकील पदमा सरकारी वकील सम्बन्धी नियममा तोकिएको अधिकारी, </div><div class="content-paragraph"> (घ) राजश्व न्यायाधीकरण र प्रशासकीय अदालतको अध्यक्षको पदमा प्रधान न्यायाधीशको परामर्श लिई नेपाल सरकार । </div><div class="content-paragraph"> (२) उपनियम (१) मा लेखिएदेखि बाहेक अन्य निजामती पदमा कायम मुकायम मुकरर गरिने छैन । </div><div class="content-paragraph"><span class="bold"><sup>✉</sup>४४. एक पदमा एकभन्दा बढी व्यक्ति कायम मुकायम नहुनेः</span> कुनै एउटा निजामती पदमा एकै समयमा <span class="form-field large"></span> एकभन्दा बढी निजामती कर्मचारीलाई कायम मुकायम मुकरर गर्नु हुँदैन । </div><div class="content-paragraph"><span class="bold">४५. कायम मुकायम मुकरर गरेको जानकारीः</span> ऐनको दफा १३ बमोजिम कुनै निजामती पदमा कायम मुकायम मुकरर गरिएकोमा त्यसको जानकारी सम्बन्धित मन्त्रालय र सामान्य प्रशासन मन्त्रालयलाई दिनु पर्नेछ । </div><div class="content-paragraph"><span class="bold">४६. कार्यालय प्रमुखको अधिकार प्रयोग गर्नेः</span> (१) कुनै कार्यालयको प्रमुख बिरामी भई वा अन्य कुनै कारणले छोटो अवधिको लागि अनुपस्थित भएमा निज मातहतको दरवन्दी वा विशेष दरवन्दीभित्रको वा रिक्त दरवन्दीमा काजमा खटिएको कर्मचारीमध्ये निकटतम ज्येष्ठ निजामती कर्मचारीले निजको निमित्त जनाई दैनिक कार्य सञ्चालन गर्नु पर्नेछ । </div><div class="content-paragraph"> (२) रिक्त रहेको कुनै कार्यालयको प्रमुखको पदमा हालवाला नियुक्त वा सरुवा नभएसम्मको अवधिको लागि उपनियम (१) बमोजिमको जेष्ठ कर्मचारीले सो कार्यालयको नगदी मौज्दात, कार्यालयको छाप, कागजपत्र र दैनिक काम चलाउनका लागि चाहिने जिन्सी समेत जिम्मा लिई कार्यालय प्रमुखको काम अर्को व्यवस्था नभएसम्म निमित्त भई गर्नु पर्नेछ । </div><div class="content-paragraph"> (३) उपनियम (२) बमोजिमको अवस्था परी काम गरेको व्यहोरा त्यस्तो निमित्त भई काम गर्ने निजामती कर्मचारीले आफूभन्दा माथिल्लो तहमा सूचना गर्नु पर्नेछ । </div><div class="content-paragraph"> (४) कुनै निजामती कर्मचारीले कुनै पदमा कायम मुकायम भई काम गरेको वा उपनियम (१) वा (२) बमोजिम निमित्त भई काम गरेकोमा त्यस पदमा काम गरेको अवधिको बही (हिसाब) बुझाउने कुरामा समेत निजको उत्तरदायित्व हुनेछ । तर वर्षभरको बही बुझाउनु पर्नेमा हालवालाले वहाली गरिसकेको वर्षको हालवालाले र हालवालाले बहाल नगरेको वर्षको कायम मुकायम वा निमित्त भई काम गर्नेले बुझाउनु पर्नेछ । </div><div class="content-paragraph"><span class="bold">४७. कायम मुकायम वा निमित्त भई काम गरेको तलब भत्ता पाउनेः</span> (१) कुनै पदमा कायम मुकायम भई वा पन्धदिन भन्दा बढी अवधि निमित्त भई काम गरेकोमा त्यसरी काम गर्ने नि निजामती कर्मचारीले जुन पदको काम गरेको छ सोही पदको तलब भत्ता त्यसरी काम गरेको मितिदेखि पाउनेछ । </div><div class="content-paragraph"> (२) उपनियम (१) बमोजिम कायम मुकायम वा निमित्त भई काम गर्ने निजामती कर्मचारीले पाउने तलब भत्ता निजले एक श्रेणी माथिको पदमा बढुवा पाएमा पाउने तलब भत्ताभन्दा बढी हुने छैन । तर त्यसरी पाउने तलब भत्ताको रकम निजले खाइपाई आएको तलब भत्ताभन्दा घटी हुने छैन । </div><div class="content-paragraph"><span class="bold"><sup>λ</sup>४८.</span><span class="form-field large"></span></div><div class="document-subtitle">परिच्छेद – ८</div><div class="document-title">अध्ययन र तालीममा मनोनयन सम्बन्धी व्यवस्था</div><div class="content-paragraph"><span class="bold">४९. अध्ययन, तालीम वा अध्ययन भ्रमणको निमित्त मनोनयनको आधारहरुः</span> अध्ययन, तालीम वा अध्ययन भ्रमणको निमित्त निजामती कर्मचारीलाई मनोनयन गर्दा सम्बन्धित मन्त्रालयले सेवा, समूह वा उपसमूहभित्रका मन्त्रालय र अन्तर्गतका कर्मचारीमध्येबाट देहायको आधारमा मनोनयन गरिनेछः- </div><div class="content-paragraph"> (क) अध्ययन, तालीम वा अध्ययन भ्रमणको विषय सम्बन्धित निजामती कर्मचारी कार्यरत रहेको सेवा, समूह वा उपसमूहको निमित्त उपयोगी र आवश्यक भएको । </div><div class="content-paragraph"> (ख) अध्ययन, तालीम वा अध्ययन भ्रमणको लागि प्राप्त छात्रवृत्तिमा मनोनयनको लागि तोकिएको आवश्यकतालाई प्राथमिकता दिई ऐनको दफा २४ बमोजिम शैक्षिक योग्यता, जेष्ठता, भौगोलिक क्षेत्रमा काम गरेको अनुभव र कार्य सम्पादनको मूल्याङ्कन बापत बढी अङ्क पाउने निजामती कर्मचारीमध्ये प्राथमिकताको आधारमा । </div><div class="content-paragraph"><sup>■</sup>(ग) अध्ययनको हकमा तीन वर्ष स्थायी सेवा अवधि पूरा भएको । </div><div class="content-paragraph"> (घ) स्नातक, स्नातकोत्तर वा कुनै शैक्षिक उपाधिको अध्ययनको हकमा पैंतालीस वर्ष उमेर ननाघेको । </div><div class="content-paragraph"><span class="bold">स्पष्टीकरणः</span> यस परिच्छेदको प्रयोजनको निमित्त - </div><div class="content-paragraph"> (१) “अध्ययन” भन्नाले सेवासँग सम्बन्धित विषयमा स्नातक, स्नातकोत्तर वा कुनै शैक्षिक उपाधि हासिल गर्नको निमित्त गरिने अध्ययनलाई जनाएको मानिनेछ । </div><div class="content-paragraph"> (२) “तालीम” भन्नाले स्नातक, स्नातकोत्तर वा कुनै शैक्षिक उपाधि प्रदान गरिने बाहेक कुनै संगठित संस्थाद्वारा निश्चित पाठ्यक्रम अनुसार निश्चित अवधिमा सञ्चालन हुने प्रशिक्षण कार्यक्रमलाई जनाएको मानिनेछ । </div><div class="content-paragraph"> (३) “अध्ययन भ्रमण” भन्नाले अध्ययन र तालीम बाहेक ६ हप्तामा नबढ्ने गरी आयोजना हुने गोष्ठी, सेमिनार वा अवलोकन भ्रमणलाई जनाएको मानिनेछ । </div><div class="content-paragraph"><span class="bold">५०. मनोनयन गर्दा प्राथमिकता दिनु पर्नेः</span> (१) विदेशमा अध्ययन, तालीम वा अध्ययन भ्रमणको निमित्त निजामती कर्मचारीको मनोनयन गर्दा नियम ४९ को अधीनमा रही देहाय बमोजिम मनोनयन गर्नु पर्नेछः- </div><div class="content-paragraph"> (क) वैदेशिक अध्ययन गर्ने, तालीम लिने वा अध्ययन भ्रमण गर्न पहिले मौका नपाएको निजामती कर्मचारीलाई, </div><div class="content-paragraph"> (ख) सबै निजामती कर्मचारीहरुले पहिले मौका पाई सकेको भएमा यसरी अध्ययन, तालीम वा अध्ययन भ्रमण पूरा गरी सकेपछि सम्बन्धित निकायमा सबै भन्दा बढी समय व्यतित गरेको निजामती कर्मचारीलाई, </div><div class="content-paragraph"> (ग) खण्ड (क) र (ख) बमोजिम मनोनयनका लागि क्रम निर्धारण हुन नसकेमा एउटै पदमा सबै भन्दा बढी सेवा अवधि भएको निजामती कर्मचारीलाई । तर कुनै खास योग्यता र उमेर नै आवश्यक पर्ने भनी उल्लेख भई आएको विषयमा त्यस्तो योग्यता र उमेर हुने निजामती कर्मचारीको बीचमा मात्र खण्ड (क) र (ख) अनुरुप मनोनयन गर्नु पर्नेछ । </div><div class="content-paragraph"> (२) नेपाल सरकारले मनोनयन गर्नु पर्ने तालीम वा अध्ययन भ्रमणमा भाग लिन कुनै निजामती कर्मचारीको नाममा आमन्त्रण आए पनि सम्बन्धित निकायले उपनियम (१) अनुरुप नै मनोनयन गर्नु पर्नेछ । तर आयोजना विशेषसँग सम्बन्धित सिटको लागि सोही आयोजनाभित्रबाट उपनियम (१) बमोजिम मनोनयन गर्न सकिनेछ । </div><div class="content-paragraph"> (३) यस नियमावलीमा अन्यत्र जुनसुकै कुरा लेखिएको भए तापनि आफू कार्यरत सेवा, समूह वा उपसमूहको लागि उपयोगी र आवश्यक हुने विषयमा विभिन्न मुलुक वा नेपाल सदस्य रहेका अन्तर्राष्ट्रिय संस्थाबाट छात्रवृत्ति प्राप्त गर्ने गरी नेपाल सरकारको पूर्व स्वीकृति लिई विश्वव्यापी प्रतिस्पर्धामा छनौट भई विदेशमा अध्ययन वा तालीममा सहभागि हुने अवसर पाएका निजामती कर्मचारीलाई समेत अध्ययन वा तालीमका लागि मनोनयन गरिनेछ । </div><div class="content-paragraph"><span class="bold">५१. मनोनयनमा बन्देजः</span> यस परिच्छेदमा यसअघि जुनसुकै कुरा लेखिएको भए तापनि ऐनको दफा २२ बमोजिम बढुवाको लागि सम्भाव्य उम्मेदवार हुन नपाउने अवधिभर कुनै पनि निजामती कर्मचारीलाई अध्ययन, तालीम वा अध्ययन भ्रमणको निमित्त मनोनयन गर्न हुँदैन । </div><div class="content-paragraph"><span class="bold"><sup>λ</sup>५२.</span><span class="form-field large"></span></div><div class="content-paragraph"><span class="bold"><sup>π</sup>५३.</span><span class="form-field large"></span></div><div class="content-paragraph"><span class="bold"><sup>7</sup>५३क. अध्ययन, तालीम वा अध्ययन भ्रमण सम्बन्धी अन्य व्यवस्थाः</span> (१) निजामती सेवाको कुनै पदाधिकारी कार्यरत रहेको निकायलाई दातृ संस्थाबाट सोझै प्राप्त भएको अध्ययन, तालीम वा अध्ययन र अध्ययन भ्रमण सम्बन्धी अवसरहरुको जानकारी सम्बन्धित निकायले ऐनको दफा ४०ख. को उपदफा (३) बमोजिम गठन भएको समितिको सचिवालयलाई दिनु पर्नेछ । यस्तो जानकारी नदिने निकायको प्रमुखलाई सो समितिले विभागीय कारबाहीको लागि सम्बन्धित निकायमा सिफारिस गरी पठाउनेछ<sup>7</sup> र त्यसरी जानकारी नदिई मनोनयन गर्ने अधिकार प्राप्त अधिकारीबाट जति समयको लागि मनोनयन गरिएको हो, त्यती अवधिमा मनोनयन भएको निजामती कर्मचारीले पाएको वा पाउन सक्ने तलवभत्ता बराबरको रकम असुल उपर गरिनेछ । </div><div class="content-paragraph"> (२) विभिन्न दातृ संस्थाबाट आयोजनाहरु कार्यान्वयनको सिलसिलामा आयोजना सम्झौता अन्तर्गत प्राप्त हुने छात्रवृत्तिको वार्षिक विवरण तयार गरी ऐनको दफा ४०ख. को उपदफा (३) बमोजिम गठन भएको समितिको सचिवालयमा पठाउनु पर्ने कर्तव्य सम्बन्धित निकायको हुनेछ । </div><div class="content-paragraph"> (३) निजामती कर्मचारीले अध्ययन, तालीम वा अध्ययन भ्रमण पूरा गरेको मितिले एक महिनाभित्र सम्बन्धित कार्यालयमा हाजिर हुन जानु पर्नेछ । मनासिव माफिकको कारण सहितको सूचना सहित विदा माग गरी विदा स्वीकृत भएको अवस्थामा बाहेक सो अवधिभित्र हाजिर नहुने निजामती कर्मचारीलाई विभागीय सजाय हुनेछ । </div><div class="content-paragraph"> (४) अध्ययन, तालीम वा अध्ययन भ्रमण पूरा गरेको मितिले नब्बे दिनभित्र हाजिर हुन नआएमा वा ऐनको दफा ४०घ. बमोजिमको कबुलियत अनुसार निजामती सेवामा सेवा नगरेमा त्यस्तो अध्ययन, तालीम वा अध्ययन भ्रमणमा लागेको वा पाएको खर्च र सो अवधिमा पाएको तलब भत्ता समेत त्यस्ता निजामती कर्मचारीले अध्ययनको लागि निर्धारित समय व्यतित भएको अर्को तीन महिनाभित्र सम्बन्धित कार्यालयमा बुझाउनु पर्नेछ र नबुझाएमा सरकारी बाँकी सरह असुल गरिनेछ । </div><div class="content-paragraph"><span class="bold"><sup>X</sup>(५) अध्ययन, तालीम वा अध्ययन भ्रमणमा गएको निजामती कर्मचारी अध्ययन,</span> तालीम वा अध्ययन भ्रमण पछि उपनियम (३) बमोजिमको अवधिभित्र कार्यालयमा हाजिर हुन आए नआएको सम्बन्धमा अभिलेख प्रयोजनको लागि त्यस्तो कर्मचारीको नाम, अध्ययन गर्न गएको देश, अध्ययन वा तालीमको अवधि र विषय खुल्ने दुई प्रति विवरण प्रत्येक वर्षको श्रावण मसान्तभित्र तयार गरी एक प्रति ऐनको दफा ४०ख. को उपदफा (३) बमोजिमको समितिको सचिवालयमा पठाई एक प्रति सम्बन्धित निकायले अभिलेख अद्यावधिक गरी राख्नु पर्नेछ । यस्तो विवरण तयार गरी पठाउने दायित्व सम्बन्धित निकायको प्रमुखको हुनेछ । </div><div class="content-paragraph"><span class="bold"><sup>*</sup>(६) वैदेशिक अध्ययन, तालीम वा अध्ययन भ्रमणमा गएको निजामती कर्मचारीले</span> कार्यालयमा हाजिर भएको पन्ध्र दिनभित्र प्रतिवेदन तयार गरी सम्बन्धित कार्यालयमा पेश गर्नु पर्नेछ । त्यसरी प्रतिवेदन दिएको जानकारी व्यक्तिगत फाइलमा समावेश गर्न निजामती किताबखानामा पठाइनेछ । </div><div class="content-paragraph"><span class="bold"><sup>*</sup>(७) कुनै निजामती कर्मचारीले काबुबाहिरको परिस्थिति परी उपनियम (६)</span> बमोजिमको अवधि भित्र प्रतिवेदन पेश गर्न नसकेमा त्यसको आधार र कारण सहित सम्बन्धित कार्यालय प्रमुख समक्ष म्याद थपको लागि निवेदन दिन सक्नेछ र यसरी परेको निवेदनको व्यहोरा मनासिव लागेमा कार्यालय प्रमुखले त्यस्तो प्रतिवेदन पेश गर्न थप पन्ध्र दिन म्याद दिन सक्नेछ । प्राप्त प्रतिवेदनलाई आवश्यक कारवाही गरिनेछ । </div><div class="content-paragraph"><span class="bold">*५३ख. तालीम दिनु पर्नेः</span> (१) सेवा, समूह वा उपसमूह सञ्चालन गर्ने मन्त्रालयले तालीम प्रदायक संस्थाहरुसँग समन्वय गरी प्रत्येक निजामती कर्मचारीलाई तीन वर्षमा कम्तीमा एक पटक पाँच कार्यदिन वा सो भन्दा बढी अवधिको तालीम दिने व्यवस्था मिलाउनु पर्नेछ । </div><div class="content-paragraph"> (२) उपनियम (१) बमोजिम तालीम दिन आवश्यक बजेट प्रत्येक कार्यालयले आफ्नो वार्षिक बजेट तथा कार्यक्रममा समावेश गर्नु पर्नेछ । </div><div class="document-subtitle">परिच्छेद – ९</div><div class="document-title">हाजिरी र विदा</div><div class="content-paragraph"><span class="bold">५४. निजामती कर्मचारीको सबै समय नेपाल सरकारको अधीन हुनेः</span> यस नियमावलीमा अन्यथा लेखिएकोमा बाहेक निजामती कर्मचारीको सबै समय नेपाल सरकारको अधीन हुनेछ र जुनसुकै समयमा पनि निजलाई सरकारी काममा लगाउन सकिनेछ । </div><div class="content-paragraph"><span class="bold">५५. कार्यालय समय, समय पालन र हाजिरीः</span> (१)<sup>3</sup><span class="form-field large"></span></div><div class="content-paragraph"><span class="bold"><sup>०</sup>(२)</span> ऐनको दफा ४१ बमोजिम निर्धारित समयमा कार्यालयमा नआउने र कार्यालयमा पटक पटक ढिलो आउने चाँडो जाने तथा कार्यालयको काममा बाहेक कार्यालय समयमा स्वीकृति नलिई कार्यालय छोड्ने निजामती कर्मचारीलाई सम्बन्धित कार्यालय प्रमुखले गयल कट्टी गर्नेछ । तर महिनाको तीन पटकसम्म निर्धारित समय भन्दा पन्ध्र मिनेटसम्म ढिला गरी आउने निजामती कर्मचारीलाई कार्यालय प्रमुखले हाजिर गर्न दिन सक्नेछ । </div><div class="content-paragraph"> (३) मुनासिब माफिकको कारण परेमा बाहेक विदाको निकासा नलिई कुनै पनि निजामती कर्मचारी आफ्नो कार्यालयमा अनुपस्थित हुनु हुँदैन । यसरी अनुपस्थित हुने कर्मचारीले सात दिनभित्र विदाको निवेदन दिनु पर्नेछ । </div><div class="content-paragraph"><span class="bold">५५क. कार्यालय समयको निर्धारणः</span> सरकारी कार्यालयहरुको कार्यालय समयको निर्धारण नेपाल सरकारले राजपत्रमा सूचना प्रकाशन गरी तोके बमोजिम हुनेछ । </div><div class="content-paragraph"><span class="bold">५६. भैपरी आउने र पर्व विदाः</span> (१) निजामती कर्मचारीले प्रत्येक वर्ष भैपरी आउने विदा छ दिन र पर्व विदा <sup>❑</sup>छ दिन गरी जम्मा बाह्र दिन विदा लिन पाउनेछ । </div><div class="content-paragraph"> (२) भैपरी आउने र पर्व विदामा बस्ने निजामती कर्मचारीले पूरा तलब पाउनेछ । </div><div class="content-paragraph"> (३) भैपरी आउने र पर्व विदा आधा दिन पनि लिन सकिनेछ । </div><div class="content-paragraph"><span class="bold">स्पष्टीकरणः</span> यस उपनियमको प्रयोजनको लागि “आधा दिन” भन्नाले दैनिक कार्यालय समयको आधा समय सम्झनु पर्छ । </div><div class="content-paragraph"> (४) एक वर्षको भैपरी आउने र पर्व विदा संचित गरी अर्को वर्षमा लिन पाइने छैन। </div><div class="content-paragraph"> (५) मौखिक अनुरोधको आधारमा पनि विदा दिने अधिकारीले भैपरी आउने र पर्व विदाको स्वीकृति दिन सक्नेछ । तर त्यसरी भैपरी आउने र पर्व विदाको स्वीकृति दिएकोमा विदा दिने अधिकारीले सोको अभिलेख राख्न लगाउनु पर्नेछ । </div><div class="content-paragraph"><span class="bold">५७. घर विदाः</span> (१) निजामती कर्मचारीले काम गरेको अवधिको बाह्र दिनको एक दिनका दरले घर विदा पाउनेछ । तर हिउँदे वा वर्षे विदा लिन पाउने निजामती कर्मचारीले यस नियम बमोजिमको घर विदा पाउने छैन । </div><div class="content-paragraph"> (२) यो नियमको प्रयोजनको निमित्त “काम गरेको अवधि” भन्नाले सो अवधिभित्र लिएको भैपरी आउने र पर्व विदा, बिरामी विदा, प्रसूति विदा, प्रसूति स्याहार<sup>X</sup> विदा, किरिया विदा र सार्वजनिक विदालाई समेत जनाउनेछ । </div><div class="content-paragraph"> (३) घर विदामा बस्दा निजामती कर्मचारीले पूरा तलब पाउनेछ । </div><div class="content-paragraph"><sup>०</sup>(४) निजामती कर्मचारीले आफूले पकाएको घरविदा एकसय असी दिनसम्म संचित गरी राख्न पाउनेछ । </div><div class="content-paragraph"> (५) कुनै कारणले निजामती कर्मचारी सेवाबाट अलग भएमा निजको संचित रहेको घर विदा बापत निजको पदाधिकार रहेको पदबाट खाइपाई आएको तलबको दरले हुन आउने रकम निजले एकमुष्ट लिन पाउनेछ । </div><div class="content-paragraph"> (६) संचित रहेको घर विदाको रकम लिन नपाउँदै कुनै निजामती कर्मचारीको मृत्यु भएमा त्यस्तो संचित घर विदाको रकम ऐनको दफा ३९ को उपदफा (५) बमोजिमको व्यक्तिले एकमुष्ट लिन पाउनेछ । </div><div class="content-paragraph"> (७) हिउँदे वा वर्षे विदा लिन पाउने निजामती कर्मचारीलाई उक्त विदा नपाउने गरी काममा खटाइएमा त्यस्तो काममा खटाउने कार्यालयले त्यस्तो निजामती कर्मचारीलाई उक्त विदा बापत निजको पदाधिकार रहेको पदबाट खाइपाई आएको दरले हुन आउने रकम दिनु पर्नेछ । </div><div class="content-paragraph"> (८) घर विदा, अध्ययन विदा वा असाधारण विदामा बसेका निजामती कर्मचारीले सो अवधिभरको घर विदा पाउने छैन । </div><div class="content-paragraph"> (९) निजामती कर्मचारीले वर्षको एक पटक कम्तीमा सात दिन घर विदा लिई घर जाँदा र घर विदा भुक्तान गरी घरबाट आफ्नो कार्यालयमा आउँदा पैदलको बाटोलाई आठ कोशको निमित्त एक दिनको दरले हुने दिन तथा मोटर, रेल, हवाइजहाजको बाटोलाई जति दिन लाग्ने हो त्यति दिन बाटोको म्याद पाउनेछ । </div><div class="content-paragraph"><span class="bold">५८. बिरामी विदाः</span> (१) निजामती कर्मचारीले प्रत्येक वर्ष बाह्र दिन बिरामी विदा पाउनेछ । </div><div class="content-paragraph"> (२) बिरामी विदामा बस्दा निजामती कर्मचारीले पूरा तलब पाउनेछ । </div><div class="content-paragraph"> (३) निजामती कर्मचारी अशक्त बिरामी भई संचित बिरामी विदाले नपुग्ने भएमा निजलाई बढीमा बाह्र दिनसम्मको पेश्की बिरामी विदा दिन सकिनेछ । </div><div class="content-paragraph"> (४) निजामती कर्मचारीले असाधारण विदा र ऐनको दफा ७१क. बमोजिमको वेतलवी विदा बाहेक अन्य विदा लिएको अवधिमा समेत बिरामी विदा पाउनेछ । </div><div class="content-paragraph"> (५) सात दिनभन्दा बढी अवधिको बिरामी विदाको माग गर्ने निजामती कर्मचारीले स्वीकृत चिकित्सकको प्रमाणपत्र पेश गर्नु पर्नेछ । तर त्यस्तो प्रमाणपत्र पेश गर्न साधारणतया सम्भव थिएन भन्ने विदा दिने अधिकारीलाई विश्वास भएमा निजले सो व्यहोरा जनाई प्रमाणपत्र बिना नै उक्त विदा स्वीकृत गर्न सक्नेछ । </div><div class="content-paragraph"> (६) निजामती कर्मचारीले आफूले पकाएको बिरामी विदा संचित गरी राख्न पाउनेछ । </div><div class="content-paragraph"> (७) कुनै कारणले निजामती कर्मचारी सेवाबाट अलग भएमा निजको संचित रहेको बिरामी विदा बापत निजको पदाधिकार रहेको पदबाट खाइपाई आएको तलबको दरले हुन आउने रकम निजले एकमुष्ट लिन पाउनेछ । </div><div class="content-paragraph"> (८) संचित रहेको बिरामी विदाको रकम लिन नपाउँदै कुनै निजामती कर्मचारीको मृत्यु, भएमा त्यस्तो संचित बिरामी विदाको रकम ऐनको दफा ३९ को उपदफा (५) बमोजिमको व्यक्तिले एकमुष्ट लिन पाउनेछ । </div><div class="content-paragraph"> (९) कुनै ठूलो वा कडा रोग लागी उपचार गर्न बिरामी विदा र घर विदाबाट नपुग हुने भएमा स्वीकृत चिकित्सकको प्रमाणपत्र पेश गरी निजामती कर्मचारीले पछि पाउने बिरामी विदा र घर विदाबाट कट्टा हुने गरी पैंतालीस दिनसम्म थप बिरामी विदा पेश्कीको रुपमा लिन सक्नेछ । त्यसरी पेश्की बिरामी विदा लिई बसेको निजामती कर्मचारीले पूरा तलब पाउनेछ । </div><div class="content-paragraph"> (१०) उपनियम (९) बमोजिम लिएको विदाले नपुग भई थप विदा लिनु परेमा नेपाल सरकारले तोकेको मेडिकल बोर्डको सिफारिसमा निजामती कर्मचारीले पाउने असाधारण विदाबाट कट्टा हुने गरी सेवा अवधिभरमा बढीमा एक वर्ष असाधारण विदा लिन सक्नेछ । </div><div class="content-paragraph"> (११) उपनियम (९) बमोजिम पेश्की बिरामी विदा लिने निजामती कर्मचारीको मृत्यु भएमा त्यसरी पेश्की लिएको बिरामी विदा स्वतः मिनाहा हुनेछ । </div><div class="content-paragraph"><span class="bold">५९. प्रसुति विदाः</span> (१) महिला निजामती कर्मचारी गर्भवती भएमा निजले सुत्केरीको अघिपछि गरी अन्ठानब्बे दिन प्रसूति विदा लिन पाउनेछ । </div><div class="content-paragraph"><span class="bold"><sup>*</sup>(१क)</span> उपनियम (१) बमोजिम प्रसूति विदा लिएका महिला निजामती कर्मचारीले चाहेमा कुनै पनि विदाबाट कट्टा नहुने गरी थप छ महिनासम्म वेतलवी प्रसूति विदा लिन सक्नेछन् । तर उपनियम (१) र (१क) बमोजिमको विदा लगातार रुपमा लिनु पर्नेछ । </div><div class="content-paragraph"><span class="bold"><sup>*</sup>(१ख)</span> उपनियम (१क) बमोजिम वेतलवी विदामा बसेको अवधि नोकरी अवधिमा जोडिनेछ । </div><div class="content-paragraph"> (२) प्रसूति विदामा बस्दा महिला निजामती कर्मचारीले पूरा तलब पाउनेछ । </div><div class="content-paragraph"><span class="bold"><sup>*</sup>(३)</span><span class="form-field large"></span></div><div class="content-paragraph"><span class="bold"><sup>*</sup>(३क)</span> प्रसूति विदा तथा प्रसूति स्याहार विदा पाएका निजामती कर्मचारीलाई बच्चाको स्याहारको निमित्त ऐनको दफा ३२ को उपदफा (३) बमोजिम बढीमा दुई वटा बच्चाको लागि जनही एकमुष्ट पाँचहजार रुपैयाँ शिशु स्याहार भत्ता दिईनेछ । </div><div class="content-paragraph"> (४) प्रसूति विदा लिएको अभिलेख सम्बन्धित कार्यालयले अद्यावधिक बनाई राखु पर्नेछ । </div><div class="content-paragraph"><span class="bold">*५९क. प्रसूति स्याहार विदाः</span> (१) कुनै पुरुष निजामती कर्मचारीको पत्नी सुत्केरी हुने भएमा त्यस्तो कर्मचारीले सुत्केरीको अघि वा पछि गरी पन्ध्र दिन प्रसूति स्याहार विदा लिन पाउनेछ । </div><div class="content-paragraph"> (२) प्रसूति स्याहार विदामा बस्ने निजामती कर्मचारीले पूरा तलब पाउनेछ । </div><div class="content-paragraph"> (३) प्रसूति स्याहार विदा सेवा अवधिभर दुई पटक मात्र दिइनेछ । </div><div class="content-paragraph"> (४) प्रसूति स्याहार विदा लिएको निजामती कर्मचारीले विदा लिएको मितिले तीन महिनाभित्रमा बच्चाको जन्मदर्ता प्रमाणपत्र कार्यरत कार्यालयमा पेश गर्नु पर्नेछ । </div><div class="content-paragraph"> (५) उपनियम (४) बमोजिमको अवधिभित्र त्यस्तो प्रमाणपत्र पेश नगर्ने निजामती कर्मचारीको त्यस्तो विदाको अवधि निजले पाउने अन्य विदाबाट कट्टा गरिनेछ । </div><div class="content-paragraph"> (६) प्रसूति स्याहार विदाको अभिलेख सम्बन्धित कार्यालयले अद्यावधिक गरी राखु पर्नेछ । </div><div class="content-paragraph"><span class="bold">६०. किरिया विदाः</span> (१) कुनै निजामती कर्मचारीले कुल धर्म अनुसार आफै किरिया बस्नु परेमा वा त्यस्तो कर्मचारीको बाबुआमा, बाजेबज्यै, छोराछोरी वा सासु ससुराको मृत्यु भएमा वा पुरुष निजामती कर्मचारीको हकमा निजको पत्नीको मृत्यु भएमा पन्ध्र दिन किरिया विदा पाउनेछ । महिला निजामती कर्मचारीको पतिले किरिया बस्नु परेमा निजलाई पनि त्यति नै दिन किरिया विदा दिइनेछ । </div><div class="content-paragraph"> (२) किरिया विदामा बस्दा निजामती कर्मचारीले पूरा तलब पाउनेछ । </div><div class="content-paragraph"><span class="bold"><sup>*</sup>(३)</span> उपनियम (१) बमोजिम विदा लिने निजामती कर्मचारीले विदा पछि कार्यालयमा हाजिर भएको पन्ध्र दिनभित्र मृत व्यक्तिको मृत्यु दर्ताको प्रमाणपत्र तथा मृत व्यक्तिसँगको नाता प्रमाणित पेश गर्नु पर्नेछ । </div><div class="content-paragraph"> (४) उपनियम (३) बमोजिमको अवधिभित्र त्यस्तो प्रमाणपत्र पेश नगर्ने निजामती कर्मचारीको त्यस्तो विदाको अवधि निजले पाउने अन्य विदाबाट कट्टा गरिनेछ । </div><div class="content-paragraph"><span class="bold">६१. अध्ययन विदाः</span> (१) निजामती सेवालाई उपयोगी र आवश्यक पर्ने विषयमा नेपाल सरकारलाई प्राप्त भएको “वैदेशिक छात्रवृत्तिमा सम्बन्धित मन्त्रालयको स्वीकृति लिई खुल्ला प्रतियोगिता वा अन्तर विभागीय प्रतियोगितामा छानिई वा नेपाल सरकारबाट मनोनयन भई अध्ययन गर्न जाने निजामती कर्मचारीले अध्ययन अवधिभर अध्ययन विदा पाउन सक्नेछ। </div><div class="content-paragraph"><span class="bold"><sup>*</sup>(१क)</span> सेवा, समूह, उपसमूहलाई उपयोगी र आवश्यक हुने कुनै विषयमा स्वदेश स्थित कुनै विश्वविद्यालय वा त्यस अन्तगतको कुनै अध्ययन संस्थान वा संकायबाट प्राप्त छात्रवृत्ति वा कोटामा वा नेपाल सरकारको खर्चमा अध्ययनको लागि मनोनयन गर्न सम्बन्धित निकायले सिफारिस गरी पठाएकोमा ऐनको दफा ४०ख. को उपदफा (३) को समितिबाट स्वीकृत भएमा त्यस्ता निजामती कर्मचारीलाई सो अध्ययन अवधिभर अध्ययन विदा दिन सकिनेछ । </div><div class="content-paragraph"><span class="bold"><sup>*</sup>(१ख)</span> आफू कार्यरत सेवा, समूह वा उपसमूहको लागि उपयोगी र आवश्यक हुने विषयमा विभिन्न मुलुक वा नेपाल सदस्य रहेका अन्तर्राष्ट्रिय संस्थाबाट छात्रवृत्ति प्राप्त गर्ने गरी नेपाल सरकारको पूर्व स्वीकृति लिई विश्वव्यापी प्रतिस्पर्धामा छनौट भई विदेशमा अध्ययन वा तालीममा सहभागि हुने अवसर पाएका निजामती कर्मचारीलाई समेत उपनियम (१) बमोजिम मनोनयन गरी अध्ययनको लागि अध्ययन विदा र तालीमको लागि तालीम काज दिन सकिनेछ । </div><div class="content-paragraph"> (२) निजामती कर्मचारीले सेवा अवधिभरमा एकै पटक वा पटक पटक गरी तीन वर्षसम्म अध्ययन विदा पाउनेछ । तर नेपाल सरकारले आवश्यक ठानेको अवस्थामा अध्ययन विदाको अवधिमा दुई वर्षसम्म थप गर्न सक्नेछ । </div><div class="content-paragraph"> (३) उपनियम (२) मा जुनसुकै कुरा लेखिएको भए तापनि कुनै अध्ययनको निमित्त मनोनयन भई अध्ययन विदा लिई गएको निजामती कर्मचारीलाई थप विषयमा अध्ययन गर्न वा थप उपाधि हासिल गर्नको निमित्त अध्ययन विदा थपिने छैन तथा असाधारण विदा पनि दिइने छैन । </div><div class="content-paragraph"><span class="bold"><sup>*</sup>(३क)</span> अध्ययन विदा लिएको कर्मचारीले प्रत्येक छ महिनामा आफुले सम्बन्धित अध्ययन संस्थामा अध्ययन गरिहेको प्रमाण सहितको प्रगति विवरण पदाधिकार रहेको निकाय, सेवा, समूह वा उपसमूह सञ्चालन गर्ने मन्त्रालय र निजामती किताबखानामा पठाउनु पर्नेछ । </div><div class="content-paragraph"> (४) अध्ययन विदामा बस्दा निजामती कर्मचारीले पूरा तलब पाउनेछ । </div><div class="content-paragraph"> (५) सम्बन्धित सेवा समूहलाई उपयोगी र आवश्यक पर्ने विषयमा नेपाल सरकारको पूर्व स्वीकृति लिई निजी प्रयासमा स्वदेशमा<sup>X</sup> तथा विदेशमा अध्ययन गर्न जाने निजामती कर्मचारीलाई उपनियम (२) बमोजिम अध्ययन विदा दिन सकिनेछ । उपनियम (४) मा जुनसुकै कुरा लेखिएको भए तापनि यस्तो अध्ययन विदामा बस्ने निजामती कर्मचारीले तलब पाउने छैन । </div><div class="content-paragraph"> (६) तीन वर्ष सरकारी सेवा अवधि नपुगी कुनै पनि निजामती कर्मचारीले अध्ययन विदा पाउन सक्ने छैन । </div><div class="content-paragraph"><span class="bold">स्पष्टीकरणः</span> यस नियमावली बमोजिम कुनै निजामती कर्मचारीले गरेको अस्थायी सेवा अवधि स्थायी सेवा अवधिमा गणना भएको रहेछ भने यस उपनियमको प्रयोजनको लागि सो अस्थायी सेवा अवधि समेत गणना गरिनेछ । </div><div class="content-paragraph"> (७) कुनै योजना वा कार्यक्रमलाई कार्यान्वयन गर्नको निमित्त अत्यावश्यक भएको तालीम प्राप्त गर्नको लागि नेपाल सरकारले कुनै निजामती कर्मचारीलाई मनोनयन गरी खटाएमा त्यस्तो तालीम अवधिभर निजलाई काजको रुपमा पठाइनेछ र सो अवधिभर निजलाई पूरा तलब दिइनेछ । तर यस प्रकारको काज तालीमको निमित्त मात्र हुनु पर्नेछ र कुनै पनि निजामती कर्मचारीलाई शैक्षिक उपाधि हासिल गर्न पठाउँदा तालीम काज दिइने छैन । </div><div class="content-paragraph"><span class="bold"><sup>X</sup>(८)</span> एउटा शैक्षिक संस्थामा अध्ययन गर्नको लागि अध्ययन विदा लिएको निजामती कर्मचारीले पूर्व स्वीकृति विना सो शैक्षिक संस्था परिवर्तन गर्न पाउने छैन । यसरी शैक्षिक संस्था परिवर्तन गरेमा वा सो शैक्षिक संस्थामा अध्ययन नगरेमा निजको सो अध्ययन विदा स्वतः रद्द हुनेछ र<sup>❑</sup> सो विदाको अवधि असाधारण विदामा परिणत हुनेछ । यसरी विदा रद्द भएको विवरण सम्बन्धित निकायले सामान्य प्रशासन मन्त्रालय र निजामती किताबखानामा पठाउनु पर्नेछ । </div><div class="content-paragraph"><span class="bold"><sup>X</sup>(९)</span> यस नियम बमोजिम अध्ययनको लागि एक पटक वेतलवी अध्ययन विदा स्वीकृत भई सके पछि सो विदाको अवधिलाई तलवी अध्ययन विदामा परिणत गरिने छैन । </div><div class="content-paragraph"><span class="bold">६२. असाधारण विदाः</span> (१) निजामती कर्मचारीले असाधारण विदा लिनु पर्ने कारण सहित निवेदन दिनु पर्नेछ र कारण मनासिब देखिएमा नेपाल सरकारले एक पटकमा एक वर्षमा नबढाई र सेवा अवधिभरमा तीन वर्षमा नबढाई असाधारण विदा दिन सक्नेछ । </div><div class="content-paragraph"> (२) असाधारण विदामा बस्ने निजामती कर्मचारीले सो अवधिभर तलब पाउने छैन । तर नियम ५८ को उपनियम (१०) बमोजिम असाधारण विदामा बस्ने निजामती कर्मचारीले त्यस्तो विदामा बसेको अवधिको पूरा तलब पाउनेछ । </div><div class="content-paragraph"> (३) पाँच वर्ष सरकारी सेवा अवधि नपुगी कुनै पनि निजामती कर्मचारीले असाधारण विदा पाउने छैन । तर - </div><div class="content-paragraph"> (क) नियम ५८ को उपनियम (१०) बमोजिम थप बिरामी विदा बापत असाधारण विदामा बस्न यस उपनियमले बाधा पुर्याएको मानिने छैन। </div><div class="content-paragraph"> (ख) निजी प्रयासमा अध्ययन गर्न चाहने निजामती कर्मचारीले दुई वर्षको सेवा अवधि पूरा गरेपछि उपनियम (१) को अधीनमा रही एकै पटक वा पटक, पटक गरी बढीमा तीन वर्षसम्म असाधारण विदा पाउन सक्नेछ । </div><div class="content-paragraph"> (४) कुनै निजामती कर्मचारीले लिएको असाधारण विदाको अवधि निजको सेवा अवधिमा गणना गरिने छैन । </div><div class="content-paragraph"><span class="bold">*६२क. बेतलवी विदाः</span> (१) ऐनको दफा ७१क. बमोजिमको बेतलवी विदा माग गर्ने कर्मचारीले आफ्नो पति वा पत्नी विदेश स्थित नेपाली राजदूतावास वा कुनै नियोगमा खटिई गएको प्रमाण सहित निवेदन दिनु पर्नेछ । </div><div class="content-paragraph"> (२) निजामती कर्मचारीले उपनियम (१) बमोजिमको विदा एकै पटक वा पटक पटक गरी बढीमा पाँच वर्षसम्म पाउनेछ । </div><div class="content-paragraph"> (३) यस नियम बमोजिमको विदा नेपाल सरकारबाट स्वीकृत हुन सक्नेछ । </div><div class="content-paragraph"><span class="bold">६३. राष्ट्रिय तथा अन्तर्राष्ट्रिय संघ, संस्थामा सेवा गर्न विदा दिन सकिनेः</span> कुनै निजामती कर्मचारीले विदा लिई ऐनको दफा ४९क. को उपदफा (२) को खण्ड (ग) बमोजिम सेवा गर्न जान निवेदन दिएमा र यसरी सेवा गर्न पठाउ“दा नेपाल सरकारलाई समेत उपयोगी हुने पर्याप्त आधार रहेमा नेपाल सरकारले नियम ६२ बमोजिम निजले पाउन सक्ने असाधारण विदाबाट कट्टा हुने गरी पछि निजामती सेवा गर्न फर्कि आउने कबुलियत गराई निजलाई त्यस्तो सेवा गर्न जानको लागि अनुमति दिन सक्नेछ । </div><div class="content-paragraph"><span class="bold">*६३क. कबुलियतनामा सम्बन्धी व्यवस्थाः</span> अध्ययन, तालीम वा अध्ययन भ्रमणमा जाने निजामती कर्मचारीले अनुसूची–१२क. बमोजिम, नियम ६१ को उपनियम (५) बमोजिम अध्ययन विदामा जाने निजामती कर्मचारीले अनुसूची-१२ख. बमोजिम तथा असाधारण विदा लिई राष्ट्रिय तथा अन्तर्राष्ट्रिय संस्थामा काम गर्न जाने निजामती कर्मचारीले अनुसूची- १२ग.बमोजिमको कबुलियतनामा गर्नु पर्नेछ । </div><div class="content-paragraph"><span class="bold">६४. विदा माग गर्ने विधिः</span> (१) विदाको निकासाको निमित्त निजामती कर्मचारीले आफूलाई चाहिएको विदाको अवधि, कारण र विदेश जानु पर्ने भए सो समेत खोली अनुसूची-१३ को ढाँचामा आफ्नो कार्यालय मार्फत विदा दिने अधिकारी समक्ष निवेदन पेश गर्नु पर्नेछ र विदा दिने अधिकारीले पनि विदा स्वीकृत वा अस्वीकृत भएको सूचना सो कर्मचारीलाई दिनु पर्नेछ । </div><div class="content-paragraph"><span class="bold"><sup>X</sup>(१क)</span> उपनियम (१) बमोजिम माग भएको विदामध्ये देहाय बमोजिमको विदा देहाय बमोजिमको अवधिमा स्वीकृत वा अस्वीकृत गर्नु पर्नेछः- </div><div class="content-paragraph"> (क) घर विदा र विरामी विदाको हकमा सात दिनभित्र, </div><div class="content-paragraph"> (ख) असाधारण विदा र अध्ययन विदाको हकमा साठी दिनभित्र । </div><div class="content-paragraph"><span class="bold"><sup>*</sup>(१ख)</span><span class="form-field large"></span></div><div class="content-paragraph"> (२) देहायको कुरामा विदा दिने अधिकारीलाई चित्त बुझेमा निजले निवेदनको मितिभन्दा अगाडिदेखिको मितिबाट विदा स्वीकृत गर्न सक्नेछः- </div><div class="content-paragraph"> (क) विदा दिने अधिकारीको पूर्व स्वीकृति लिन सम्भव थिएन भन्ने, </div><div class="content-paragraph"> (ख) पूर्व स्वीकृति प्राप्तिको लागि निवेदकले सकभर प्रयास गरेको थियो भन्ने । </div><div class="content-paragraph"><span class="bold"><sup>*</sup>तर</span> विदा स्वीकृत नगराई लगातार नब्बे दिनसम्म आफ्नो कार्यालयमा अनुपस्थित भएको निजामती कर्मचारीको हकमा विदा स्वीकृत गरिने छैन । </div><div class="content-paragraph"> (३) अध्ययन विदाको लागि निवेदन दिंदा अरु कुराको अतिरिक्त मुख्यतः देहायका कुराहरु उल्लेख गर्नु पर्नेछः- </div><div class="content-paragraph"> (क) आफूले अध्ययन गर्न खोजेका विषयको विवरण, </div><div class="content-paragraph"> (ख) अध्ययन गरिने विश्वविद्यालय, संस्था वा प्रशिक्षण केन्दमा प्रवेश गर्ने स्वीकृति प्राप्त भएको विवरण, </div><div class="content-paragraph"> (ग) नेपाल सरकारलाई त्यस्तो विदाको सम्बन्धमा विचार गर्न सहायक हुने अन्य आवश्यक विवरण । </div><div class="content-paragraph"><span class="bold">६५. विदा दिने अधिकारीः</span> (१) देहायको विदा देहायको अधिकारीले स्वीकृत गर्न सक्नेछः- </div><table class="main-table"><thead><tr><th>विदाको किसिम</th><th>विदा स्वीकृत गर्ने अधिकारी</th></tr></thead><tbody><tr><td>(क) भैपरी आउने र पर्व विदा</td><td>सम्बन्धित कार्यालय प्रमुख वा विभागीय प्रमुख</td></tr><tr><td>(ख)<sup>❑</sup> घर विदा</td><td>सम्बन्धित कार्यालय प्रमुख वा विभागीय प्रमुख</td></tr><tr><td>(ग)<sup>❑</sup> बिरामी विदा</td><td>सम्बन्धित कार्यालय प्रमुख वा विभागीय प्रमुख</td></tr><tr><td>(घ)<sup>❑</sup> प्रसूति विदा</td><td>सम्बन्धित कार्यालय प्रमुख वा विभागीय प्रमुख</td></tr><tr><td><sup>*</sup>(घ) प्रसूति स्याहार विदा</td><td>सम्बन्धित कार्यालयको प्रमुख वा विभागीय प्रमुख</td></tr><tr><td>(ङ)<sup>❑</sup> किरिया विदा</td><td>सम्बन्धित कार्यालय प्रमुख वा विभागीय प्रमुख</td></tr><tr><td>(च) अध्ययन विदा</td><td>नेपाल सरकार</td></tr><tr><td>(छ) असाधारण विदा</td><td>नेपाल सरकार</td></tr></tbody></table><div class="content-paragraph"> (२) विशिष्ट श्रेणीको कर्मचारीको उपनियम (१) को खण्ड (क) मा उल्लिखित विदा बाहेक अन्य विदाहरु नेपाल सरकारले स्वीकृत गर्नेछ । तर संवैधानिक अंगका कार्यालय वा अन्य आयोगका विशिष्ट श्रेणीका कर्मचारीलाई उपनियम (१) को खण्ड (च) र (छ) मा उल्लिखित विदा बाहेक अन्य विदाहरु त्यस्तो संवैधानिक अंग वा आयोगका प्रमुखले दिन सक्नेछ । </div><div class="content-paragraph"> (३) उपनियम (१) को खण्ड (क) मा जुनसुकै कुरा लेखिएको भए तापनि भैपरी आउने र पर्व विदा विभागीय प्रमुख र कार्यालय प्रमुख आफैले लिन सक्नेछ । </div><div class="content-paragraph"><span class="bold"><sup>*</sup>(४)</span> कुनै निजामती कर्मचारीले लिएको विदा आफूलाई आवश्यक नभएको भनी निवेदन दिएमा विदा स्वीकृत गर्ने अधिकारीले त्यस्तो विदा रद्द गरी निजलाई हाजिर गराउन सक्नेछ । </div><div class="content-paragraph"><span class="bold"><sup>*</sup>(५)</span> विदा स्वीकृत गर्ने अधिकारीले आफू मातहतका कर्मचारीको विदा स्वीकृत गर्दा त्यस्तो कर्मचारीको अनुपस्थितिमा निजले गर्नु पर्ने सेवा प्रवाह सम्बन्धी काम गर्ने वैकल्पिक व्यवस्था गरेर मात्र स्वीकृत गर्नु पर्नेछ र त्यसको सूचना कार्यालयको सूचना पाटीमा टाँस गर्नु पर्नेछ । </div><div class="content-paragraph"><span class="bold">६६. विदा परिणत नहुनेः</span> यस परिच्छेद बमोजिम निजामती कर्मचारीले जुन विदा लिई बसेको हो सोही विदानै उपभोग गर्नु पर्नेछ । पहिले कुनै एक किसिमको विदा स्वीकृत भएकोमा त्यस्तो विदा पछि किरिया विदा वा प्रसूति विदा बाहेक अर्को किसिमको विदामा परिणत गराउन पाइने छैन । </div><div class="content-paragraph"><span class="bold">६७. सार्वजनिक विदा गाभिनेः</span> भैपरी आउने र पर्व विदा, घर विदा र विरामी विदा बाहेक अरु कुनै प्रकारको विदा लिई बसेको निजामती कर्मचारीले लिएको विदा अवधिभित्र सार्वजनिक विदा परेमा सो अवधि पनि निज कर्मचारीले लिएको विदामा गाभिनेछ । </div><div class="content-paragraph"><span class="bold">६८. कार्यालयमा अनुपस्थित हुने उपर कारबाहीः</span> विदा नलिई आफ्नो कार्यालयमा अनुपस्थित हुने निजामती कर्मचारीलाई गयल र तलब कट्टी गरी विभागीय सजाय समेत गर्न सकिनेछ । यसरी गयल भएको अवधि सेवा अवधिमा गणना हुने छैन । </div><div class="content-paragraph"><span class="bold">६९. <sup>०</sup>विदाको अभिलेखः</span> (१) विदा दिने अधिकारीले आफ्नो मातहतमा काम गर्ने निजामती कर्मचारीको विदाको अभिलेख राख्न लगाउन पर्नेछ । भैपरी र पर्व विदा बाहेकका विदाको अभिलेख प्रत्येक कार्यालयले वर्ष व्यतीत भएको तीस दिनभित्र निजामती किताबखाना र तलव खर्च लेख्ने कार्यालयमा पठाउनु पर्नेछ । </div><div class="content-paragraph"> (२) कुनै निजामती कर्मचारी एक कार्यालयबाट अर्को कार्यालयमा सरुवा वा बढुवा भएमा सरुवा वा बढुवाको जनाउको साथै विदाको अभिलेखको उतार पनि हालको कार्यालयमा पठाउनु पर्नेछ । यस्तो विदाको अभिलेख अनुसूची-१४ बमोजिम राखु पर्नेछ । </div><div class="content-paragraph"> (३) उपनियम (२) बमोजिमको विदाको अभिलेखको एक प्रति उतार सम्बन्धित कर्मचारीलाई समेत दिनु पर्नेछ । बढुवाको लागि कारबाही हुँदा यस्तो विदाको अभिलेख पेश गर्ने जिम्मेवारी निजामती कर्मचारीको सम्बन्धित विभाग वा मन्त्रालयको हुनेछ । </div><div class="content-paragraph"><span class="bold">७०. सट्टा विदाः</span> विमानस्थल, अस्पताल, बारुणयन्त्र, हुलाक, संग्रहालय जस्ता सार्वजनिक विदाको दिनमा काम गर्नु पर्ने कार्यालयहरुमा कार्यरत निजामती कर्मचारीहरुले सार्वजनिक विदाको दिन काम गरे वापत सट्टा तलबी विदा पाउनेछन् र त्यस्तो विदा एक वर्षभित्रमा पालो मिलाई बस्नु पर्नेछ । </div><div class="content-paragraph"><span class="bold">७१. विदा अधिकारको कुरा होइनः</span> विदा अधिकारको कुरा होइन, सहुलियत मात्र हो । </div><div class="document-subtitle">परिच्छेद – १०</div><div class="document-title">बढुवा</div><div class="content-paragraph"><span class="bold">७२. बढुवा समितिहरुः</span> ऐनको दफा २० को उपदफा (२) बमोजिम राजपत्र अनङ्कित पदमा बढुवा गर्न देहायका कार्यालयको लागि देहाय बमोजिमका बढुवा समितिहरु रहने छन्- </div><div class="content-paragraph"> (क) खण्ड (ख), (ग), (घ), (ङ), (च), (छ), (ज), (झ), (ञ), (ट) र (ठ)<sup>❑</sup> मा परेका अदालत र कार्यालयहरु बाहेक अख्तियार दुरुपयोग अनुसन्धान आयोग, महालेखा परीक्षकको कार्यालय, लोक सेवा आयोग, निर्वाचन आयोग, प्रधानमन्त्री तथा मन्त्रिपरिषद्को कार्यालय, राष्ट्रिय योजना आयोगको सचिवालय, मन्त्रालय, मन्त्रालयस्तरका केन्द्रीय निकायहरु तथा केन्द्रीयस्तरका विभागहरुको लागि </div><div class="content-paragraph"> (अ) लोक सेवा आयोगले तोकेको राजपत्राङ्कित प्रथम श्रेणीको पदाधिकारी <span class="text-right">अध्यक्ष</span></div><div class="content-paragraph"> (आ) सामान्य प्रशासन मन्त्रालयको सचिवले तोकेकोराजपत्राङ्कित द्वितीय श्रेणीको अधिकृत <span class="text-right">– सदस्य</span></div><div class="content-paragraph"> (इ) सेवा, समूह सञ्चालन गर्ने मन्त्रालय वा निकायको प्रशासन शाखाको प्रमुख वा सचिव वा सो सरहका पदाधिकारीले तोकेको अधिकृत <span class="text-right">– सदस्य</span></div><div class="content-paragraph"> (ख) कानून, न्याय, संविधानसभा तथा संसदीय मामिला मन्त्रालयको लागि - </div><div class="content-paragraph"> (अ) न्याय सेवा आयोगको अध्यक्षले तोकेको नेपाल न्याय सेवाको कुनै पदाधिकारी <span class="text-right">अध्यक्ष</span></div><div class="content-paragraph"> (आ) सचिवले तोकेको राजपत्राङ्कित प्रथम श्रेणीको अधिकृत <span class="text-right">– सदस्य</span></div><div class="content-paragraph"> (इ) प्रशासन शाखाको प्रमुख <span class="text-right">– सदस्य</span></div><div class="content-paragraph"><span class="bold"><sup>❑</sup>(ग)</span> खण्ड (क), (ख), (घ), (ङ), (च), (छ), (ज), (झ), (ञ), (ट) र (ठ) मा परेका अदालत र कार्यालयहरु बाहेक कुनै मन्त्रालय, सचिवालय वा आयोग अन्तर्गतका जिल्लास्थित क्षेत्रीय, अञ्चल, जिल्ला तथा ईलाकास्तरीय कार्यालयहरुको लागि - </div><div class="content-paragraph"> (अ) लोक सेवा आयोगले तोकेको पदाधिकारी <span class="text-right">अध्यक्ष</span></div><div class="content-paragraph"> (आ) सम्बन्धित प्रमुख जिल्ला अधिकारी वा निजले तोकेको अधिकृत <span class="text-right">– सदस्य</span></div><div class="content-paragraph"> (इ) जिल्ला कोष तथा लेखा नियन्त्रकको कार्यालयको प्रमुख वा निजले तोकेको सो कार्यालयको अधिकृत <span class="text-right">– सदस्य</span></div><div class="content-paragraph"> (घ) सर्वोच्च अदालतको लागि - </div><div class="content-paragraph"> (अ) न्याय सेवा आयोगको अध्यक्षले तोकेको नेपाल न्याय सेवाको कुनै पदाधिकारी <span class="text-right">अध्यक्ष</span></div><div class="content-paragraph"> (आ) सर्वोच्च अदालतको रजिष्ट्रारले तोकेको राजपत्राङ्कित प्रथम श्रेणीको अधिकृत <span class="text-right">- सदस्य</span></div><div class="content-paragraph"> (इ) प्रशासन शाखाको प्रमुख वा सर्वोच्च अदालतको रजिष्ट्रारले तोकेको अधिकृत <span class="text-right">- सदस्य</span></div><div class="content-paragraph"> (ङ) पुनरावेदन अदालतको लागि - </div><div class="content-paragraph"> (अ) पुनरावेदन अदालतको मुख्य न्यायाधीश वा निजले तोकेको पुनरावेदन अदालतको न्यायाधीश <span class="text-right">अध्यक्ष</span></div><div class="content-paragraph"> (आ) पुनरावेदन अदालतको रजिष्ट्रार <span class="text-right">सदस्य</span></div><div class="content-paragraph"> (इ) पुनरावेदन अदालतको रजिष्ट्रारले तोकेको अधिकृत <span class="text-right">सदस्य</span></div><div class="content-paragraph"> (च) जिल्ला अदालतको लागि - </div><div class="content-paragraph"> (अ) जिल्ला न्यायाधीश <span class="text-right">- अध्यक्ष</span></div><div class="content-paragraph"> (आ) जिल्ला न्यायाधीशले तोकेको अधिकृत <span class="text-right">सदस्य</span></div><div class="content-paragraph"> (इ) जिल्ला सरकारी वकील कार्यालयको जिल्ला न्यायाधिवक्ता <span class="text-right">- सदस्य</span></div><div class="content-paragraph"> (छ) महान्यायाधिवक्ताको कार्यालयको लागि - </div><div class="content-paragraph"> (अ) न्याय सेवा आयोगको अध्यक्षले तोकेको नेपाल न्याय सेवाको कुनै पदाधिकारी <span class="text-right">अध्यक्ष</span></div><div class="content-paragraph"> (आ) महान्यायाधिवक्ताले तोकेको अधिकृत <span class="text-right">- सदस्य</span></div><div class="content-paragraph"> (इ) प्रशासन शाखाको अधिकृत <span class="text-right">- सदस्य</span></div><div class="content-paragraph"> (ज) पुनरावेदन सरकारी वकील कार्यालयको लागि - </div><div class="content-paragraph"> (अ) पुनरावेदन सरकारी वकील कार्यालयको सह-न्यायाधिवक्ता<sup>❑</sup><span class="text-right">अध्यक्ष</span></div><div class="content-paragraph"><span class="bold"><sup>II</sup>(आ)</span> पुनरावेदन सरकारी वकील कार्यालयको उप-न्यायाधिवक्ता<sup>❑</sup><span class="text-right">– सदस्य</span></div><div class="content-paragraph"> (इ) पुनरावेदन सरकारी वकील कार्यालयको सह-न्यायाधिवक्ताले<sup>❑</sup> तोकेको अधिकृत <span class="text-right">सदस्य</span></div><div class="content-paragraph"> (झ) जिल्ला सरकारी वकील कार्यालयको लागि - </div><div class="content-paragraph"> (अ) जिल्ला न्यायाधीश <span class="text-right">- अध्यक्ष</span></div><div class="content-paragraph"> (आ) जिल्ला सरकारी वकील कार्यालयको जिल्ला न्यायाधिवक्ता<sup>❑</sup><span class="text-right">सदस्य</span></div><div class="content-paragraph"> (इ) पुनरावेदन सरकारी वकील कार्यालयको सह-न्यायाधिवक्ताले<sup>❑</sup> तोकेको अधिकृत <span class="text-right">सदस्य</span></div><div class="content-paragraph"> (ञ) न्याय परिषद् सचिवालयको लागि - </div><div class="content-paragraph"> (अ) न्याय सेवा आयोगको अध्यक्षले तोकेको नेपाल न्याय सेवाको कुनै पदाधिकारी <span class="text-right">अध्यक्ष</span></div><div class="content-paragraph"> (आ) न्याय परिषद् सचिवालयको सचिवले तोकेको न्याय परिषद् सचिवालयको राजपत्राङ्कित अधिकृत <span class="text-right">– सदस्य</span></div><div class="content-paragraph"> (इ) प्रशासन शाखाको प्रमुख वा न्याय परिषद् सचिवालयको सचिवले तोकेको अधिकृत <span class="text-right">– सदस्य</span></div><div class="content-paragraph"> (ट) प्रशासकीय अदालतको लागि - </div><div class="content-paragraph"> (अ) न्याय सेवा आयोगको अध्यक्षले तोकेको नेपाल न्याय सेवाको पदाधिकारी <span class="text-right">अध्यक्ष</span></div><div class="content-paragraph"> (आ) प्रशासकीय अदालतको अध्यक्षले तोकेको अधिकृत <span class="text-right">– सदस्य</span></div><div class="content-paragraph"> (इ) प्रशासकीय अदालतको रजिष्ट्रारले तोकेको अधिकृत <span class="text-right">- सदस्य</span></div><div class="content-paragraph"> (ठ) राजश्व न्यायाधिकरणको लागि - </div><div class="content-paragraph"> (अ) न्याय सेवा आयोगको अध्यक्षले तोकेको नेपाल न्याय सेवाको पदाधिकारी <span class="text-right">अध्यक्ष</span></div><div class="content-paragraph"> (आ) राजश्व न्यायाधिकरणको अध्यक्ष वा निजले तोकेको सदस्य <span class="text-right">- सदस्य</span></div><div class="content-paragraph"> (इ) राजश्व न्यायाधिकरणको अध्यक्षले तोकेको अधिकृत <span class="text-right">- सदस्य</span></div><div class="content-paragraph"><span class="bold"><sup>*</sup> (ड)</span> जेष्ठता र कार्यसम्पादन मूल्याङ्कनद्वारा राजपत्र अनङ्कित द्वितीय श्रेणीको पदमा बढुवाको लागि,- </div><div class="content-paragraph"> (१) केन्द्रीयस्तरका निकायहरुको लागि - </div><div class="content-paragraph"> (अ) लोक सेवा आयोगले तोकेको राजपत्राङ्कित प्रथम श्रेणीको अधिकृत <span class="text-right">अध्यक्ष</span></div><div class="content-paragraph"> (आ) सामान्य प्रशासन मन्त्रालयको सचिवले तोकेको राजपत्राङ्कित द्वितीय श्रेणीको अधिकृत <span class="text-right">- सदस्य</span></div><div class="content-paragraph"> (इ) सामान्य प्रशासन मन्त्रालयको सचिवले तोकेको अधिकृत <span class="text-right">– सदस्य</span></div><div class="content-paragraph"> (२) जिल्ला स्थित क्षेत्रीय, अञ्चल, जिल्ला तथा इलाकास्तरीय कार्यालयहरुको लागि </div><div class="content-paragraph"> (अ) सम्बन्धित जिल्लाको प्रमुख जिल्ला अधिकारी <span class="text-right">अध्यक्ष</span></div><div class="content-paragraph"> (आ) सम्बन्धित जिल्लाको कोष नियन्त्रक <span class="text-right">- सदस्य</span></div><div class="content-paragraph"> (इ) सम्बन्धित प्रमुख जिल्ला अधिकारीले तोकेको जिल्ला प्रशासन कार्यालयको अधिकृत <span class="text-right">- सदस्य</span></div><div class="content-paragraph"><span class="bold">७३. बढुवा समितिको सचिवालय र सिफारिस सम्बन्धी व्यवस्थाः</span> (१) ऐनको दफा ७ को उपदफा (१) बमोजिम कार्य क्षमताको मूल्याङ्कनद्वारा जेष्ठता तथा कार्य सम्पादन मुल्याङ्कनबाट बढुवा हुने राजपत्राङ्कित पदहरुको निमित्त ऐनको दफा २० को उपदफा (१) बमोजिमको बढुवा समितिको सचिवालयको काम सामान्य प्रशासन मन्त्रालयले गर्नेछ । </div><div class="content-paragraph"> (२) नियम ७२ को खण्ड (क) र (ख) बमोजिमको बढुवाको निमित्त बढुवा समितिको सचिवालयको काम सेवा, समूह वा उपसमूह सञ्चालन गर्ने मन्त्रालय वा निकायले गर्नेछ । </div><div class="content-paragraph"> (३) नियम ७२ को खण्ड (घ), (छ), (ञ), (ट) र (ठ) मा उल्लिखित निकायहरुमा रिक्त पदको निमित्त सो रिक्त पदसँग सम्बन्धित निकायले बढुवा समितिको सचिवालयको काम गर्नेछ । </div><div class="content-paragraph"> (४) अदालत र जिल्लास्थित क्षेत्रीय, अञ्चल, डिभिजन, जिल्ला तथा इलाकास्तरीय कार्यालयहरुमा रिक्त रहेका पदहरुको हकमा- </div><div class="content-paragraph"> (क) अदालत र सरकारी वकील कार्यालयमा रिक्त राजपत्र अनङ्कित पदको लागि बढुवा समितिको सचिवालयको काम सम्बन्धित पुनरावेदन अदालतका मुख्य न्यायाधीशले तोकेको अदालत वा <sup>■</sup>सरकारी वकिल कार्यालयले गर्नेछ । </div><div class="content-paragraph"> (ख) खण्ड (क) बाहेक रिक्त राजपत्र अनङ्कित पदहरुको निमित्त बढुवा समितिको सचिवालयको काम देहाय बमोजिमको कार्यालयले गर्नेछः- </div><div class="content-paragraph"> (१) प्रशासन सेवा, लेखा समूह बाहेकका अन्य सेवा, समूह वा उपसमूहको प्राविधिक र अप्राविधिक पदहरुको लागि सम्बन्धित जिल्लाको जिल्ला प्रशासन कार्यालय, </div><div class="content-paragraph"> (२) प्रशासन सेवा, लेखा समूहको लागि कोष तथा लेखा नियन्त्रक कार्यालय । </div><div class="content-paragraph"><span class="bold"><sup>*</sup> (५)</span> नियम ७२ को खण्ड (ड) को उपखण्ड (१) बमोजिमको बढुवा समितिको सचिवालयको काम सामान्य प्रशासन मन्त्रालयले र सोही खण्डको उपखण्ड (२) बमोजिमको बढुवा समितिको सचिवालयको काम सम्बन्धित जिल्ला प्रशासन कार्यालयले गर्नेछ । </div><div class="content-paragraph"><span class="bold"><sup>*</sup>(६)</span> नियम ७२ को खण्ड (ड) बमोजिमको बढुवा समितिले बढुवाको लागि सिफारिस गर्दा बढुवाको योग्यताक्रमको आधारमा सम्बन्धित उम्मेदवारले पेश गरेको शैक्षिक योग्यता र निजले दरखास्त फाराममा उल्लेख गरेको प्राथमिकताक्रम बमोजिमको सेवा, समूह वा उपसमूहको पदमा सिफारिस गर्नु पर्नेछ । </div><div class="content-paragraph"><span class="bold">७४. पदपूर्तिको सूचनाको प्रकाशन र निवेदनः</span> (१) नियम १४ बमोजिम पद पूर्ति प्रतिशत तथा पदसंख्या निर्धारण भएपछि त्यसमा कार्य क्षमताको मूल्याङ्कनद्वारा तथा जेष्ठता र कार्य सम्पादन मुल्याङ्कनद्वारा बढुवा हुने पदहरुको विवरण सहितको सूचना लोक सेवा आयोगले प्रकाशित गर्नेछ । <sup>*</sup><span class="form-field large"></span></div><div class="content-paragraph"> (२) उपनियम (१) बमोजिम प्रकाशित हुने सूचनामा बढुवा गरिने पदको लागि आवश्यक पर्ने सेवा अवधि, सम्भाव्य उम्मेदवार हुन जेष्ठता गणना गरिने (असार मसान्तको हिसाबले) अवधि, शैक्षिक योग्यता, बढुवा हुने पदको विवरण तथा संख्या, पद रिक्त भएको कार्यालय, निवेदन दिने म्याद र स्थान समेत खुलाइएको हुनु पर्नेछ । </div><div class="content-paragraph"> (३) सम्बन्धित उम्मेदवारले उपनियम (१) बमोजिमको सूचनामा तोकिएको म्यादभित्र लोक सेवा आयोगद्वारा निर्धारित ढाँचामा निवेदन पेश गर्नु पर्नेछ । यसरी पेश हुन आएका निवेदनहरु बढुवा सिफारिसको कारबाही चलाउन राजपत्राङ्कित<sup>II</sup> पदको हकमा लोक सेवा आयोगले सम्बन्धित बढुवा समितिको सचिवालयमा पठाउनु पर्नेछ । </div><div class="content-paragraph"><span class="bold">७४क. <sup>❑</sup></span><span class="form-field large"></span></div><div class="content-paragraph"><span class="bold">७५. शैक्षिक योग्यता सम्बन्धी विशेष व्यवस्थाः</span> (१) निजामती सेवामा कुनै सेवा वा समूह गठन भएको अवस्थामा त्यस्तो सेवा वा समूहमा सेवा प्रवेशका निमित्त जुनसुकै विषयको शैक्षिक योग्यता निर्धारण गरिए तापनि सो सेवा वा समूह गठन हुनु भन्दा अगाडिदेखि बहाल रही नयाँ सेवा वा समूहमा समूहिकृत भएका निजामती कर्मचारीहरुको हकमा निजहरु सेवा प्रवेश गर्दा निजहरुले हासिल गरेको तत्कालिन सेवा, समूहसँग सम्बन्धित विषयको न्यूनतम शैक्षिक योग्यतालाई बढुवा प्रयोजनको लागि गणना गरिनेछ । </div></body></html>