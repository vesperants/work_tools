<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720089999_15_pages_77-103.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item-with-right-align { display: flex; justify-content: space-between; align-items: baseline; margin-bottom: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> (७) दश वर्ष सेवा अवधि नपुगेको कुनै निजामती कर्मचारीलाई औषधि उपचारको लागि खर्च दिंदा यस नियममा तोकिएको रकमलाई दश वर्ष सेवा गरे बापत पाउने रकम मानी दामासाहीले हुन आउने रकम मात्र दिइनेछ । </div><div class="content-paragraph"> (८) यस नियम बमोजिम उपचार खर्च माग गर्ने निजामती कर्मचारीले कार्यालयमा हाजिर हुन नसक्ने गरी बिरामी भएको अवस्थामा बिरामी विदा बाँकी भएसम्म बिरामी विदा नै माग गर्नु पर्नेछ । बिरामी विदा बाँकी नभएमा मात्र अन्य विदा माग गर्न सक्नेछ । </div><div class="content-paragraph"> (९) यस नियम बमोजिम स्वास्थ्य संस्थामा भर्ना भई वा विदेशमा गई उपचार गराउनु पर्दा बाहेक निजामती कर्मचारीलाई एक वर्षमा निजले खाइपाई आएको डेढ महिनाको तलब बराबरको रकमसम्म उपचार खर्च दिन सकिनेछ । </div><div class="content-paragraph"> (१०) यस नियम बमोजिम निजामती कर्मचारीले पाएको उपचार खर्चको अभिलेख खर्च लेख्ने कार्यालयले राखी त्यस्तो विवरण सम्बन्धित विभाग र निजामती किताबखानामा अभिलेख राख्न पठाउनु पर्नेछ । </div><div class="content-paragraph"> (११) साधन विहीन दुर्गम जिल्लामा कार्यरत निजामती कर्मचारीलाई लागेको रोग स्थानीय स्वास्थ्य संस्थाबाट उपचार हुन नसक्ने भई निजको ज्यानलाई नै जोखिम हुने अवस्था परेमा सम्बन्धित मन्त्रालयको सचिवको स्वीकृति लिई त्यस्तो निजामती कर्मचारीको उपचारको लागि त्यस ठाउँबाट सबैभन्दा नजिकको नेपाल <span class="form-field large"></span> भित्रको अरु कुनै सुविधायुक्त स्वास्थ्य संस्थामा छिटो साधनद्वारा लैजादा र त्यहाँबाट फर्काउँदा लाग्ने खर्च नेपाल सरकारले व्यहोर्नेछ । </div><div class="document-title text-left"> ९५. थप आर्थिक सहायताः </div><div class="content-paragraph"> (१) सेवामा बहाल रहेको कुनै निजामती कर्मचारी वा निजको पति वा पत्नीलाई स्वदेश तथा विदेशमा उपचार गर्न नेपाल सरकारद्वारा गठित मेडिकल बोर्डले सिफारिस गरेको आधारमा नियम ९४ को उपनियम (१) बमोजिम पाउने उपचार खर्चको अतिरिक्त देहायको समितिको सिफारिसमा नेपाल सरकारले उचित ठहर्याएको थप आर्थिक सहायता रकम दिइनेछः- </div><ul style="list-style-type: none; margin-left: 20px;"><li class="list-item-with-right-align"><span>(क) सामान्य प्रशासन मन्त्रालयको सचिव</span><span>– अध्यक्ष</span></li><li class="list-item-with-right-align"><span>(ख) थप आर्थिक सहायता पाउने निजामती कर्मचारी काम गर्ने निकायको सचिव वा निजले तोकेको प्रतिनिधि</span><span>– सदस्य</span></li></ul><div class="content-paragraph"> (ग) अर्थ मन्त्रालयको सचिव वा निजले तोकेको प्रतिनिधि – सदस्य </div><div class="content-paragraph"> (घ) स्वास्थ्य तथा जनसंख्या मन्त्रालयबाट तोकिएको वरिष्ठ चिकित्सक – सदस्य </div><div class="content-paragraph"> (ङ) निजामती कर्मचारीको आधिकारिक ट्रेड युनियनको केन्द्रीय अध्यक्ष – सदस्य </div><div class="content-paragraph"> (२) उपनियम (१) बमोजिमको समितिले थप आर्थिक सहायताको लागि रकम सिफारिस गर्दा कडा रोगको हकमा उपचार गर्दा लागेको रकमको बील बमोजिम बढीमा पाँच लाख रुपैयाँसम्म सिफारिस गर्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि 'कडा रोग' भन्नाले मृगौला, मुटु र क्यान्सर सम्बन्धी रोगलाई जनाउनेछ । </div><div class="content-paragraph"> (३) थप आर्थिक सहायता सम्बन्धमा नेपाल सरकारले छुट्टै निर्देशिका बनाई लागू गर्न सक्नेछ । </div><div class="document-subtitle"> परिच्छेद – १३ </div><div class="document-subtitle bold"> निवृत्तभरण, वृत्ति र अन्य सुविधा </div><div class="document-title text-left"> ९६. अशक्त वृत्तिः </div><div class="content-paragraph"> (१) कुनै निजामती कर्मचारी सरकारी कामको सिलसिलामा दुर्घटनामा परी अंगभंग भएको वा चोटपटक लागेको कारणले शारीरिक वा मानसिक रुपमा सरकारी सेवाको लागि अशक्त भएमा त्यस्तो कर्मचारीले निजको जीविकाको निमित्त बाँचुन्जेलसम्म अशक्तवृत्तिको रुपमा उपनियम (२) मा लेखिए बमोजिमको निवृत्तभरण सहित उपनियम (५) मा लेखिए बमोजिमको अशक्त भत्ता पाउनेछ । </div><div class="content-paragraph"> (२) उपनियम (१) बमोजिम अशक्त भएको निजामती कर्मचारीको सेवा अवधि निवृत्तभरण पाउने अवस्थामा पुगेको भए निजले तत्काल खाइपाई आएको (कायम मुकायम भै काम गरेको वा नियम ४६ बमोजिम निमित्त भै काम गरेको भए सोको समेत) तलबले ऐनको दफा ३७ बमोजिम हिसाब गरी हुन आउने रकम बराबर अशक्त निवृत्तभरण पाउनेछ । त्यस्तो अशक्त भएको निजामती कर्मचारीको सेवा अवधि निवृत्तभरण पाउने अवस्थामा पुगेको नभए ऐन बमोजिम निवृत्तभरण पाउने वर्ष पुर्याउन नपुग प्रत्येक पूरा वा चानचून वर्षको निमित्त दामासाहीबाट रकम कट्टी गरी बाँकी हुन आउने रकम निवृत्तभरण बापत पाउनेछ । यसरी कट्टी गर्दा एक तिहाईभन्दा बढी रकम कट्टी गरिने छैन । </div><div class="content-paragraph"> (३) उपनियम (१) बमोजिम अशक्त भएको निजामती कर्मचारीलाई चोटपटकको अवस्था हेरी आर्थिक सहायता बापत दश हजार रुपैयाँसम्मको रकम दिन सकिनेछ । </div><div class="content-paragraph"> (४) उपनियम (१) बमोजिम चोटपटक लाग्न गई उपचार गराउँदा लाग्ने उपचार खर्चको शत प्रतिशत रकम सम्बन्धित निजामती कर्मचारीले पाउनेछ । यस्तो उपचार खर्च पाएको कारणले त्यस्तो कर्मचारीले पछि बिरामी हुँदा नियम ९४ को उपनियम (१) बमोजिम पाउन सक्ने उपचार खर्च पाउनमा कुनै बाधा पुर्याएको मानिने छैन । </div><div class="content-paragraph"> (५) निजामती कर्मचारीले अशक्तता बापत उपनियम (२) बमोजिम पाउने अशक्त निवृत्तभरणको अतिरिक्त थप पाउने मासिक अशक्त भत्ताको रकम निजले खाइपाई आएको तलबको बीस प्रतिशत बराबर हुनेछ । </div><div class="content-paragraph"><span class="bold">स्पष्टीकरणः</span> अशक्तवृत्ति पाएका वा पाउने ठहरिएका निजामती कर्मचारीले पछि कुनै सेवामा पुनः प्रवेश पाएमा निजले यो नियममा लेखिएको अशक्तवृत्ति पाउने छैन । तर खाइपाई सकेको अशक्तवृत्ति वा अतिरिक्त आर्थिक सहायता रकम भने फिर्ता गर्नु पर्ने छैन । </div><div class="content-paragraph"> (६) अशक्तवृत्ति पाउने ठहरिएको वा पाइरहेको कुनै निजामती कर्मचारीको मृत्यु सो अशक्तवृत्ति पाउन शुरु भएको मितिले सात वर्षभित्र भएमा सो सात वर्ष पूरा हुन बाँकी अवधि बापत पाउने अशक्तवृत्ति अनुदानको रुपमा एकमुष्ट रकम नियम १०१ को उपनियम (२) बमोजिमको परिवारका सदस्यलाई दिइनेछ । </div><div class="content-paragraph"> (७) कुनै निजामती कर्मचारीले जानाजान आफ्नै गम्भीर लापरवाहीले गर्दा अंगभंग भएको वा चोटपटक लागेको कारणले अशक्त भएकोमा भने यस नियम बमोजिमको सुविधा पाउने छैन । </div><div class="document-title text-left"> ९७. अंगभंग भए वा चोटपटक लागे बापत पाउने सुविधाः </div><div class="content-paragraph"> (१) कुनै निजामती कर्मचारी सरकारी कामको सिलसिलामा चोटपटक लाग्न गई सेवाबाट अवकाश लिनु पर्ने नभए तापनि सो चोटपटकको कारणबाट निजको क्षमता वृद्धिलाई बाधा पर्ने भएमा त्यस्तो कर्मचारीलाई लागेको चोटपटकको अवस्थाको विचार गरी निजले खाइपाई आएको तलबको अन्तिम स्केलको तलब वृद्धि वा दश हजार रुपैंयाँसम्म एकमुष्ट रकम आर्थिक सहायता दिन सकिनेछ । </div><div class="content-paragraph"> (२) उपनियम (१) बमोजिमको चोटपटकको उपचार गराउन आवश्यक पर्ने अवधिभरको निमित्त निजामती कर्मचारीले निजको कुनै पनि संचित विदाबाट विदा कट्टा नहुने गरी पूरा तलब सहितको थप बिरामी विदा पाउनेछ । </div><div class="content-paragraph"> (३) उपनियम (२) बमोजिम उपचार गराउ“दा लागेको उपचार खर्चको शतप्रतिशत रकम त्यस्तो निजामती कर्मचारीले पाउनेछ । यस्तो उपचार खर्च पाएको कारणले त्यस्तो कर्मचारीले पछि बिरामी हुँदा नियम ९४ को उपनियम (१) बमोजिम पाउन सक्ने उपचार खर्च पाउनमा कुनै बाधा पुर्याएको मानिने छैन । </div><div class="content-paragraph"> (३क) उपनियम (३) तथा नियम ९६ को उपनियम (४) बमोजिम उपचार गर्दा आँखा, हात वा खुट्टाको प्रत्यारोपण गर्नु पर्ने भएमा यसरी अंग प्रत्यारोपण गर्दा लाग्ने सम्पूर्ण खर्च त्यस्तो निजामती कर्मचारीले पाउनेछ । </div><div class="content-paragraph"> (४) कुनै निजामती कर्मचारीले जानाजान आफ्नै गम्भीर लापरवाहीले चोटपटक लगाएको कारणले अंगभंग भएकोमा यस नियम बमोजिमको सुविधा पाउने छैन । </div><div class="content-paragraph"> (५) उपनियम (२) बमोजिम उपचार गराउँदा गराउँदै कुनै निजामती कर्मचारीको मृत्यु भएमा त्यसरी उपचार गराउँदा लागेको उपचार खर्चको रकम नियम १०१ को उपनियम (२) बमोजिमको परिवारका सदस्यलाई दिइनेछ । </div><div class="content-paragraph"> (६) यस नियम बमोजिमको उपचार खर्च पाउन अस्पताल भर्ना भएको तीन महिनाभित्र दावी गरि सक्नु पर्नेछ । </div><div class="content-paragraph"> *(७) उपनियम (६) मा जुनसुकै कुरा लेखिएको भए तापनि तीन महिनाभन्दा बढी अवधिसम्म अस्पताल भर्ना भई उपचार गराउनु पर्ने भएमा अस्पतालबाट डिस्चार्ज भएको मितिले दुई महिनाभित्र रकम दाबी गरि सक्नु पर्नेछ । </div><div class="document-title text-left"> ९८. असाधारण पारिवारिक वृत्ति तथा उपदानः </div><div class="content-paragraph"> (१) कुनै निजामती कर्मचारीको सरकारी कामको सिलसिलामा दुर्घटनामा परी तत्काल मृत्यु भएमा वा त्यसको कारणबाट निको नहुँदै पछि मृत्यु भएमा निजको पत्नी वा पतिलाई छुट्टै आजीवन मासिक पारिवारिक वृत्तिको रुपमा ऐनको दफा ३७ को उपदफा (२) अनुसारको न्यूनतम निवृत्तभरणको पचास प्रतिशतले हुन आउने रकम र थप उपदानको रुपमा मृतक कर्मचारीले खाइपाई आएको तलबको तीन महिनाको रकम एकमुष्ट दिइनेछ । </div><div class="content-paragraph"> (२) निजामती कर्मचारीको विधुर पति वा विधवा पत्नीलाई देहाय बमोजिमको अवस्थामा मात्र मान्यता दिइनेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) उपर्युक्त कारणबाट मृत्यु हुने घटना घटनु अघि त्यस्तो निजामती कर्मचारीसँग वैवाहिक सम्बन्ध भइसकेको हुनु पर्नेछ । </li><li class="content-paragraph" style="margin-top: 0;"> (ख) निजामती कर्मचारीको मृत्यु भएको समयमा निजसँग सगोलमा बसेको हुनु पर्नेछ । </li></ul><div class="content-paragraph"> (३) विधवा पत्नी नभएमा वा पतिको मृत्युअघि निजबाट छुट्टिसकेको भएमा वा त्यस्तो विधवा पत्नीको पुनर्विवाह हुनुभन्दा पहिले जन्मेको निज मृतक कर्मचारीको सन्तति वा धर्मपुत्रलाई उपनियम (१) मा तोकिएको पटके उपदान दामासाहीले एकमुष्ट दिन सकिनेछ । तर अठार वर्षभन्दा कम उमेरका सन्तति वा धर्मपुत्र रहेछन् भने निजहरुको गुजाराको निमित्त नेपाल सरकारले निजहरुलाई अठार वर्ष उमेर नपुगुन्जेलसम्मको लागि दामासाहीले विधवा पत्नीले पाउने पारिवारिक वृत्तिको अंकको दुई तिहाइमा नबढ्ने गरी मनासिब ठहराएको दरले थप पारिवारिक वृत्ति पनि दिन सक्नेछ । </div><div class="content-paragraph"> (४) मृत निजामती कर्मचारीको विधवा पत्नी वा विधुर पति, सन्तति वा धर्मपुत्र धर्मपुत्री रहेनछन् र निज कर्मचारीको आश्रित आमा बाबु दुबै वा तीमध्ये कुनै एक रहेछन् भने निजहरुको गुजाराको निमित्त विधुर पति वा विधवा पत्नीले पाउने पारिवारिक वृत्तिको अंकको दुई तिहाइमा नबढ्ने गरी आजीवन पारिवारिक वृत्ति प्रदान गर्न सकिनेछ । </div><div class="content-paragraph"> (५) मृत निजामती कर्मचारीको विधवा पत्नी, विधुर पति वा सन्ततिको हकमा कुनै विवाद भएमा नेपाल सरकारले उचित र न्यायसंगत तरिकाबाट कारबाही गर्न सक्नेछ । </div><div class="content-paragraph"> (६) मृत निजामती कर्मचारीको विधुर पति वा विधवा पत्नी, सन्तति, धर्मपुत्र धर्मपुत्री वा आमा बाबु कुनै रहेनछन् र त्यस्तो कर्मचारीको आश्रित दाजु भाइ वा अविवाहिता दिदी बहिनीहरु वा तीमध्ये कुनै रहेछन् भने निजहरुको गुजाराको निमित्त नेपाल सरकारले मनासिब देखेको अवधिसम्मको लागि दामासाहीले विधुर पति वा विधवा पत्नीले पाउने पारिवारिक वृत्तिको अंकको दुई तिहाइमा नबढ्ने गरी मनासिब ठहराएको दरले पारिवारिक वृत्ति प्रदान गर्न सक्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि 'आमा बाबु' भन्नाले विवाहित महिला निजामती कर्मचारीको हकमा निजको सासू ससुरा समेतलाई जनाउनेछ । </div><div class="document-title text-left"> ९९. शैक्षिक तथा सन्तति वृत्तिः </div><div class="content-paragraph"> (१) कुनै निजामती कर्मचारीको सरकारी कामको सिलसिलामा दुर्घटनामा परी मृत्यु भएमा वा सोही कारणले गर्दा आजीवन काम गर्न नसक्ने भएमा त्यस्तो मृत वा अशक्त कर्मचारीको बढीमा दुई सन्ततिलाई अठार वर्षको उमेर नपुगुन्जेल देहायको दरले वार्षिक शैक्षिक वृत्ति दिइनेछः- </div><ul style="list-style-type: none; margin-left: 20px;"><li class="list-item-with-right-align"><span>(क) राजपत्राङ्कित कर्मचारीको प्रत्येक सन्ततिलाई दुई हजार चारसय रुपैयाँ,</span><span>&nbsp;</span></li><li class="list-item-with-right-align"><span>(ख) राजपत्र अनङ्कित र श्रेणीविहीन कर्मचारीको प्रत्येक सन्ततिलाई एक हजार आठसय रुपैयाँ ।</span><span>&nbsp;</span></li></ul><div class="content-paragraph"> (२) सरकारी कामको सिलसिलामा मृत्यु भएको निजामती कर्मचारीको बढीमा दुई सन्ततिलाई उपनियम (१) बमोजिमको शैक्षिक वृत्ति लगायत मृत कर्मचारी बहाल रहेको पदको शुरु तलब स्केलको देहाय बमोजिमको प्रतिशतका दरले मासिक सन्तति वृति समेत दिइनेछः- </div><table class="main-table"><thead><tr><th>कर्मचारीको पद</th><th>शुरु तलबको</th><th>प्रतिशत</th></tr></thead><tbody><tr><td>(क) मुख्य सचिव</td><td>–</td><td>६</td></tr><tr><td>(ख) सचिव र सो सरह</td><td>–</td><td>६.५</td></tr><tr><td>(ग) अतिरिक्त सचिव र सो सरह</td><td>–</td><td>७</td></tr><tr><td>(घ) सह–सचिव र सो सरह</td><td>–</td><td>८</td></tr><tr><td>(ङ) उपसचिव र सो सरह</td><td>–</td><td>१०</td></tr><tr><td>(च) शाखा अधिकृत र सो सरह</td><td>–</td><td>१२</td></tr><tr><td>(छ) नायब सुब्बा र सो सरह</td><td>–</td><td>१२</td></tr><tr><td>(ज) खरिदार र सो सरह</td><td>–</td><td>१२</td></tr><tr><td>(झ) मुखिया र सो सरह</td><td>–</td><td>१३</td></tr><tr><td>(ञ) बहिदार र सो सरह</td><td>–</td><td>१४</td></tr><tr><td>(ट) श्रेणीविहीन तथा राजपत्रअनङ्कित पाँचौं श्रेणी</td><td>–</td><td>१५</td></tr></tbody></table><div class="content-paragraph"> (३) उपनियम (२) बमोजिमको वृत्ति सम्बन्धित सन्ततिले अठार वर्ष उमेर पूरा नगरेसम्म पाउनेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि “सन्तति” भन्नाले सम्बन्धित निजामती कर्मचारीको छोरा वा छोरी सम्झनु पर्छ । </div><div class="document-title text-left"> १००. समितिको व्यवस्थाः </div><div class="content-paragraph"> (१) कुनै निजामती कर्मचारीको सरकारी कामको सिलसिलामा दुर्घटनामा परी मृत्यु भएमा वा चोटपटक लागि उपचार गर्नु परेमा वा आजीवन अशक्त भएमा निजले निजको परिवार वा सन्ततिले पाउने वृत्ति उपचार खर्च वा उपदानको सम्बन्धमा सिफारिस गर्न देहायका सदस्यहरु भएको समिति रहनेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) काठमाडौं उपत्यकामा स्थित सरकारी कार्यालयका निजामती कर्मचारीको हकमा <ul style="list-style-type: none; margin-left: 20px;"><li class="content-paragraph" style="margin-top: 0;"> (१) सामान्य प्रशासन मन्त्रालयको प्रतिनिधि, </li><li class="content-paragraph" style="margin-top: 0;"> (२) अर्थ मन्त्रालयको प्रतिनिधि, </li><li class="content-paragraph" style="margin-top: 0;"> (३) सम्बन्धित निजामती कर्मचारी कार्यरत मन्त्रालय, सचिवालय, आयोग वा कार्यालयको प्रतिनिधि । </li></ul></li><li class="content-paragraph" style="margin-top: 0;"> (ख) काठमाडौं उपत्यका बाहेक अन्य जिल्लास्थित सरकारी कार्यालयको हकमा <ul style="list-style-type: none; margin-left: 20px;"><li class="content-paragraph" style="margin-top: 0;"> (१) प्रमुख जिल्ला अधिकारी, </li><li class="content-paragraph" style="margin-top: 0;"> (२) सम्बन्धित जिल्लाको कोष तथा लेखा नियन्त्रक कार्यालयको प्रमुख, </li><li class="content-paragraph" style="margin-top: 0;"> (३) सम्बन्धित मृतक कर्मचारीको कार्यालय प्रमुख । </li><li class="content-paragraph" style="margin-top: 0;"> तर प्रमुख जिल्ला अधिकारी नै कार्यालय प्रमुख भएमा निजले तोकेको अधिकृत । </li></ul></li></ul><div class="content-paragraph"> (२) उपनियम (१) बमोजिम गठित समितिलाई कुनै निजामती कर्मचारीको मृत्यु सरकारी कामको सिलसिलामा भएको हो वा होइन भन्ने र अशक्तताको सम्बन्धमा सरकारी कामको सिलसिलामा चोटपटक लागेको हो वा होइन भन्ने सम्बन्धमा समेत सिफारिस गर्ने अधिकार हुनेछ । </div><div class="content-paragraph"> (३) उपनियम (१) र (२) बमोजिमको सिफारिस देहायका कागजातहरुको आधारमा गर्नु पर्नेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) सरकारी कामको लागि खटाएको प्रमाण वा भ्रमण आदेश, </li><li class="content-paragraph" style="margin-top: 0;"> (ख) सर्जमिन मुचुल्का वा प्रहरी प्रतिवेदन, </li><li class="content-paragraph" style="margin-top: 0;"> (ग) उपचार गराएको अस्पतालको कागजात वा विल, </li><li class="content-paragraph" style="margin-top: 0;"> (घ) उपचार गर्नु पर्ने निजामती कर्मचारी कार्यरत निकायको सिफारिस । </li></ul><div class="content-paragraph"> (४) नियम ९७ को उपनियम (२) बमोजिम थप विरामी विदा स्वीकृत गर्दा समेत उपनियम (१) बमोजिमको समितिको सिफारिसलाई आधार मानिनेछ । </div><div class="content-paragraph"><span class="bold">स्पष्टीकरणः</span> यस नियमावलीको प्रयोजनको लागि ‘सरकारी कामको सिलसिला' भन्नाले अन्यथा प्रमाणित भएमा बाहेक देहायको अवस्थालाई जनाउनेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) कुनै पनि बेला कार्यालय जाँदा र कार्यालयबाट फर्किदा वा कार्यालय समयभित्र वा बाहिर कुनै पनि स्थानमा कार्यालयको काम काजमा खटिएको अवस्था, </li><li class="content-paragraph" style="margin-top: 0;"> (ख) सरकारी काम काजको लागि अन्यत्र काज खटिई गएको अवस्थामा काज अवधिभर । </li></ul><div class="content-paragraph"> (५) समितिले सरकारी कामकाजको सिलसिलामा दुर्घटनामा परेको हो वा होइन भन्ने विषयमा यकिन गर्दा उपनियम (३) बमोजिमका कागजात बेगर सरकारी कामकाजको सिलसिलामा दुर्घटना परेको भनी सिफारिस गरेमा त्यस्तो सिफारिसको आधारमा सम्बन्धित निजामती कर्मचारी वा निजको परिवारले प्राप्त गरेको सुविधा बापतको रकम समितिमा रहेका सबै सदस्यहरुबाट दामासाहीले असूल उपर गरी निजहरु उपर प्रचलित कानून बमोजिम विभागीय कारबाही समेत हुन सक्नेछ । </div><div class="content-paragraph"> (६) उपनियम (५) बमोजिम सिफारिस गलत भएको प्रमाणित भएमा त्यसपछि त्यस्तो सिफारिस बमोजिम सम्बन्धित कर्मचारी वा निजको परिवारले पाइरहेको सुविधा दिइने छैन । </div><div class="document-title text-left"> १०१. निवृत्तभरण सम्बन्धी कार्यविधिः </div><div class="content-paragraph"> (१) उमेर वा सेवा अवधिको कारणबाट अनिवार्य अवकाश पाउने निजामती कर्मचारीले अवकाश हुने मितिभन्दा ६ महिना अगावै अनुसूची-१७क. बमोजिमको फाराम भरी आफू बहाल रहेको कार्यालय मार्फत निजामती किताबखानामा अनिवार्य रुपले पठाउनु पर्नेछ । </div><div class="content-paragraph"> (२) उपनियम (१) बमोजिमको फाराम भर्न नपाउँदै कुनै निजामती कर्मचारीको मृत्यु भएमा त्यस्तो मृत कर्मचारीले इच्छाएको व्यक्तिले र कसैलाई नइच्छाएको भए निजको परिवारका सदस्यमध्ये देहायको क्रमानुसार जो जीवित छ उसैले सम्बन्धित अधिकारी समक्ष ६ महिनाभित्र फाराम भरी पठाउनु पर्नेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;">(क) सगोलको पति वा पत्नी,</li><li class="content-paragraph" style="margin-top: 0;">(ख) सगोलको छोरा, अविवाहित छोरी, धर्मपुत्र, अविवाहित धर्मपुत्री वा विधवा छोरा बुहारी,</li><li class="content-paragraph" style="margin-top: 0;">(ग) <span class="form-field medium"></span></li><li class="content-paragraph" style="margin-top: 0;">(घ) सगोलको बाबु, आमा,</li><li class="content-paragraph" style="margin-top: 0;">(ङ) आफैले पालन पोषण गर्नु पर्ने पुरुष र अविवाहित महिला कर्मचारीको हकमा बाजे, बज्यै र विवाहित महिला कर्मचारीको हकमा सासु, ससुरा र छोरापट्टिको नाति,</li><li class="content-paragraph" style="margin-top: 0;">(च) भिन्न बसेको पति वा पत्नी,</li><li class="content-paragraph" style="margin-top: 0;">(छ) भिन्न बसेको छोरा, अविवाहित छोरी, धर्मपुत्र, अविवाहित धर्मपुत्री वा विधवा छोरा बुहारी,</li><li class="content-paragraph" style="margin-top: 0;">(ज) भिन्न बसेको <span class="form-field medium"></span> बाबु र आमा,</li><li class="content-paragraph" style="margin-top: 0;">(झ) सगोलको दाजु, भाइ र छोरापट्टिको अविवाहिता नातिनी,</li><li class="content-paragraph" style="margin-top: 0;">(ञ) सगोलको अविवाहिता दिदी, बहिनी,</li><li class="content-paragraph" style="margin-top: 0;">(ट) सगोलको भतिजा, भतिजी, सौतेनी आमा, भिन्न बसेका छोरापट्टिको नाति, अविवाहिता नातिनी,</li><li class="content-paragraph" style="margin-top: 0;">(ठ) सगोलको काका, विधवा काकी, भाउज्यू, भाइ बुहारी, नातिनी बुहारी,</li><li class="content-paragraph" style="margin-top: 0;">(ड) भिन्न बसेको दाजु, भाइ,</li><li class="content-paragraph" style="margin-top: 0;">(ढ) विवाहिता दिदी, बहिनी, भिन्न बसेका बाजे, बज्यै, , नातिनी बुहारी, भतिजा ।</li></ul><div class="content-paragraph"><span class="bold">स्पष्टीकरणः</span> एकै क्रममा एकभन्दा बढी नातेदारहरु तोकिएको भए सो क्रममा तोकिएको सबै नातेदारहरुले बराबर हिसाबमा मृत कर्मचारीको निवृत्तभरण पाउन सक्नेछन् । </div><div class="content-paragraph"> (३) उपनियम (१) वा (२) बमोजिम फाराम प्राप्त भएपछि निजामती किताबखानाले आवश्यक जाँचबुझ गरी अवकाश प्राप्त गर्ने कर्मचारी वा मृत कर्मचारीको निवृत्तभरण पाउने नातेदारलाई नेपाल सरकारले तोकेको ढाँचामा निवृत्तभरणको अधिकारपत्र दिनु पर्नेछ । </div><div class="content-paragraph"> निवृत्तभरणको लागि फाराम भरी पठाउने व्यक्तिले कुन ठेगानामा निवृत्तभरणको लागि अधिकारपत्र पठाई दिनु पर्ने हो सो कुरा खोली निजामती किताबखानामा लेखी पठाउनु पर्नेछ र सबै रीत पुगेकोमा सम्बन्धित व्यक्तिले पाउने गरी पैंतीस दिनभित्र निवृत्तभरणको अधिकारपत्र सम्बन्धित व्यक्तिलाई पठाई दिनु पर्छ । </div><div class="document-title text-left"> १०१क. पारिवारिक निवृत्तभरण सम्बन्धी विशेष व्यवस्थाः </div><div class="content-paragraph"> (१) ऐनको दफा ३९ को उपदफा (३क) बमोजिम मृतक निजामती कर्मचारीको नावालक सन्ततिलाई निवृत्तभरण प्रदान गर्दा सोही दफाको उपदफा (३) बमोजिम मृतक निजामती कर्मचारीको पति वा पत्नीले पाए सरहको रकम त्यस्तो नाबालिग सन्तति अठार वर्ष नपुगेसम्म प्रदान गरिनेछ । </div><div class="content-paragraph"> (२) ऐनको दफा ३९ग. को उपदफा (५) बमोजिम मृतक निजामती कर्मचारीको नाबालिग सन्ततिलाई निवृत्तभरण प्रदान गर्दा सोही दफाको उपदफा (१) बमोजिम मृतक निजामती कर्मचारीको पति वा पत्नीले पाए सरहको रकम अठार वर्ष नपुगेसम्म प्रदान गरिनेछ । </div><div class="content-paragraph"> (३) यस नियम बमोजिम निवृत्तभरण पाउने सन्तति एक भन्दा बढी भएमा यस नियम बमोजिम पाउने रकमबाट त्यस्ता प्रत्येक सन्ततिलाई समान हिस्सामा उपलब्ध गराइनेछ । </div><div class="content-paragraph"> (४) उपनियम (३) बमोजिम निवृत्तभरण उपलब्ध गराउँदा कुनै सन्ततिको उमेर अठार वर्ष पुगेको र कुनैको नपुगेको भएमा अठार वर्ष उमेर नपुगेका सन्ततिहरु बीच हिसाब गरी निवृत्तभरणको हिस्सा कायम गरिनेछ । </div><div class="document-title text-left"> १०२. बरबुझारथ नगरेमा उपदान वा निवृत्तभरण रोक्का गर्न सकिनेः </div><div class="content-paragraph"> सेवा निवृत्त निजामती कर्मचारीले बुझाउनु पर्ने सरकारी नगदी, जिन्सी र कागजात नियमानुसार नबुझाएमा त्यसरी नबुझाएको अवधिसम्मको लागि निजले पाउने उपदान वा निवृत्तभरण रोक्का गर्न सकिनेछ । त्यस्तो सरकारी नगदी, जिन्सी र कागजात बुझ्नु पर्ने निजामती कर्मचारीले पनि तोकिएको समयमै बुझिलिनु पर्नेछ । </div><div class="document-title text-left"> १०२क.अनिवार्य अवकाशको लागि उमेर गणना सम्बन्धी व्यवस्थाः </div><div class="content-paragraph"> (१) ऐनको दफा ३३ को प्रयोजनको लागि निजामती कर्मचारीको उमेर गणना गर्दा ऐनको व्यवस्था अन्तर्गत वैयक्तिक विवरण, नागरिकताको प्रमाणपत्र र शैक्षिक योग्यताको प्रमाणपत्रमा जन्ममिति वर्ष, महिना र गते समेत खुलेको र सबैमा एउटै मिति नरहेको भएमा जुन मितिबाट पहिले अवकाश हुन्छ सोही मितिबाट अवकाश दिइनेछ । </div><div class="content-paragraph"> (२) वर्ष वा संवत् मात्र उल्लेख भएको प्रमाणपत्रका आधारमा जन्ममिति कायम गर्दा देहाय बमोजिम कायम गरिनेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) नागरिकताको प्रमाणपत्रको हकमा प्रमाणपत्र प्राप्त गरेको मितिको आधारमा, </li><li class="content-paragraph" style="margin-top: 0;"> (ख) शैक्षिक योग्यताको प्रमाणपत्रको हकमा प्रमाणपत्र जारी भएको मितिको आधारमा, </li><li class="content-paragraph" style="margin-top: 0;"> (ग) सिटरोलको हकमा शुरु भर्ना भएको मितिको आधारमा । </li></ul><div class="content-paragraph"> (३) कुनै प्रमाणपत्रमा वर्ष मात्र उल्लेख भएको र अर्को प्रमाणपत्रमा पूरा जन्म मिति खुलेको रहेछ तथा त्यस्तो प्रमाणपत्रमा उल्लिखित जन्म मितिहरुको बीचमा एक वर्षसम्मको अन्तर देखिएमा पूरा खुलेको जन्ममितिलाई आधार मान्नु पर्नेछ । </div><div class="content-paragraph"> तर यसरी छुट्टा छुट्टै प्रमाणपत्रमा उल्लेख भएको जन्म मितिको अन्तर एक वर्ष भन्दा बढी भएमा वर्ष मात्र उल्लेख भएको प्रमाणपत्रको आधारमा उपनियम (२) बमोजिम जन्म मिति कायम गरिनेछ । </div><div class="document-subtitle"> परिच्छेद – १४ </div><div class="document-subtitle bold"> सेवा अवधि थप गर्ने र अवकाश दिने आधार </div><div class="content-paragraph"> २१०३. <span class="form-field large"></span></div><div class="content-paragraph"> १०४. <span class="form-field large"></span></div><div class="content-paragraph"> १०५. <span class="form-field large"></span></div><div class="document-subtitle"> परिच्छेद – १५ </div><div class="document-subtitle bold"> सजाय र पुनरावेदन </div><div class="document-title text-left"> १०६. सामान्य सजाय दिने अधिकारीः </div><div class="content-paragraph"> देहायको पदमा वहाल रहेका निजामती कर्मचारीलाई ऐनको दफा ५९ को खण्ड (क) बमोजिमको सजायको आदेश दिन पाउने अधिकारी देहाय बमोजिम हुनेछन्- </div><div class="content-paragraph"> (क) कार्यालय प्रमुख र निजको कार्यालयको कर्मचारीको सम्बन्धमा </div><table class="main-table"><thead><tr><th>दर्जा</th><th>नसिहत दिन पाउने अधिकारी</th><th>दुई वर्षसम्म बढुवा रोक्का गर्ने वा बढीमा दुई तलब वृद्धि रोक्का गर्ने, दुई वर्षदेखि पाँच वर्षसम्म बढुवा रोक्का गर्ने वा दुईदेखि पाँच तलब वृद्धिसम्म रोक्का गर्ने सजाय गर्न पाउने अधिकारी</th></tr></thead><tbody><tr><td>(१) कार्यालय प्रमुख बाहेक अरु राजपत्र अनङ्कित निजामती कर्मचारी</td><td>कार्यालय प्रमुख</td><td>सम्बन्धित निजामती कर्मचारी भन्दा कम्तीमा एक श्रेणी माथिल्लो दर्जाको कार्यालय प्रमुख, सो नभए विभागीय प्रमुख</td></tr><tr><td>(२) कार्यालय प्रमुख बाहेक अन्य राजपत्राङ्कित निजामती कर्मचारी</td><td>सम्बन्धित निजामती कर्मचारी भन्दा कम्तीमा एक श्रेणी माथिल्लो कार्यालय प्रमुख र सो नभए विभागीय प्रमुख</td><td>विभागीय प्रमुख</td></tr><tr><td>(३) राजपत्र अनङ्कित कार्यालय प्रमुख</td><td>विभागीय प्रमुख</td><td>विभागीय प्रमुख</td></tr><tr><td>(४) राजपत्राङ्कित कार्यालय प्रमुख</td><td>विभागीय प्रमुख</td><td>सम्बन्धित सचिव</td></tr></tbody></table><div class="content-paragraph"> (ख) मन्त्रालय वा सचिवालय मातहतका अरु विभागीय प्रमुख र निजको कार्यालयका निजामती कर्मचारीहरूको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>विभागीय प्रमुख वा निजले तोकेको राजपत्राङ्कित अधिकृत</td><td>विभागीय प्रमुख</td></tr><tr><td>(२) विभागीय प्रमुख बाहेक अरु राजपत्राङ्कित निजामती कर्मचारी</td><td>विभागीय प्रमुख</td><td>सम्बन्धित सचिव</td></tr><tr><td>(३) विभागीय प्रमुख</td><td>सम्बन्धित सचिव</td><td>सम्बन्धित सचिव</td></tr></tbody></table><div class="content-paragraph"> (ग) मन्त्रालय तथा सचिवालयको सचिव र निजको कार्यालयको निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>सम्बन्धित मन्त्रालय वा सचिवालयको सचिवले तोकेको राजपत्राङ्कित अधिकृत</td><td>सम्बन्धित सचिवले तोकेको राजपत्राङ्कित प्रथम श्रेणीको अधिकृत</td></tr><tr><td>(२) मन्त्रालय वा सचिवालयको सचिव बाहेक अरु राजपत्राङ्कित निजामती कर्मचारी</td><td>सम्बन्धित सचिव</td><td>सम्बन्धित सचिव</td></tr><tr><td>(३) मन्त्रालय वा सचिवालयको सचिव</td><td>नेपाल सरकार</td><td>नेपाल सरकार</td></tr></tbody></table><div class="content-paragraph"> (घ) अदालत तर्फका राजपत्र अनङ्कित तथा राजपत्राङ्कित निजामती कर्मचारीहरूको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) जिल्ला अदालतका राजपत्र अनङ्कित निजामती कर्मचारी</td><td>जिल्ला न्यायाधीश वा निजले तोकेको राजपत्राङ्कित अधिकृत</td><td>जिल्ला न्यायाधीश</td></tr><tr><td>(२) पुनरावेदन अदालतका राजपत्र अनङ्कित निजामती कर्मचारी</td><td>पुनरावेदन अदालतको रजिष्ट्रारले तोकेको राजपत्राङ्कित अधिकृत</td><td>पुनरावेदन अदालतको रजिष्ट्रार</td></tr><tr><td>(३) सर्वोच्च अदालतका राजपत्र अनङ्कित निजामती कर्मचारी</td><td>सर्वोच्च अदालतको रजिष्ट्रारले तोकेको</td><td>सर्वोच्च अदालतको रजिष्ट्रार</td></tr><tr><td>(४) जिल्ला अदालतका राजपत्राङ्कित निजामती कर्मचारी</td><td>राजपत्राङ्कित द्वितीय श्रेणीको अधिकृत</td><td>राजपत्राङ्कित प्रथम श्रेणीको अधिकृत</td></tr><tr><td>(५) पुनरावेदन अदालतको रजिष्ट्रार बाहेक सो अदालतका अन्य राजपत्राङ्कित निजामती कर्मचारी</td><td>पुनरावेदन अदालतको रजिष्ट्रार</td><td>पुनरावेदन अदालतको रजिष्ट्रार</td></tr><tr><td>(६) सर्वोच्च अदालतको रजिष्ट्रार बाहेक सो अदालतका अन्य राजपत्राङ्कित निजामती कर्मचारी</td><td>सर्वोच्च अदालतको रजिष्ट्रार</td><td>सर्वोच्च अदालतको रजिष्ट्रार</td></tr><tr><td>(७) पुनरावेदन अदालतको रजिष्ट्रार</td><td>पुनरावेदन अदालतको मुख्य न्यायाधीशले तोकेको सोही अदालतको न्यायाधीश</td><td>पुनरावेदन अदालतको मुख्य न्यायाधीश</td></tr><tr><td>(८) सर्वोच्च अदालतको रजिष्ट्रार</td><td>प्रधान न्यायाधीशले तोकेको सर्वोच्च अदालतको न्यायाधीश</td><td>प्रधान न्यायाधीशले तोकेको सर्वोच्च अदालतको न्यायाधीश</td></tr></tbody></table><div class="content-paragraph"> (ङ) अख्तियार दुरुपयोग अनुसन्धान आयोग, महालेखा परीक्षकको कार्यालय, लोक सेवा आयोग तथा निर्वाचन आयोगका निजामती कर्मचारीहरूको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>सम्बन्धित आयोग वा निकायको सचिव वा सो सरहको पदाधिकारीले तोकेको राजपत्राङ्कित अधिकृत</td><td>सम्बन्धित आयोग वा निकायको सचिव वा सो सरहको पदाधिकारीले तोकेको राजपत्राङ्कित प्रथम श्रेणीको अधिकृत</td></tr><tr><td>(२) सचिव वा सो सरहको पदाधिकारी बाहेक अरु राजपत्राङ्कित निजामती कर्मचारी</td><td>सम्बन्धित आयोग वा निकायको सचिव वा सो सरहको पदाधिकारी</td><td>सम्बन्धित आयोग वा निकायको सचिव वा सो सरहको पदाधिकारी</td></tr><tr><td>(३) सचिव वा सो सरहको पदाधिकारी</td><td>नेपाल सरकार</td><td>नेपाल सरकार</td></tr></tbody></table><div class="content-paragraph"> (च) राजश्व न्यायाधिकरणका निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>अध्यक्षले तोकेको सदस्य</td><td>अध्यक्षले तोकेको सदस्य</td></tr><tr><td>(२) राजपत्राङ्कित निजामती कर्मचारी</td><td>अध्यक्ष</td><td>अध्यक्ष</td></tr></tbody></table><div class="content-paragraph"> (छ) महान्यायाधिवक्ताको कार्यालय तथा सो कार्यालय मातहतका सरकारी वकील कार्यालयहरूका निजामती कर्मचारीहरूको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) जिल्ला सरकारी वकील कार्यालयका राजपत्र अनङ्कित निजामती कर्मचारी</td><td>जिल्ला न्यायाधिवक्ता</td><td>सम्बन्धित पुनरावेदन सरकारी वकील कार्यालयका सह न्यायाधिवक्ताले तोकेको सोही कार्यालयको उपन्यायाधिवक्ता वा अन्य कुनै अधिकृत</td></tr><tr><td>(२) पुनरावेदन सरकारी वकील कार्यालय तथा विशेष सरकारी वकील कार्यालयका राजपत्र अनङ्कित निजामती कर्मचारीहरु</td><td>सम्बन्धित सहन्यायाधिवक्ताले तोकेको उपन्यायाधिवक्ता वा अन्य कुनै अधिकृत</td><td>सम्बन्धित सहन्यायाधिवक्ता</td></tr><tr><td>(३)महान्यायाधिवक्ताको कार्यालयका राजपत्र अनङ्कित निजामती कर्मचारी</td><td>महान्यायाधिवक्ताले तोकेको राजपत्राङ्कित अधिकृत</td><td>महान्यायाधिवक्ताले तोकेको सह न्यायाधिवक्ता</td></tr><tr><td>(४) जिल्ला सरकारी वकील कार्यालय, पुनरावेदन सरकारी वकील कार्यालय तथा विशेष सरकारी वकील कार्यालयका राजपत्राङ्कित द्वितीय र तृतीय श्रेणीका निजामती कर्मचारीहरु</td><td>सम्बन्धित पुनरावेदन सरकारी वकील कार्यालय वा विशेष सरकारी वकील कार्यालयका सहन्यायाधिवक्ता</td><td>वरिष्ठतम् नायब महान्यायाधिवक्ता</td></tr><tr><td>(५) महान्यायाधिवक्ताको कार्यालयका राजपत्राङ्कित द्वितीय तथा तृतीय श्रेणीका अधिकृतहरू</td><td>वरिष्ठतम् नायव महान्यायाधिवक्ता</td><td>महान्यायाधिवक्ता</td></tr><tr><td>(६) महान्यायाधिवक्ताको कार्यालय, पुनरावेदन सरकारी वकील कार्यालय तथा विशेष सरकारी वकील कार्यालयका राजपत्राङ्कित प्रथम श्रेणीका निजामती कर्मचारीहरु</td><td>वरिष्ठतम् नायब महान्यायाधिवक्ता</td><td>महान्यायाधिवक्ता</td></tr><tr><td>(७) नायव महान्यायाधिवक्ता</td><td>महान्यायाधिवक्ता</td><td>महान्यायाधिवक्ता</td></tr></tbody></table><div class="content-paragraph"> (ज) प्रशासकीय अदालतका निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>अध्यक्षले तोकेको राजपत्रांङ्कित अधिकृत</td><td>रजिष्ट्रार</td></tr><tr><td>(२) रजिष्ट्रार बाहेक अरु राजपत्राङ्कित अधिकृत</td><td>रजिष्ट्रार</td><td>अध्यक्ष</td></tr><tr><td>(३) रजिष्ट्रार</td><td>अध्यक्ष</td><td>अध्यक्ष</td></tr></tbody></table><div class="content-paragraph"> (झ) न्याय परिषद्को सचिव र अन्य निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>सचिवले तोकेको राजपत्राङ्कित अधिकृत</td><td>सहसचिव</td></tr><tr><td>(२) राजपत्राङ्कित तृतीय र द्वितीय श्रेणीका निजामती कर्मचारी</td><td>सहसचिव</td><td>सचिव</td></tr><tr><td>(३) राजपत्राङ्कित प्रथम श्रेणीका निजामती कर्मचारी</td><td>सचिव</td><td>सचिव</td></tr><tr><td>(४) सचिव</td><td>न्याय परिषद्को अध्यक्षले तोकेको न्याय परिषद्को सदस्य</td><td>न्याय परिषद्को अध्यक्षले तोकेको न्याय परिषद्को सदस्य</td></tr></tbody></table><div class="content-paragraph"> (ञ) नेपाल कानून आयोगको सचिव र अन्य निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>सचिवले तोकेको राजपत्राङ्कित अधिकृत</td><td>सचिवले तोकेको कम्तीमा राजपत्राङ्कित द्वितीय श्रेणीको अधिकृत</td></tr><tr><td>(२) राजपत्राङ्कित निजामती कर्मचारी</td><td>सचिव</td><td>सचिव</td></tr><tr><td>(३) सचिव</td><td>नेपाल सरकार</td><td>नेपाल सरकार</td></tr></tbody></table><div class="content-paragraph"> (ट) न्याय सेवा तालीम केन्द्रका तालीम प्रमुख र अन्य निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>तालीम प्रमुखले तोकेको राजपत्राङ्कित अधिकृत</td><td>उप तालीम प्रमुख</td></tr><tr><td>(२) राजपत्राङ्कित तृतीय र द्वितीय श्रेणीका अधिकृत निजामती कर्मचारी</td><td>तालीम प्रमुख</td><td>तालीम प्रमुख</td></tr><tr><td>(३) तालीम प्रमुख</td><td>कानून, न्याय, संविधानसभा तथा संसदीय मामिला मन्त्रालयको सचिव</td><td>कानून, न्याय, संविधानसभा तथा संसदीय मामिला मन्त्रालयको सचिव</td></tr></tbody></table><div class="content-paragraph"> (ठ) विशेष अदालतका निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>रजिष्ट्रारले तोकेको राजपत्राङ्कित अधिकृत</td><td>रजिष्ट्रार</td></tr><tr><td>(२) रजिष्ट्रार बाहेक अन्य राजपत्राङ्कित निजामती कर्मचारी</td><td>रजिष्ट्रार</td><td>रजिष्ट्रार</td></tr><tr><td>(३) रजिष्ट्रार</td><td>अध्यक्षले तोकेको सदस्य</td><td>अध्यक्ष</td></tr></tbody></table><div class="content-paragraph"> (ड) ऋण असुली न्यायाधिकरणका निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित कर्मचारी</td><td>श्रेस्तेदार</td><td>अध्यक्षले तोकेको सदस्य</td></tr><tr><td>(२) राजपत्राङ्कित कर्मचारी</td><td>अध्यक्षले तोकेको सदस्य</td><td>अध्यक्ष</td></tr></tbody></table><div class="content-paragraph"> (ढ) ऋण असुली पुनरावेदन न्यायाधिकरणका निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>श्रेस्तेदार</td><td>पुनरावेदन सुन्ने अधिकारी</td></tr><tr><td>(२) राजपत्राङ्कित निजामती कर्मचारी</td><td>पुनरावेदन सुन्ने अधिकारी</td><td>पुनरावेदन सुन्ने अधिकारी</td></tr></tbody></table><div class="content-paragraph"> (ण) श्रम अदालतका निजामती कर्मचारीको सम्बन्धमा </div><table class="main-table"><thead><tr><th>१</th><th>२</th><th>३</th></tr></thead><tbody><tr><td>(१) राजपत्र अनङ्कित निजामती कर्मचारी</td><td>श्रेस्तेदार</td><td>मुद्दा हेर्ने अधिकारी</td></tr><tr><td>(२) राजपत्राङ्कित निजामती कर्मचारी</td><td>मुद्दा हेर्ने अधिकारी</td><td>मुद्दा हेर्ने अधिकारी</td></tr></tbody></table><div class="document-title text-left"> १०७. निलम्बन र सफाईको मौकाः </div><div class="content-paragraph"> (१) कुनै निजामती कर्मचारीलाई निलम्बन गर्नु परेमा सजायको आदेश दिन पाउने अधिकारीले निलम्बन पत्र र ऐनको दफा ६६ को उपदफा (१) बमोजिम सफाई पेश गर्न लेखिएको पत्र सम्बन्धित कर्मचारीलाई बुझाउनु पर्नेछ । </div><div class="content-paragraph"> (२) सजायको आदेश दिन पाउने अधिकारीले कुनै निजामती कर्मचारीसँग सफाई माग गर्नुभन्दा अगावै स्वयं वा कुनै अन्य अधिकृतद्वारा ऐनको दफा ६६ को उपदफा (२) बमोजिम विभागीय जाँचबुझ गराई निजको ठहर सहितको प्रतिवेदन लिन सक्नेछ । </div><div class="document-title text-left"> १०७क. कारबाही प्रारम्भ गर्नु पर्ने अवधिः </div><div class="content-paragraph"> कुनै पनि निजामती कर्मचारीलाई ऐनको दफा ६०, ६०क. वा ६१ बमोजिम विभागीय कारबाही गर्नु पर्ने अवस्था सृजना भएको मितिले पन्ध्र दिनभित्र कारबाहीको प्रकृया प्रारम्भ गर्नु पर्नेछ । </div><div class="document-title text-left"> १०८. जाँचबुझ गर्ने अधिकृतले अपनाउने कार्यविधिः </div><div class="content-paragraph"> (१) जाँचबुझ गर्ने अधिकृतलाई देहायको कार्यविधि अपनाई विभागीय जाँचबुझको कारबाही चलाउने अधिकार हुनेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) बयान गराउने, लिखित प्रमाणहरु दाखिल गराउने र साक्षीको नाममा समाव्हान जारी गर्ने आदि विषयमा अदालतलाई भए सरहको अधिकार प्रयोग गर्न सक्ने । </li><li class="content-paragraph" style="margin-top: 0;"> (ख) अभियोग लागेको निजामती कर्मचारीको रोहवरमा सबुत प्रमाण बुझ्ने । </li><li class="content-paragraph" style="margin-top: 0;"> (ग) अभियोग लागेको निजामती कर्मचारीलाई साक्षीसँग जिरह गर्न र अभियोग विरुद्ध सबुत प्रमाण दाखिल गर्ने मौका दिने । </li></ul><div class="content-paragraph"> (२) उपनियम (१) बमोजिमको जाँचबुझको काम सकिएपछि आदेश दिन पाउने अधिकारी समक्ष जाँचबुझ अधिकृतले प्रतिवेदन पेश गर्नु पर्नेछ । निजले त्यस्तो प्रतिवेदनमा सजाय सम्बन्धी कारण सहितको आफ्नो ठहरको साथै जो भएको सबुत प्रमाण पनि दाखिल गर्नु पर्नेछ । </div><div class="document-title text-left"> १०९. विभागीय जाँचबुझ गराउनु नपर्नेः </div><div class="content-paragraph"> देहायको अवस्थामा सजायको आदेश दिन पाउने अधिकारीले कुनै निजामती कर्मचारीलाई देहायको विभागीय सजाय गर्ने सम्बन्धमा विभागीय जाँचबुझ गराई रहनु पर्ने छैनः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) ऐनको दफा ५९ को खण्ड (क) बमोजिमको सामान्य सजाय गर्नु परेमा। </li><li class="content-paragraph" style="margin-top: 0;"> (ख) भागी पत्ता नलागेको वा अरु कुनै कारणले सम्पर्क स्थापित गर्न असम्भव भएको निजामती कर्मचारीलाई विभागीय सजाय गर्नु परेमा । </li><li class="content-paragraph" style="margin-top: 0;"> (ग) नैतिक पतन देखिने फौजदारी अभियोगमा अदालतबाट अपराधी प्रमाणित भएको आधारमा कुनै निजामती कर्मचारीलाई विभागीय सजाय दिनु परेमा । </li><li class="content-paragraph" style="margin-top: 0;"> (घ) भ्रष्टाचारको आरोपमा अदालतबाट कसूरदार ठहरिएको कर्मचारीलाई विभागीय सजाय गर्नु परेमा । </li></ul><div class="document-title text-left"> ११०. सफाई र स्पष्टीकरण माग गर्ने कार्यविधिः </div><div class="content-paragraph"> कुनै निजामती कर्मचारीलाई विभागीय सजाय गर्दा ऐन तथा यस नियमावली बमोजिम देहाय बमोजिमको प्रक्रिया पुरा गरी सफाई पेश गर्ने र स्पष्टीकरण दिने मौका दिनु पर्नेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) विभागीय सजायको आदेश दिन पाउने अधिकारीले निर्णय गरी सम्बन्धित कर्मचारीलाई लगाइएको आरोपको सम्बन्धमा कम्तीमा पन्ध्र दिनको समय दिई ऐनको दफा ६६ बमोजिम सफाईको मौका दिनु पर्ने, </li><li class="content-paragraph" style="margin-top: 0;"> (ख) खण्ड (क) बमोजिम दिइएको अवधिभित्र सफाई पेश नगरेमा वा पेश गरेको सफाई सन्तोषजनक नभएमा र त्यस्तो कर्मचारीलाई ऐनको दफा ५९ को खण्ड (ख) बमोजिम विशेष सजाय गर्नु पर्ने देखिएमा विभागीय सजायको आदेश दिन पाउने अधिकारीले सफाई सन्तोषजनक नभएको आधार र कारण सहित सजाय प्रस्ताव गरी तीस दिनको समय दिई ऐनको दफा ६७ बमोजिम स्पष्टीकरण माग गर्नु पर्ने । </li></ul><div class="document-title text-left"> १११. लोक सेवा आयोगको परामर्श लिने कार्यविधिः </div><div class="content-paragraph"> कुनै निजामती कर्मचारीलाई विभागीय सजायको आदेश दिनुभन्दा पहिले सजायको आदेश दिन पाउने अधिकारीले ऐनको दफा ६८ बमोजिम लोक सेवा आयोगको परामर्शको निमित्त लेखी पठाउँदा तत्सम्बन्धमा प्रस्तुत भएका सफाई, स्पष्टीकरण तथा सबुत प्रमाण समेतको मूल्याङ्कन गरी सो आधारमा ठहर गर्न खोजिएको विभागीय सजाय समेत प्रस्तावित गरी सम्बन्धित मन्त्रालय, सचिवालय वा आयोगको सचिव मार्फत सम्बन्धित सबै सक्कल कागजात सहितको फायल संलग्न राखी पठाउनु पर्नेछ । </div><div class="document-title text-left"> ११२. सजायको आदेश र नक्कल सम्बन्धी कार्यविधिः </div><div class="content-paragraph"> (१) निजामती कर्मचारी उपर कुनै विभागीय सजायको निर्णय गर्दा सजायको आदेश दिन पाउने अधिकारीले सम्बन्धित कर्मचारीलाई सफाई वा स्पष्टीकरण पेश गर्न पर्याप्त मौका प्रदान भए नभएको समेत विचार गरी निज कर्मचारीबाट पेश भएको सफाई, स्पष्टीकरण तथा उपलब्ध सम्पूर्ण सबुत प्रमाणको समुचित मूल्याङ्कन गरी स्पष्ट कारण खुलाई निर्णय गर्नु पर्नेछ । यसरी सजायको आदेश दिन पाउने अधिकारीले सजायको आदेशको सम्बन्धमा आफ्नो स्पष्ट रायसाथ अनुसूची-१७ बमोजिम निर्णय गर्नु पर्नेछ । </div><div class="content-paragraph"> (२) यस परिच्छेदमा अन्यत्र जुनसुकै कुरा लेखिएको भए तापनि कुनै निजामती कर्मचारीलाई एउटा सजाय प्रस्तावित गरी सफाई, स्पष्टीकरण माग गरेर पछि अर्को सजाय दिने गरी निर्णय गर्नु हुंदैन । तर कुनै कारण परी घटी वा बढी सजाय गर्नु पर्ने अवस्था परेमा नियम ११० र १११ को कार्यविधि पुनः पूरा गर्नु पर्नेछ । </div><div class="content-paragraph"> (३) सजायको आदेश दिन पाउने अधिकारीले उपनियम (१) बमोजिम कुनै पनि निजामती कर्मचारीलाई विभागीय सजाय दिने निर्णय गर्दा निर्णय मितिभन्दा पहिलेदेखि नै लागू हुने गरी निर्णय गर्नु हुँदैन । </div><div class="content-paragraph"> तर ऐनको दफा ६१ को उपदफा (१) को खण्ड (छ) बमोजिमको कसूरमा सजाय गर्दा उक्त बमोजिम नब्बे दिन पूरा भएको भोलिपल्टदेखि र सोही दफाको उपदफा (२) को खण्ड (क) र (ख) बमोजिमको कसूरमा सजाय गर्दा अदालतबाट कसूर ठहर भएको मितिदेखि लागू हुने गरी निर्णय गर्न सकिनेछ । </div><div class="content-paragraph"> (४) कुनै पनि निजामती कर्मचारीको सम्बन्धमा उपनियम (१) बमोजिम भएको विभागीय सजायको आदेशको एक प्रति नक्कल सजायको आदेश दिन पाउने अधिकारीले सम्बन्धित कर्मचारीलाई बिना दस्तूर दिनु पर्नेछ । </div><div class="content-paragraph"> (५) उपनियम (१) बमोजिम निर्णय गर्दा लोक सेवा आयोगबाट परामर्श प्राप्त भएको सात दिनभित्र सजायको आदेश सम्बन्धी निर्णय गरी सो निर्णयको एक एक प्रति लोक सेवा आयोग र निजामती किताबखानामा पठाउनु पर्नेछ । </div><div class="document-title text-left"> ११३. परामर्श समितिको गठनः </div><div class="content-paragraph"> कुनै निजामती कर्मचारी उपर ऐनको दफा ५९ को खण्ड (ख) बमोजिमको सजायको आदेश दिनु अघि सजाय दिन पाउने अधिकारीले चाहेमा निजलाई परामर्श दिन नेपाल सरकारले परामर्श समिति गठन गर्न सक्नेछ । </div><div class="document-title text-left"> ११४. पुनरावेदनको कार्यविधिः </div><div class="content-paragraph"> कुनै निजामती कर्मचारीले ऐनको दफा ५९ को खण्ड (क) बमोजिम आफूलाई दिएको विभागीय सजाय विरुद्ध पुनरावेदन दिनु परेमा देहाय बमोजिमको कार्यविधि अपनाउनु पर्नेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) पुनरावेदन गर्ने कर्मचारीले आफ्नै नामबाट पुनरावेदन दिनु पर्नेछ र त्यस्तो पुनरावेदन उचित र आदरसूचक भाषामा लेखिएको हुनु पर्नेछ । </li><li class="content-paragraph" style="margin-top: 0;"> (ख) पुनरावेदन गर्ने कर्मचारीले पुनरावेदनको साथमा आफ्नो सफाईको निमित्त जो भएको सबुत प्रमाण संलग्न राख्नुका साथै जुन आदेशको विरुद्ध पुनरावेदन गरिएको हो सो आदेशको नक्कल समेत संलग्न गर्नु पर्नेछ । </li><li class="content-paragraph" style="margin-top: 0;"> (ग) पुनरावेदन दिंदा पुनरावेदन सुन्ने अधिकारीलाई सम्बोधन गरी प्रशासकीय अदालतमा पुनरावेदन दर्ता गराउनु पर्नेछ । </li><li class="content-paragraph" style="margin-top: 0;"> (घ) सजायको आदेश पाएको मितिले पैंतीस दिनभित्र पुनरावेदन दिनु पर्नेछ । तर पुनरावेदनको म्याद नघाई पुनरावेदन गर्ने व्यक्तिले पर्याप्त कारण देखाई निवेदन दिएमा पुनरावेदन सुन्ने अधिकारीले मुनासिब ठहराएमा <span class="form-field large underline">दुई महिनासम्ममा परेको पुनरावेदनलाई दर्ता गर्न सक्नेछ</span> । </li></ul><div class="content-paragraph"> ११५. <span class="form-field xlarge"></span></div><div class="document-subtitle"> परिच्छेद – १६ </div><div class="document-subtitle bold"> विविध </div><div class="document-title text-left"> ११६. पुरस्कारको व्यवस्थाः </div><div class="content-paragraph"> (१) प्रत्येक वर्ष प्रत्येक जिल्लाबाट एक जना तथा प्रत्येक मन्त्रालय, सचिवालय, आयोग वा सो अन्तर्गतका विभाग र कार्यालयबाट एक जना उत्कृष्ट कर्मचारी छनौट गरी नेपाल सरकारले तोके बमोजिमको रकम पुरस्कार स्वरुप दिइनेछ। </div><div class="content-paragraph"> (२) उपनियम (१) बमोजिमको कर्मचारी छनौट गर्न देहाय बमोजिमको समिति रहनेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) मन्त्रालय, सचिवालय, आयोग अन्तर्गतको कर्मचारी छनौटको हकमा <ul style="list-style-type: none; margin-left: 20px;"><li class="list-item-with-right-align"><span>(१) सम्बन्धित मन्त्रालय, सचिवालय वा आयोगको सचिव</span><span>– अध्यक्ष</span></li><li class="list-item-with-right-align"><span>(२) सम्बन्धित मन्त्रालय, सचिवालय वा आयोग अन्तर्गतका विभागीय प्रमुखहरु</span><span>– सदस्य</span></li></ul></li><li class="content-paragraph" style="margin-top: 0;"> (ख) जिल्लास्तरका कर्मचारी छनौटको हकमा <ul style="list-style-type: none; margin-left: 20px;"><li class="list-item-with-right-align"><span>(१) जिल्ला न्यायाधीश</span><span>– अध्यक्ष</span></li><li class="list-item-with-right-align"><span>(२) जिल्ला प्रशासन कार्यालयको प्रतिनिधि</span><span>– सदस्य</span></li><li class="list-item-with-right-align"><span>(३) जिल्ला विकास समितिको कार्यालयको प्रतिनिधि</span><span>– सदस्य</span></li></ul></li></ul><div class="content-paragraph"> (३) यस नियम बमोजिम कर्मचारी छनौट सम्बन्धी मापदण्ड र आधार नेपाल सरकारले निर्धारण गरे बमोजिम हुनेछ । </div><div class="content-paragraph"> (४) उपनियम (२) को खण्ड (क) बमोजिमको समितिको सचिवालय सम्बन्धित मन्त्रालय, सचिवालय वा आयोगमा तथा खण्ड (ख) बमोजिमको समितिको सचिवालय सम्बन्धित जिल्ला अदालतमा रहनेछ । </div><div class="document-title text-left"> ११६क. निजामती सेवा पुरस्कारः </div><div class="content-paragraph"> (१) नेपाल सरकारले प्रत्येक वर्ष निजामती सेवा दिवसको अवसरमा निजामती कर्मचारीलाई उपनियम (२) बमोजिमको समितिको सिफारिसमा देहाय बमोजिमको निजामती सेवा पुरस्कार दिनेछः- </div><table class="main-table"><thead><tr><th>पुरस्कारको नाम</th><th>रकम रु.</th><th>संख्या</th></tr></thead><tbody><tr><td>(क) सर्वोत्कृष्ट निजामती सेवा पुरस्कार</td><td>रु. २,००,०००।-</td><td>एक जनालाई</td></tr><tr><td>(ख) उत्कृष्ट निजामती सेवा पुरस्कार</td><td>रु. १,००,०००।–</td><td>दश जनालाई</td></tr><tr><td>(ग) निजामती सेवा पुरस्कार</td><td>रु. ५०,०००।-</td><td>तीस जनालाई</td></tr></tbody></table><div class="content-paragraph"> (१क) नेपाल सरकारले निजामती कर्मचारीलाई उपनियम (१) बमोजिमको पुरस्कार प्रदान गर्दा त्यस्तो कर्मचारीले गरेको मुख्य काम तथा योगदान उल्लेख गर्नु पर्नेछ । </div><div class="content-paragraph"> (२) उपनियम (१) बमोजिमको पुरस्कार सिफारिस गर्न देहाय बमोजिमको समिति रहनेछः- </div><ul style="list-style-type: none; margin-left: 20px;"><li class="list-item-with-right-align"><span>(क) नेपाल सरकारको मुख्य सचिव</span><span>– अध्यक्ष</span></li><li class="list-item-with-right-align"><span>(ख) कानून तथा न्याय मन्त्रालयको सचिव</span><span>– सदस्य</span></li><li class="list-item-with-right-align"><span>(ग) नेपाल सरकारले तोकेको नेपाल सरकारको कुनै सचिव-सदस्य</span><span>&nbsp;</span></li><li class="list-item-with-right-align"><span>(घ) विशिष्ट श्रेणीबाट सेवा निवृत्त कर्मचारीमध्ये नेपाल सरकारले तोकेको व्यक्ति</span><span>- सदस्य</span></li><li class="list-item-with-right-align"><span>(ङ) सामान्य प्रशासन मन्त्रालयको सचिव</span><span>– सदस्य–सचिव</span></li></ul><div class="content-paragraph"> (२क) उपनियम (२) बमोजिमको समितिको कुनै सदस्यको नाम पुरस्कारको लागि सिफारिस भएको अवस्थामा पुरस्कारको लागि सिफारिस नभएको नेपाल सरकारको सबै भन्दा वरिष्ठ सचिव समितिको सदस्यको रुपमा रहनेछ । </div><div class="content-paragraph"> (२ख) सम्बन्धित निकाय तथा पदाधिकारीले कुनै निजामती कर्मचारीको नाम पुरस्कारको लागि मन्त्रालय/सचिवालय/आयोगमा सिफारिस गर्दा त्यस्तो कर्मचारीले नियम ११६क. को उपनियम (३) बमोजिमको आधार पूरा गरेको प्रमाणित हुने कागजात समेत संलग्न गर्नु पर्नेछ । </div><div class="content-paragraph"> (३) उपनियम (२) बमोजिमको समितिले उपनियम (२ख) अनुसार सम्बन्धित निकाय तथा पदाधिकारीबाट सिफारिस भई आएको देहायका आधार पूरा गर्ने कर्मचारीलाई उपनियम (१) बमोजिमको पुरस्कारको लागि सिफारिस गर्नेछः- </div><ul style="list-style-type: none; margin-left: 20px;"><li class="content-paragraph" style="margin-top: 0;"> (क) सर्वोत्कृष्ट निजामती सेवा पुरस्कारको लागि,- <ul style="list-style-type: none; margin-left: 20px;"><li class="content-paragraph" style="margin-top: 0;">(१) निजामती सेवाको स्थायी पदमा पन्ध्र वर्ष वा सो भन्दा बढी अवधि सेवा गरेको,</li><li class="content-paragraph" style="margin-top: 0;">(२) पछिल्लो पाँच वर्षको कार्यसम्पादन मूल्याङ्कनमा शतप्रतिशत अंक प्राप्त गरेको,</li><li class="content-paragraph" style="margin-top: 0;">(३) पछिल्लो पन्ध्र वर्षमा कुनै पनि विभागीय सजाय नपाएको,</li><li class="content-paragraph" style="margin-top: 0;">(४) पुरस्कारको लागि सिफारिस हुने वर्षमा निजको नाममा व्यक्तिगत बेरुजु कायम नदेखिएको,</li><li class="content-paragraph" style="margin-top: 0;">(५) सम्पत्ति विवरण नियमित रुपमा पेश गरेको,</li><li class="content-paragraph" style="margin-top: 0;">(६) असाधारण विदा लिएको भए त्यस्तो विदा पछि हाजिर भएको अवधि कम्तीमा दुई वर्ष पूरा भएको,</li><li class="content-paragraph" style="margin-top: 0;">(७) पुरस्कारको लागि सिफारिस हुने वर्ष र त्यसको अघिल्लो वर्षमा अध्ययन विदा नलिएको,</li><li class="content-paragraph" style="margin-top: 0;">(८) पछिल्लो पाँच वर्षभित्र गयल कट्टीमा नपरेको,</li><li class="content-paragraph" style="margin-top: 0;">(९) व्यवस्थापन परीक्षण भएकोमा पुरस्कारको लागि सिफारिस हुने वर्षमा निजको नाममा प्रशासनिक बेरुजु नदेखिएको,</li><li class="content-paragraph" style="margin-top: 0;">(१०) प्रचलित कानून बमोजिम बरबुझारथ गरेको ।</li></ul></li><li class="content-paragraph" style="margin-top: 0;"> (ख) उत्कृष्ट निजामती सेवा पुरस्कारको लागि,- <ul style="list-style-type: none; margin-left: 20px;"><li class="content-paragraph" style="margin-top: 0;">(१) निजामती सेवाको स्थायी पदमा दश वर्ष वा सो भन्दा बढी अवधि सेवा गरेको,</li><li class="content-paragraph" style="margin-top: 0;">(२) पछिल्लो पाँच वर्षको कार्यसम्पादन मूल्याङ्कनमा शतप्रतिशत अंक प्राप्त गरेको,</li><li class="content-paragraph" style="margin-top: 0;">(३) पछिल्लो दश वर्षमा कुनै पनि विभागीय सजाय नपाएको,</li><li class="content-paragraph" style="margin-top: 0;">(४) पुरस्कारको लागि सिफारिस हुने वर्षमा निजको नाममा व्यक्तिगत बेरुजु कायम नदेखिएको,</li><li class="content-paragraph" style="margin-top: 0;">(५) सम्पत्ति विवरण नियमित रुपमा पेश गरेको,</li><li class="content-paragraph" style="margin-top: 0;">(६) असाधारण विदा लिएको भए त्यस्तो विदा पछि हाजिर भएको अवधि कम्तीमा दुई वर्ष पूरा भएको,</li><li class="content-paragraph" style="margin-top: 0;">(७) पुरस्कारको लागि सिफारिस हुने वर्ष र त्यसको अघिल्लो वर्षमा अध्ययन विदा नलिएको,</li><li class="content-paragraph" style="margin-top: 0;">(८) पछिल्लो तीन वर्षभित्र गयल कट्टीमा नपरेको,</li><li class="content-paragraph" style="margin-top: 0;">(९) व्यवस्थापन परीक्षण भएकोमा पुरस्कारको लागि सिफारिस हुने वर्षमा निजको नाममा प्रशासनिक बेरुजु नदेखिएको,</li><li class="content-paragraph" style="margin-top: 0;">(१०) प्रचलित कानून बमोजिम बरबुझारथ गरेको ।</li></ul></li><li class="content-paragraph" style="margin-top: 0;"> (ग) निजामती सेवा पुरस्कारको लागि,- <ul style="list-style-type: none; margin-left: 20px;"><li class="content-paragraph" style="margin-top: 0;">(१) निजामती सेवाको स्थायी पदमा पाँच वर्ष वा सो भन्दा बढी अवधि सेवा गरेको,</li><li class="content-paragraph" style="margin-top: 0;">(२) पछिल्लो पाँच वर्षमा कार्यसम्पादन मूल्याङ्कनमा शतप्रतिशत अंक प्राप्त गरेको,</li><li class="content-paragraph" style="margin-top: 0;">(३) पछिल्लो पाँच वर्षमा कुनै पनि विभागीय सजाय नपाएको,</li><li class="content-paragraph" style="margin-top: 0;">(४) पुरस्कारको लागि सिफारिस हुने वर्षमा निजको नाममा व्यक्तिगत बेरुजु कायम नदेखिएको,</li><li class="content-paragraph" style="margin-top: 0;">(५) सम्पत्ति विवरण नियमित रुपमा पेश गरेको,</li><li class="content-paragraph" style="margin-top: 0;">(६) असाधारण विदा लिएको भए त्यस्तो विदा पछि हाजिर भएको अवधि कम्तीमा दुई वर्ष पूरा भएको,</li><li class="content-paragraph" style="margin-top: 0;">(७) पुरस्कार पाउने वर्ष र त्यसको अघिल्लो वर्षमा अध्ययन विदा नलिएको,</li><li class="content-paragraph" style="margin-top: 0;">(८) पछिल्लो दुई वर्षमा गयल कट्टीमा नपरेको,</li><li class="content-paragraph" style="margin-top: 0;">(९) व्यवस्थापन परीक्षण भएकोमा पुरस्कारको लागि सिफारिस हुने वर्षमा निजको नाममा प्रशासनिक बेरुजु नदेखिएको,</li><li class="content-paragraph" style="margin-top: 0;">(१०) प्रचलित कानून बमोजिम बरबुझारथ गरेको ।</li></ul></li></ul><div class="content-paragraph"> (३क) उपनियम (२) बमोजिमको समितिले पुरस्कारको लागि सिफारिस गर्दा भौगोलिक रुपले समेत सन्तुलन मिल्ने गरी निजामती कर्मचारीको नाम सिफारिस गर्नु पर्नेछ । </div><div class="content-paragraph"> (३क१) उपनियम (२) बमोजिमको समितिले आवश्यक ठानेमा उपनियम (३) मा उल्लेखित आधारका अतिरिक्त थप आधारको व्यवस्था गर्न सक्नेछ । </div><div class="content-paragraph"> (३क२) उपनियम (२) बमोजिमको समितिले पुरस्कारको लागि कर्मचारीको नाम सिफारिस गर्ने प्रयोजनको लागि यस नियम बमोजिम तोकिएका आधारहरुको भार निर्धारण गर्न सक्नेछ । </div><div class="content-paragraph"> (३क३) यस नियम बमोजिम पुरस्कारको लागि सिफारिस गर्दा अपनाउनु पर्ने कार्यविधि अनुसूची-१७क१.मा व्यवस्था भए बमोजिम हुनेछ । </div><div class="content-paragraph"> (३क४) उपनियम (३क३) मा जुनसुकै कुरा लेखिएको भए तापनि यो नियम प्रारम्भ भएपछि पहिलो पटक पुरस्कारको लागि सिफारिस गर्दा अपनाइने कार्यविधि उपनियम (२) बमोजिमको समितिले निर्धारण गरे बमोजिम हुनेछ । </div><div class="content-paragraph"> (३ख) निजामती सेवा पुरस्कारको साथमा दिइने प्रमाणपत्रको ढाँचा अनुसूची- १७ख. बमोजिम हुनेछ । </div><div class="content-paragraph"> (३ग) यस नियममा अन्यत्र जुनसुकै कुरा लेखिएको भए तापनि नेपाल सरकारले उपनियम (३) बमोजिमको आधार पूरा गरेको र सेवामा बहाल रहँदै मृत्यु भएको कर्मचारीको परिवारलाई उपनियम (२) बमोजिमको समितिको सिफारिसमा सम्मान सहित छुट्टै पुरस्कार प्रदान गर्न सक्नेछ । </div><div class="content-paragraph"> (४) उपनियम (२) बमोजिमको समितिको सचिवालय सामान्य प्रशासन मन्त्रालयमा रहनेछ । </div><div class="document-title text-left"> ११६ख. निजामती सेवा दिवसः </div><div class="content-paragraph"> (१) प्रत्येक वर्षको भाद्र बाईस गते निजामती सेवा दिवस मनाइनेछ । </div><div class="content-paragraph"> (२) निजामती सेवा दिवस मनाउनको लागि नेपाल सरकारका मुख्य सचिवको अध्यक्षतामा निजामती सेवा दिवस समारोह समितिको गठन गरिनेछ । </div><div class="content-paragraph"> (३) उपनियम (२) बमोजिम गठन गरिने समितिको सचिवालय प्रधानमन्त्री तथा मन्त्रिपरिषद्को कार्यालयमा रहनेछ । </div><div class="document-title text-left"> ११६ग.कार्य सम्पादन प्रोत्साहन कोषः </div><div class="content-paragraph"> (१) नेपाल सरकारले सरकारी कार्यालयको कार्य सम्पादन सुधार गरी सेवामा प्रभावकारिता ल्याउन ऐनको दफा २८क. बमोजिम एक कार्य सम्पादन प्रोत्साहन कोषको स्थापना गर्न सक्नेछ । </div><div class="content-paragraph"> (२) उपनियम (१) बमोजिम गठन हुने कोषको अधीनमा रहने गरी मन्त्रालय, आयोग, सचिवालयस्तरको केन्द्रीय निकायमा कार्य सम्पादन प्रोत्साहन कोष स्थापना गर्न सक्नेछ । </div><div class="content-paragraph"> (३) उपनियम (२) बमोजिमको कोषमा सम्बन्धित केन्द्रीय निकायले आफू र अन्तर्गत निकायको साधारण तर्फको उपभोग र कार्यालय सञ्चालन खर्चमा अघिल्लो आर्थिक वर्षको भन्दा कम खर्च गरी वचत गरेको रकमको आधारमा नेपाल सरकारले प्रोत्साहन स्वरुप थप गरी दिएको रकम समेत जम्मा गर्न सक्नेछन् । </div><div class="content-paragraph"> (४) उपनियम (३) बमोजिम जम्मा भएको रकमबाट सम्बन्धित केन्द्रीय निकायले आफू र आफू अन्तर्गतका निकायका निजामती कर्मचारीको मूल्याङ्कन गर्ने मापदण्ड निर्धारण गरी निजामती कर्मचारीको कार्य सम्पादन स्तरको मूल्याङ्कनको आधारमा कर्मचारी र कार्यालयलाई प्रोत्साहन स्वरुप पुरस्कार रकम दिन सक्नेछ । </div><div class="content-paragraph"> (५) यस नियमको विपरीत हुने गरी कुनै पनि निकायले कार्य सम्पादन प्रोत्साहन कोष बनाउन सक्ने छैन । </div><div class="content-paragraph"> (६) कार्य सम्पादन कोषको व्यवस्थापन, सञ्चालन गर्न र मापदण्ड निर्धारण गर्न नेपाल सरकारले छुट्टै निर्देशिका बनाई लागू गर्न सक्नेछ । </div><div class="document-title text-left"> ११७.पूर्व स्वीकृति लिनु पर्नेः </div><div class="content-paragraph"> (१) ऐनको दफा ४८ बमोजिम कुनै बैंक वा कम्पनीको स्थापना, रजिष्ट्रेशन वा सञ्चालनको काममा भाग लिन वा कुनै व्यापार व्यवसाय गर्न चाहने निजामती कर्मचारीले नेपाल सरकारबाट र दफा ४९क. को उपदफा (२) को खण्ड (घ) वा (ङ) बमोजिमको काम गर्न चाहने निजामती कर्मचारीले अख्तियारवालाबाट पूर्व स्वीकृति लिनु पर्नेछ । </div><div class="content-paragraph"> (२) यो नियमावली प्रारम्भ हुनु भन्दा पहिले पूर्व स्वीकृति लिएका निजामती कर्मचारीहरुले समेत यस नियम बमोजिम पुनः स्वीकृति लिनु पर्नेछ । </div><div class="content-paragraph"> (३) उपनियम (१) बमोजिम पूर्व स्वीकृति दिने सम्बन्धमा सामान्य प्रशासन मन्त्रालयले छुट्टै मापदण्ड बनाई लागू गर्न सक्नेछ । </div></body></html>