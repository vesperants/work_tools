<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720599664_9_pages_1-25.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">सशस्त्र प्रहरी नियमावली, २०७२</div><div class="document-subtitle">नेपाल राजपत्रमा प्रकाशित मिति</div><p class="text-center">२०७२।३।२१</p></div><div class="content-paragraph"><div class="document-subtitle text-left" style="margin-bottom: 0;">सशोधन</div><p style="margin-left: 30px; margin-top: 10px;">१. सशस्त्र प्रहरी (पहिलो संशोधन) नियमावली, २०७२<span style="display:inline-block; width: 100px;"></span>२०७२।१०।२५</p><p style="margin-left: 30px;">२. सशस्त्र प्रहरी (दोश्रो संशोधन) नियमावली, २०७९<span style="display:inline-block; width: 100px;"></span>२०७९। ०३।२३</p><p style="margin-left: 30px;">३. सशस्त्र प्रहरी (तेस्रो संशोधन) नियमावली, २०८०<span style="display:inline-block; width: 100px;"></span>२०८०।०१।२१</p><p style="margin-left: 30px;">सशस्त्र प्रहरी ऐन, २०५८ को दफा ३६ ले दिएको अधिकार प्रयोग गरी नेपाल सरकारले देहायका नियमहरु बनाएको छ ।</p></div><div class="document-title">परिच्छेद-१</div><div class="document-subtitle">प्रारम्भिक</div><div class="content-paragraph"><p>१. <span class="bold">संक्षिप्त नाम र प्रारम्भ :</span> (१) यी नियमहरुको नाम “सशस्त्र प्रहरी नियमावली, २०७२” रहेको छ ।</p><p style="margin-left: 20px;">(२) यो नियमावली तुरुन्त प्रारम्भ हुनेछ ।</p></div><div class="content-paragraph"><p>२. <span class="bold">परिभाषा :</span> विषय वा प्रसङ्गले अर्को अर्थ नलागेमा यस नियमावलीमा,-</p><p style="margin-left: 40px;">(क) “अमर सशस्त्र प्रहरी” भन्नाले आतङ्ककारी घटना वा बिस्फोटन वा सशस्त्र मुठभेडमा भएको आक्रमण वा आतङ्ककारी विरुद्धको कारबाहीमा वा जोखिमपूर्ण र चुनौतीपूर्ण काममा खटिएको समयमा कुनै आकस्मिक दुर्घटनामा परी वा कुनै प्रकारको हतियारको चोटबाट वीरगती प्राप्त सशस्त्र प्रहरी कर्मचारी सम्झनु पर्छ ।</p><p style="margin-left: 40px;">(ख) “अशक्त सशस्त्र प्रहरी” भन्नाले आफ्नो पदको कर्तव्य पालन गर्दा वा तालीमको सिलसिलामा दुर्घटनामा परी वा आघातमा परी अङ्गभङ्ग भै वा चोटपटक लागी शारीरिक वा मानसिक रुपमा सशस्त्र प्रहरी सेवामा बहाल रहन अशक्त रहेका सशस्त्र प्रहरी कर्मचारी सम्झनु पर्छ ।</p><p style="margin-left: 40px;">(ग) “ऐन” भन्नाले सशस्त्र प्रहरी ऐन, २०५८ सम्झनु पर्छ ।</p><p style="margin-left: 40px;">(घ) “प्रधान कार्यालय” भन्नाले सशस्त्र प्रहरी बलको प्रधान कार्यालय सम्झनु पर्छ ।</p></div><div class="content-paragraph"><p style="margin-left: 40px;">(ङ) “प्रशिक्षार्थी सशस्त्र प्रहरी कर्मचारी” भन्नाले खुल्ला प्रतियोगिताबाट छनौट भई आधारभूत तालीम लिइरहेका सशस्त्र प्रहरी कर्मचारी सम्झनु पर्छ ।</p><p style="margin-left: 40px;">(च) “बढुवा समिति” भन्नाले नियम ३९ बमोजिमको बढुवा समिति सम्झनु पर्छ ।</p><p style="margin-left: 40px;">(छ) “मन्त्रालय” भन्नाले नेपाल सरकार, गृह मन्त्रालय सम्झनु पर्छ ।</p><p style="margin-left: 40px;">(ज) “सशस्त्र प्रहरी कार्यालय” भन्नाले नियम ५ बमोजिमका सशस्त्र प्रहरी कार्यालय सम्झनु पर्छ ।</p><p style="margin-left: 40px;">(झ) “कल्याणकारी सेवा केन्द्र” भन्नाले नियम १६५ बमोजिमको सशस्त्र प्रहरी बल कल्याणकारी सेवा केन्द्र सम्झनु पर्छ ।</p><p style="margin-left: 40px;">(ञ) “सशस्त्र प्रहरी परिवार” भन्नाले सशस्त्र प्रहरी कर्मचारीसँग बस्ने तथा निज आफैले पालनपोषण गर्नु पर्ने पति, पत्नी, छोरा, अविवाहिता छोरी, धर्मपुत्र, अविवाहिता धर्मपुत्री, बाबु, आमा वा सौतेनी आमा सम्झनु पर्छ र सो शब्दले पुरुष तथा अविवाहित महिला सशस्त्र प्रहरी कर्मचारीको हकमा निजको बाजे, बज्यै तथा विवाहित महिला सशस्त्र प्रहरी कर्मचारीको हकमा निजको सासु, ससुरा समेतलाई जनाउँछ ।</p><p style="margin-left: 40px;">(ट) “स्थायी आवासीय अनुमति” भन्नाले विदेशी मुलुकले कुनै शर्त तोकी वा नतोकी सो मुलुकमा स्थायी रुपले बसोबास गर्न पाउने गरी नेपाली नागरिकलाई उपलब्ध गराएको डाइभरसिटी इमिग्रेन्ट भिसा (डि.भी.), परमानेन्ट रेजिडेन्ट भिसा (पि.आर.) वा ग्रीन कार्ड सम्झनु पर्छ र से शब्दले नेपाली नागरिकलाई विदेशमा स्थायी रुपमा बसोबास गर्न दिइएको जुनसुकै नामको स्थायी आवासीय अनुमति समेतलाई जनाउँछ ।</p></div><div class="document-title">परिच्छेद-२</div><div class="document-subtitle">सशस्त्र प्रहरी सेवामा रहने समूह, श्रेणी, पद तथा सङ्गठनात्मक संरचना</div><p class="content-paragraph" style="text-align: left; font-size: 12px; margin-top: 5px;">पहिलो संशोधनद्वारा थप ।</p><div class="content-paragraph"><p>३. <span class="bold">सशस्त्र प्रहरी सेवामा रहने समूह तथा उपसमूह :</span> (१) सशस्त्र प्रहरी सेवामा देहाय बमोजिमका समूह रहनेछन् :-</p><p style="margin-left: 40px;">(क) साधारण समूह,</p><p style="margin-left: 40px;">(ख) प्राविधिक समूह ।</p><p style="margin-left: 20px;">(२) उपनियम (१) बमोजिमको समूहमा अनुसूची-१ बमोजिमका उपसमूह रहनेछन् ।</p></div><div class="content-paragraph"><p>४. <span class="bold">सशस्त्र प्रहरी सेवामा रहने श्रेणी तथा पद :</span> (१) सशस्त्र प्रहरी सेवामा देहायका श्रेणीहरु रहने छन् :-</p><p style="margin-left: 40px;">(क) राजपत्राङ्कित</p><p style="margin-left: 40px;">(ख) राजपत्र अनङ्कित</p><p style="margin-left: 20px;">(२) सशस्त्र प्रहरी सेवाको राजपत्राङ्कित श्रेणीमा देहायका पदहरु रहनेछन् :-</p><p style="margin-left: 40px;">(क) विशिष्ट श्रेणी – सशस्त्र प्रहरी महानिरीक्षक<br>– सशस्त्र प्रहरी अतिरिक्त महानिरीक्षक</p><p style="margin-left: 40px;">(ख) प्रथम श्रेणी – सशस्त्र प्रहरी नायब महानिरीक्षक<br>– सशस्त्र प्रहरी वरिष्ठ उपरीक्षक</p><p style="margin-left: 40px;">(ग) द्वितीय श्रेणी – सशस्त्र प्रहरी उपरीक्षक<br>– सशस्त्र प्रहरी नायब उपरीक्षक</p><p style="margin-left: 40px;">(घ) तृतीय श्रेणी – सशस्त्र प्रहरी निरीक्षक</p><p style="margin-left: 20px;">(३) सशस्त्र प्रहरी सेवाका राजपत्र अनङ्कित श्रेणीमा देहायका पदहरु रहनेछन् :-</p><p style="margin-left: 40px;">(क) प्रथम श्रेणी – सशस्त्र प्रहरी वरिष्ठ नायब निरीक्षक<br>– सशस्त्र प्रहरी नायब निरीक्षक</p><p style="margin-left: 40px;">(ख) द्वितीय श्रेणी – सशस्त्र प्रहरी सहायक निरीक्षक</p><p style="margin-left: 40px;">(ग) तृतीय श्रेणी – सशस्त्र प्रहरी वरिष्ठ हवल्दार<br>– सशस्त्र प्रहरी हवल्दार<br>– सशस्त्र प्रहरी सहायक हवल्दार</p><p style="margin-left: 40px;">(घ) चतुर्थ श्रेणी – सशस्त्र प्रहरी जवान वा रिक्रुट</p></div><div class="content-paragraph"><p style="margin-left: 40px;">(ङ) श्रेणी विहिन – सशस्त्र प्रहरी परिचर वा सो सरह</p><p style="margin-left: 20px;">(४) सशस्त्र प्रहरी सेवाका विभिन्न समूह तथा उपसमूहमा देहाय बमोजिमका पदहरु रहनेछन् :-</p><p style="margin-left: 40px;">(क) साधारण समूह, साधारण उपसमूहमा सशस्त्र प्रहरी परिचर देखि सशस्त्र प्रहरी महानिरिक्षकसम्म,</p><p style="margin-left: 40px;">(ख) साधारण समूह, कानुन उपसमूहमा सशस्त्र प्रहरी निरीक्षकदेखि सशस्त्र प्रहरी नायब महानिरीक्षकसम्म,</p><p style="margin-left: 40px;">(ग) साधारण समूह, लेखा उपसमूहमा सशस्त्र प्रहरी वरिष्ठ हवल्दारदेखि सशस्त्र प्रहरी नायब महानिरीक्षकसम्म, र</p><p style="margin-left: 40px;">(घ) प्राविधिक समूहमा सशस्त्र प्रहरी जवानदेखि सशस्त्र प्रहरी अतिरिक्त महानिरीक्षकसम्म ।</p></div><div class="content-paragraph"><p>५. <span class="bold">सशस्त्र प्रहरी बलको सङ्गठनात्मक संरचना :</span> (१) प्रधान कार्यालयको सङ्गठनात्मक संरचना अनुसूची-२ बमोजिम हुनेछ ।</p><p style="margin-left: 20px;">(२) सशस्त्र प्रहरी बलमा रहने कार्यालय, कार्यालय प्रमुख र कार्यालयहरुको आदेशको शृङ्खला (चेन अफ कमाण्ड) अनुसूची-३ बमोजिम हुनेछ ।</p></div><div class="content-paragraph"><p>६. <span class="bold">सशस्त्र प्रहरी महानिरीक्षक सशस्त्र प्रहरी सङ्गठनको प्रमुख हुने :</span> सशस्त्र प्रहरी महानिरीक्षक सशस्त्र प्रहरी बलको सङ्गठन प्रमुख हुनेछ र निजले ऐन, यस नियमावली र अन्य प्रचलित कानूनको अधीनमा तथा मन्त्रालयको प्रत्यक्ष निर्देशन र नियन्त्रणमा रही सशस्त्र प्रहरी प्रशासनको प्रमुखको रुपमा कार्य सम्पादन गर्नेछ ।</p></div><div class="document-title">परिच्छेद-३</div><div class="document-subtitle">सशस्त्र प्रहरीको दरबन्दी तथा पदपूर्ति सम्बन्धी व्यवस्था</div><div class="content-paragraph"><p>७. <span class="bold">दरबन्दी सिर्जना :</span> (१) सशस्त्र प्रहरी सेवामा नेपाल सरकारको स्वीकृति नलिई कुनै दरबन्दी सिर्जना गरिने छैन ।</p></div><div class="content-paragraph"><p>(२) सशस्त्र प्रहरी बलमा नयाँ कार्यालय स्थापना गर्नको लागि सङ्गठन संरचना तयार गर्दा, नयाँ दरबन्दी सिर्जना वा तत्काल कायम रहेको सङ्गठन संरचना र दरबन्दीमा हेरफेर गर्दा मन्त्रालयको स्वीकृति लिई कार्यक्रम, कार्यबोझ, आर्थिक तथा अन्य दायित्व, सेवा प्रवाहको प्रभावकारिता, उपलब्ध मानवस्रोत, लागत प्रभावको विश्लेषण गरी कारण र औचित्य समेतको आधारमा सङ्गठन तथा व्यवस्थापन सर्वेक्षण गर्नु पर्नेछ ।</p><p>(३) उपनियम (२) को प्रयोजनको लागि देहाय वमोजिमको सङ्गठन तथा व्यवस्थापन सर्वेक्षण समिति रहनेछ :-</p><p style="margin-left: 40px;">(क) सहसचिव, मन्त्रालय<span style="display:inline-block; width: 130px;"></span>- अध्यक्ष</p><p style="margin-left: 40px;">(ख) सशस्त्र प्रहरी महानिरीक्षकले तोकेको सशस्त्र प्रहरी नायब महानिरीक्षक वा सशस्त्र प्रहरी वरिष्ठ उपरीक्षक<span style="display:inline-block; width: 50px;"></span>- सदस्य</p><p style="margin-left: 40px;">(ग) अधिकृत प्रतिनिधि, अर्थ मन्त्रालय<span style="display:inline-block; width: 100px;"></span>- सदस्य</p><p style="margin-left: 40px;">(घ) मन्त्रालयले तोकेको सम्बन्धित विषयको विज्ञ<span style="display:inline-block; width: 80px;"></span>- सदस्य</p><p style="margin-left: 40px;">(ङ) सशस्त्र प्रहरी महानिरीक्षकले तोकेको सशस्त्र प्रहरी सेवाको राजपत्राङ्कित अधिकृत<span style="display:inline-block; width: 60px;"></span>-सदस्य–सचिव</p><p>(४) उपनियम (३) बमोजिमको समितिको सिफारिसको आधारमा प्रधान कार्यालयले सङ्गठन तथा व्यवस्थापन सर्वेक्षणको मूल्याङ्कन गरी मन्त्रालयमा पठाउनु पर्नेछ र मन्त्रालयले अर्थ मन्त्रालयको सहमति लिई स्वीकृतिका लागि नेपाल सरकार, मन्त्रिपरिषद् समक्ष पेश गर्नु पर्नेछ ।</p><p style="margin-left: 30px;">तर दरबन्दी थप नहुने वा थप आर्थिक दायित्व नपर्ने भएमा अर्थ मन्त्रालयको सहमति लिनु पर्ने छैन ।</p><p>(५) यस नियम बमोजिम सङ्गठन संरचना तयार गर्ने, नयाँ दरबन्दी सिर्जना गर्ने, सङ्गठन संरचना र दरबन्दीमा हेरफेर गर्ने स्वीकृति प्राप्त भएमा प्रधान कार्यालयले सोको पन्ध्र दिनभित्र पददर्ताको लागि सशस्त्र प्रहरी किताबखानामा लेखी पठाउनु पर्नेछ ।</p><p>(६) उपनियम (५) बमोजिम विवरण प्राप्त भएपछि सशस्त्र प्रहरी किताबखानाले विवरण अद्यावधिक गरी सात दिनभित्र सोको जानकारी प्रधान कार्यालय र मन्त्रालयलाई दिनु पर्नेछ ।</p></div><div class="content-paragraph"><p>८. <span class="bold">पदपूर्ति गर्न नहुने :</span> (१) ऐन तथा यस नियमावलीमा व्यवस्था भएदेखि बाहेक अन्य तारिबाट सशस्त्र प्रहरी सेवाको कुनै पनि पदमा पदपूर्ति गरिने छैन ।</p><p style="margin-left: 20px;">(२) उपनियम (१) विपरित कुनै व्यक्तिलाई कुनै पदमा नियुक्ति गरिएमा त्यसरी नियुक्त गर्ने सशस्त्र प्रहरी अधिकारीबाट नियुक्त हुने व्यक्तिले खाएको तलब भत्ता तथा अन्य सुबिधा सरकारी बाँकी सरह असूल उपर गरी विभागीय कारबाही समेत गरिनेछ ।</p><p style="margin-left: 20px;">(३) सशस्त्र प्रहरी कितावखानामा पददर्ता नगरी सशस्त्र प्रहरी सेवाको कुनै पनि पद पूर्ति गरिने छैन ।</p></div><div class="content-paragraph"><p>९. <span class="bold">सशस्त्र प्रहरी सेवाको पदपूर्ति :</span> (१) सशस्त्र प्रहरी सेवाको देहायका पद देहाय बमोजिम पूर्ति गरिनेछ :-</p><p style="margin-left: 20px;">(क) साधारण समूह, साधारण उपसमूहतर्फ :-</p><table class="main-table"><thead><tr><th>पद</th><th>खुल्ला प्रतियोगिताद्वारा</th><th>बढुवाद्वारा</th></tr></thead><tbody><tr><td>(१) सशस्त्र प्रहरी परिचर वा सो सरह</td><td>१००%</td><td>–</td></tr><tr><td>(२) सशस्त्र प्रहरी जवान वा रिक्रुट</td><td>१००%</td><td>–</td></tr><tr><td>(३) सशस्त्र प्रहरी सहायक हवल्दार</td><td>G</td><td>१००%</td></tr><tr><td>(४) सशस्त्र प्रहरी हवल्दार</td><td>–</td><td>१००%</td></tr><tr><td>(५) सशस्त्र प्रहरी वरिष्ठ हवल्दार</td><td>–</td><td>१००%</td></tr><tr><td>(६) सशस्त्र प्रहरी सहायक निरीक्षक</td><td>६०%</td><td>४०%</td></tr><tr><td>(७) सशस्त्र प्रहरी नायब निरीक्षक</td><td>–</td><td>१००%</td></tr><tr><td>(८) सशस्त्र प्रहरी वरिष्ठ नायव निरीक्षक</td><td>–</td><td>१००%</td></tr><tr><td>(९) सशस्त्र प्रहरी निरीक्षक</td><td>६०%</td><td>४०%</td></tr><tr><td>(१०) सशस्त्र प्रहरी निरीक्षक भन्दा माथिका सम्पूर्ण पदहरू</td><td>–</td><td>१००%</td></tr></tbody></table><p style="margin-left: 20px;">(ख) साधारण समुह, कानून उपसमूहतर्फ :-</p><table class="main-table"><thead><tr><th>पद</th><th>खुल्ला प्रतियोगिताद्वारा</th><th>बढुवाद्वारा</th></tr></thead><tbody><tr><td>(१) सशस्त्र प्रहरी निरीक्षक</td><td>१००%</td><td>–</td></tr><tr><td>(२) सशस्त्र प्रहरी निरीक्षक भन्दा माथिका सम्पूर्ण पदहरु</td><td>–</td><td>१००%</td></tr></tbody></table><p style="margin-left: 20px;">(ग) साधारण समूह, लेखा उपसमूहतर्फ :-</p><table class="main-table"><thead><tr><th>पद</th><th>खुल्ला प्रतियोगिताद्वारा</th><th>बढुवाद्वारा</th></tr></thead><tbody><tr><td>(१) सशस्त्र प्रहरी वरिष्ठ हवल्दार</td><td>१००%</td><td>–</td></tr><tr><td>(२) सशस्त्र प्रहरी सहायक निरीक्षक</td><td>६०%</td><td>४०%</td></tr><tr><td>(३) सशस्त्र प्रहरी नायब निरीक्षक</td><td>–</td><td>१००%</td></tr><tr><td>(४) सशस्त्र प्रहरी निरीक्षक</td><td>७५%</td><td>२५%</td></tr><tr><td>(५) सशस्त्र प्रहरी निरीक्षक भन्दा माथिका सम्पूर्ण पदहरु</td><td>–</td><td>१००%</td></tr></tbody></table><p style="margin-left: 20px;">(घ) प्राविधिक समूहतर्फ :-</p><table class="main-table"><thead><tr><th>पद</th><th>खुल्ला प्रतियोगिताद्वारा</th><th>बढुवाद्वारा</th></tr></thead><tbody><tr><td>(१) सशस्त्र प्रहरी जवान</td><td>१००%</td><td>–</td></tr><tr><td>(२) सशस्त्र प्रहरी सहायक हवल्दार</td><td>–</td><td>१००%</td></tr><tr><td>(३) सशस्त्र प्रहरी हवल्दार</td><td>६०%</td><td>४०%</td></tr><tr><td>(४) सशस्त्र प्रहरी वरिष्ठ हवल्दार</td><td>–</td><td>१००%</td></tr><tr><td>(५) सशस्त्र प्रहरी सहायक निरीक्षक</td><td>६०%</td><td>४०%</td></tr><tr><td>(६) सशस्त्र प्रहरी नायब निरीक्षक</td><td>७५%</td><td>२५%</td></tr><tr><td>(७) सशस्त्र प्रहरी वरिष्ठ नायब निरीक्षक</td><td>–</td><td>१००%</td></tr><tr><td>(८) सशस्त्र प्रहरी निरीक्षक</td><td>७५%</td><td>२५%</td></tr><tr><td>(९) सशस्त्र प्रहरी निरीक्षक भन्दा माथिका सम्पूर्ण पदहरू</td><td>–</td><td>१००%</td></tr></tbody></table><p>(२) उपनियम (१) को खण्ड (घ) को उपखण्ड (९) मा जुनसुकै कुरा लेखिएको भए तापनि प्राविधिक समूहको स्वास्थ्य तर्फको सशस्त्र प्रहरी नायब उपरिक्षकको दरबन्दी सिर्जना हुँदाका बखत विशेष शैक्षिक योग्यता तोकिएको र बढुवाद्वारा त्यस्तो पद पूर्ति गर्न सम्भाव्य उम्मेदवार नभएमा त्यस्तो पद खुला प्रतियोगिताद्वारा पूर्ति गर्न सकिनेछ ।</p><p>(३) यस नियममा अन्यत्र जुनसुकै कुरा लेखिएको भए तापनि सशस्त्र प्रहरी सेवालाई समावेशी बनाउन खुल्ला प्रतियोगिताद्वारा पूर्ति हुने पदमध्ये पैंतालीस प्रतिशत पद छुट्याई सो प्रतिशतलाई शत प्रतिशत मानी देहाय बमोजिमका उम्मेदवारका बीचमा मात्र छुट्टाछुट्टै प्रतिस्पर्धा गराई पदपूर्ति गरिनेछ :-</p><p style="margin-left: 40px;">(क) महिला <span style="display:inline-block; width: 50px;"></span>– बीस प्रतिशत</p><p style="margin-left: 40px;">(ख) आदिवासी/जनजाति <span style="display:inline-block; width: 20px;"></span>– बत्तीस प्रतिशत</p><p style="margin-left: 40px;">(ग) मधेसी <span style="display:inline-block; width: 60px;"></span>– अट्ठाइस</p><p style="margin-left: 40px;">(घ) दलित <span style="display:inline-block; width: 70px;"></span>– पन्ध्र प्रतिशत</p><p style="margin-left: 40px;">(ङ) पिछडिएको क्षेत्र <span style="display:inline-block; width: 35px;"></span>– पाँच प्रतिशत</p><p class="bold" style="text-align: center; margin-top: 20px;">स्पष्टीकरणः</p><p style="margin-left: 20px;">(१) यस उपनियमको (क), (ख), (ग) र (घ) को प्रयोजनको लागि “महिला, आदिवासी/जनजाति, मधेसी र दलित” भन्नाले आर्थिक तथा सामाजिक रुपमा पछाडि परेका महिला, आदिवासी/जनजाति, मधेसी र दलित सम्झनु पर्छ ।</p><p style="margin-left: 20px;">(२) यस उपनियमको प्रयोजनको लागि “पिछडिएको क्षेत्र” भन्नाले अछाम, कालिकोट, जाजरकोट, जुम्ला, डोल्पा, बझाङ, बाजुरा, मुगु र हुम्ला जिल्ला सम्झनु पर्छ ।</p><p>(४) उपनियम (३) बमोजिम प्रतिशत निर्धारण गर्दा एक प्रतिशतभन्दा कम घताङ्क(फ्याक्सन) आएमा त्यस्तो घताङ्क जुन समुदायको हकमा आएको हो सोभन्दा लगत्तै पछिको समुदायमा सर्दै जानेछ ।</p><p>(५) उपनियम (३) बमोजिम छुट्याइएको पदमा कुनै दरखास्त नपरेमा वा आवश्यक सङ्ख्यामा उम्मेदवार उत्तीर्ण हुन नसकी आवश्यक सङ्ख्यामा पदपूर्ति हुन नसकेमा त्यसरी नपुग भएको पद सङ्ख्या सोही वर्षको खुल्ला प्रतियोगिताद्वारा पूर्ति गरिने पदमा समावेश गरिनेछ ।</p><p>(६) उपनियम (३) बमोजिम पदपूर्ति गर्ने प्रयोजनका लागि आर्थिक तथा सामाजिक रुपमा पछाडि परेका महिला, आदिवासी÷जनजाति, मधेस र दलित समुदायको विवरण नेपाल सरकारले नेपाल राजपत्रमा सुचना प्रकाशित गरी तोके बमोजिम हुनेछ ।</p><p style="margin-left: 30px;">तर त्यसरी नतोकेसम्मको लागि जुनसुकै महिला, आदिवासी÷जनजाति, मधेसी र दलित समुदायलाई आर्थिक तथा सामाजिक रुपमा पछाडि परेको समुदाय मानिनेछ ।</p><p>(७) उपनियम (३) बमोजिम छुट्याइएका पदको लागि दरखास्त पेश गर्दा देहाय बमोजिमका प्रमाण संलग्न गर्नु पर्नेछ :-</p><p style="margin-left: 40px;">(क) आदिवासी/जनजातिका लागि नेपाल आदिवासी÷जनजाति उत्थान राष्ट्रिष्य प्रतिष्ठानबाट आदिवासी/जनजाति भनी प्रमाणित भएको,</p><p style="margin-left: 40px;">(ख) दलितका लागि राष्ट्रिय दलित आयोगबाट दलित भनी प्रमाणीत भएको,</p><p style="margin-left: 40px;">(ग) मधेसीका लागि नेपाल सरकारले नेपाल राजपत्रमा सूचना प्रकाशन गरी तोकेबमोजिमको संस्थाबाट मधेसी भनी प्रमाणित भएको,</p><p style="margin-left: 60px;">तर नेपाल राजपत्रमा सूचना प्रकाशन गरी संस्था नतोकेसम्म सम्बन्धित स्थानीय निकायको प्रमुखको सिफारिसमा प्रमुख जिल्ला अधिकारीबाट मधेसी भनी प्रमाणित भएको हुनु पर्नेछ ।</p><p style="margin-left: 40px;">(घ) पिछडिएको क्षेत्रका लागि उपनियम (३) मा उल्लेख भएका जिल्लामा स्थायी बसोबास गरी सम्बन्धित जिल्लाबाट नै नागरिकताको प्रमाणपत्र प्राप्त गरेको तथा सम्बन्धित गाउँ विकास समिति वा नगरपालिकाबाट दरखास्त पेश गर्दाका बखतसम्म सोही स्थानमा स्थायी बसोबास भएको भन्ने सिफारिस गरिएको ।</p><p>(८) यस नियममा अन्यत्र जुनसुकै कुरा लेखेको भएता पनि खुल्ला प्रतियोगिताद्वारा पूर्ति गरिने रिक्त पद मध्ये दुई प्रतिशत पदमा यस नियमावली बमोजिमको न्यूनतम योग्यता पुगेका अमर सशस्त्र प्रहरी र अशक्त सशस्त्र प्रहरी कर्मचारीको सन्तति मध्येबाट पदपूर्ति गरिनेछ ।</p><p>(९) सशस्त्र प्रहरी सेवाको रिक्त पद पूर्तिको लागि आयोगले यस नियम बमोजिम पद संख्या निर्धारण गर्नेछ ।</p></div><div class="content-paragraph"><p>१०. <span class="bold">समूहकृत हुने :</span> (१) यो नियमावली प्रारम्भ भएको तीन महिना भित्र नियम ७ बमोजिम सशस्त्र प्रहरी सेवा, साधारण समुह अन्तर्गत कानून र लेखा उपसमूहको दरबन्दी सिर्जना गरिनेछ र यसरी सिर्जना भएको दरबन्दीमा एक पटकको लागि सशस्त्र प्रहरी सेवा, साधारण समूहमा कार्यरत सशस्त्र प्रहरी कर्मचारी मध्ये देहायको योग्यता तथा शर्त पूरा गरेका सशस्त्र प्रहरी कर्मचारीलाई देहायको आधारमा समान श्रेणी वा तहको पदमा समूहकृत गरिनेछ :-</p><p style="margin-left: 20px;">(क) कानून उपसमूहतर्फ :-</p><p style="margin-left: 40px;">(१) कानून बिषयमा स्नातक तह उत्तीर्ण गरेको,</p><p style="margin-left: 40px;">(२) सम्बन्धित पदमा रही कानून सम्बन्धी कार्यमा अनुभव हासिल गरेको, र</p><p style="margin-left: 40px;">(३) सेवा अवधि कम्तीमा पाँच वर्ष बाँकी रहेको ।</p><p style="margin-left: 20px;">(ख) लेखा उपसमूहतर्फ :-</p><p style="margin-left: 40px;">(१) सशस्त्र प्रहरी नायब उपरिक्षक वा सो भन्दा माथिको पदको निमित्त कम्तीमा स्नातक तह उत्तीर्ण गरी लेखा सम्बन्धी तालीम प्राप्त गरेको र लेखा सम्बन्धी काममा अनुभव हासिल गरेको,</p><p style="margin-left: 40px;">(२) सशस्त्र प्रहरी निरीक्षक पदको निमित्त कम्तीमा स्नातक तह उत्तीर्ण गरी लेखा सम्बन्धी तालीम प्राप्त गरेको वा प्रविणता प्रमाणपत्र तह उत्तीर्ण गरी लेखा सम्बन्धी तालीम प्राप्त गरेको र लेखा सम्बन्धी काममा अनुभव हाँसिल गरेको,</p><p style="margin-left: 40px;">(३) सशस्त्र प्रहरी बरिष्ठ नायब निरीक्षक, सशस्त्र प्रहरी नायब निरीक्षक र सशस्त्र प्रहरी सहायक निरीक्षक पदको निमित्त कम्तीमा एस.एल.सी. वा सो सरह उत्तीर्ण गरी लेखा सम्बन्धी तालीम हासिल गरेको र लेखा सम्बन्धी काममा अनुभव हासिल गरेको,</p><p style="margin-left: 40px;">(४) सशस्त्र प्रहरी वरिष्ठ हवल्दार पदको निमित्त कम्तीमा एस.एल.सी. वा सो सरह उत्तीर्ण गरी लेखा सम्बन्धी काममा कम्तीमा एक वर्षको अनुभव हासिल गरेको, र</p><p style="margin-left: 40px;">(५) सेवा अवधि कम्तीमा तीन वर्ष बाँकी रहेको ।</p><p>(२) उपनियम (१) बमोजिम कानून र लेखा उपसमूहमा समूहकृत गर्दा सो बमोजिम योग्यता हासिल गरेको र इच्छुक सशस्त्र प्रहरी कर्मचारीहरु मध्येबाट गरिनेछ ।</p><p>(३) उपनियम (२) बमोजिम समूहकृत हुन चाहने सशस्त्र प्रहरी कर्मचारीको सङ्ख्या सम्बन्धित उपसमूहमा रहेको दरबन्दी भन्दा बढी भएमा सम्बन्धित क्षेत्रमा बढी अनुभव हासिल गर्ने सशस्त्र प्रहरी कर्मचारीलाई पहिले समूहकृत गरिनेछ ।</p><p>(४) उपनियम (३) बमोजिम अनुभवको अवधि समान भई सो बमोजिम समूहकृत गर्न नसकिएमा सम्बन्धित विषयमा माथिल्लो शैक्षिक योग्यता हासिल गर्ने सशस्त्र प्रहरी कर्मचारीलाई पहिले समूहकृत गरिनेछ ।</p><p>(५) यस नियम बमोजिम साधारण समूह अन्तर्गत कानुन तथा लेखा उपसमूहमा समूहकृत नभएसम्म बढीमा एक वर्षको लागि आवश्यक योग्यता र अनुभव हासिल गरेका सशस्त्र प्रहरी कर्मचारीलाई सशस्त्र प्रहरी महानिरीक्षकले कानून तथा लेखा सम्बन्धी काम गर्ने गरी तोक्नेछ ।</p></div><div class="document-title">परिच्छेद-४</div><div class="document-subtitle">परीक्षा सञ्चालन तथा सिफारिस सम्बन्धी व्यवस्था</div><div class="content-paragraph"><p>११. <span class="bold">परीक्षाको पाठ्यक्रम सम्बन्धी व्यवस्था :</span> सशस्त्र प्रहरी सेवाको रिक्त पदमा नियुक्तिको लागी छनौट गर्न नियम १३ बमोजिम लिइने परीक्षाको पाठ्यक्रम, अङ्क विभाजन र मूल्याङ्कन विधि आयोगले निर्धारण गरे बमोजिम हुनेछ।</p></div><div class="content-paragraph"><p>१२. <span class="bold">विज्ञापन प्रकाशन :</span> (१) सशस्त्र प्रहरी सेवामा रहेको रिक्त पद पूर्ति गर्नको लागि आयोगले नेपालको विभिन्न भागमा प्रचार प्रसार हुन सक्ने गरी राष्ट्रियस्तरको पत्रपत्रिकामा देहायका विषयहरू खुलाई विज्ञापन प्रकाशन गर्नु पर्नेछ । यसरी विज्ञापन प्रकाशन भएको सूचना सञ्चारका अन्य माध्यम मार्फत समेत प्रकाशन तथा प्रसारण गर्न सकिनेछ ।</p><p style="margin-left: 20px;">(क) पदको नाम,</p><p style="margin-left: 20px;">(ख) आवश्यक सङ्ख्या,</p><p style="margin-left: 20px;">(ग) दरखास्त दिने मिति र स्थान,</p><p style="margin-left: 20px;">(घ) दरखास्त दस्तूर,</p><p style="margin-left: 20px;">(ङ) आवश्यक न्यूनतम योग्यता,</p><p style="margin-left: 20px;">(च) पेश गर्नुपर्ने आवश्यक प्रमाणपत्रहरू,</p><p style="margin-left: 20px;">(छ) सम्पर्क मिति र स्थान,</p><p style="margin-left: 20px;">(ज) परीक्षाको तरिका,</p><p style="margin-left: 20px;">(झ) अन्य शर्तहरू ।</p><p>(२) उपनियम (१) बमोजिम खुला प्रतियोगितात्मक पदपूर्ति हुने पदको विज्ञापन प्रकाशन गर्दा दरखास्त बुझाउनको लागि उम्मेदवारलाई कम्तीमा तीस दिनको म्याद दिनु पर्नेछ ।</p><p>(३) उपनियम (१) बमोजिमको विज्ञापनमा भाग लिन चाहने उम्मेदवारले दरखास्त फाराम भरी आयोगले तोके बमोजिमको परीक्षा दस्तूर सहित विज्ञापनमा उल्लेख भएको स्थान र समयमा दरखास्त फाराम बुझाउनु पर्नेछ ।</p><p>(४) एउटै पदको खुल्ला तथा समावेशी समूहमा समेत दरखास्त फाराम बुझाउँदा प्रति थप समूह बीस प्रतिशत रकम थप दस्तूर लाग्नेछ ।</p><p>(५) यस नियम बमोजिम सशस्त्र प्रहरी निरीक्षक र सशस्त्र प्रहरी सहायक निरीक्षक पदको लागि बिज्ञापन प्रकाशित भईसके पछि लिखित परिक्षाको नतिजा प्रकाशन हुनु भन्दा अघि सम्म र अन्य पदको लागि बिज्ञापन प्रकाशित भईसके पछि अन्तरवार्ताको नतिजा प्रकाशन नहुँदा सम्म रिक्त हुन आएको पदलाई सोही बिज्ञापनमा समावेश गर्न सकिनेछ ।</p></div><div class="content-paragraph"><p>१३. <span class="bold">उम्मेदवार छनौट गर्ने तरिका :</span> (१) सशस्त्र प्रहरी सेवाका देहायका रिक्त पद पूर्तिको लागि उम्मेदवारको छनौट गर्दा देहाय बमोजिमको परीक्षाको माध्यमबाट गर्नु पर्नेछ :-</p><p style="margin-left: 20px;">(क) सशस्त्र प्रहरी निरीक्षक पदको लागि (साधारण समूहतर्फ),</p><p style="margin-left: 40px;">(१) प्रारम्भिक शारीरिक परीक्षण,</p><p style="margin-left: 40px;">(२) शारीरिक सहिष्णुता,</p><p style="margin-left: 40px;">(३) विस्तृत स्वास्थ्य परीक्षण,</p><p style="margin-left: 40px;">(४) मनोवैज्ञानिक व्यक्तित्व (आइ.क्यू) परीक्षण,</p><p style="margin-left: 40px;">(५) लिखित परीक्षा,</p><p style="margin-left: 40px;">(६) गुणमापक परीक्षा,</p><p style="margin-left: 40px;">(७) विशेष स्वास्थ्य परीक्षण र</p><p style="margin-left: 40px;">(८) अन्तर्वार्ता ।</p><p style="margin-left: 20px;">(ख) सशस्त्र प्रहरी सहायक निरीक्षक पदको लागि (साधारण समूहतर्फ),</p><p style="margin-left: 40px;">(१) प्रारम्भिक शारीरिक परीक्षण,</p><p style="margin-left: 40px;">(२) शारीरिक सहिष्णुता,</p><p style="margin-left: 40px;">(३) विस्तृत स्वास्थ्य परीक्षण,</p><p style="margin-left: 40px;">(४) लिखित परीक्षा,</p><p style="margin-left: 40px;">(५) विशेष स्वास्थ्य परीक्षण र</p><p style="margin-left: 40px;">(६) अन्तर्वार्ता ।</p><p style="margin-left: 20px;">(ग) सशस्त्र प्रहरी वरिष्ठ हवल्दार (लेखा उपसमूह) र सशस्त्र प्रहरी जवान पदको लागि (साधारण समूहतर्फ)</p><p style="margin-left: 40px;">(१) प्रारम्भिक शारीरिक परीक्षण,</p><p style="margin-left: 40px;">(२) लिखित परीक्षा,</p><p style="margin-left: 40px;">(३) विस्तृत स्वास्थ्य परीक्षण,</p><p style="margin-left: 40px;">(४) शारीरिक सहिष्णुता</p><p style="margin-left: 40px;">(५) बिशेष स्वास्थ्य परीक्षण र</p><p style="margin-left: 40px;">(६) अन्तर्वार्ता ।</p><p style="margin-left: 20px;">(घ) प्राविधिक समूह तर्फका पदहरूको लागि,</p><p style="margin-left: 40px;">(१) प्रारम्भिक शारीरिक परीक्षण,</p><p style="margin-left: 40px;">(२) शारीरिक सहिष्णुता,</p><p style="margin-left: 40px;">(३) विस्तृत स्वास्थ्य परीक्षण,</p><p style="margin-left: 40px;">(४) लिखित परीक्षा,</p><p style="margin-left: 40px;">(५) प्रयोगात्मक परिक्षा (विषयगत/पेशागत आधारमा),</p><p style="margin-left: 40px;">(६) विशेष स्वास्थ्य परीक्षण र</p><p style="margin-left: 40px;">(७) अन्तर्वार्ता ।</p><p style="margin-left: 20px;">(ङ) सशस्त्र प्रहरी परिचर पदको लागि,</p><p style="margin-left: 40px;">(१) प्रारम्भिक शारीरिक परीक्षण,</p><p style="margin-left: 40px;">(२) विस्तृत स्वास्थ्य परीक्षण,</p><p style="margin-left: 40px;">(३) शारीरिक सहिष्णुता,</p><p style="margin-left: 40px;">(४) प्रयोगात्मक परिक्षा (ट्रेड अनुसारको),</p><p style="margin-left: 40px;">(५) विशेष स्वास्थ्य परीक्षण र</p><p style="margin-left: 40px;">(६) अन्तर्वार्ता ।</p><p>(२) उपनियम (१) बमोजिम सञ्चालन हुने कुनै एक चरणको परीक्षामा अनुत्तीर्ण हुने उम्मेदवार छनौटका अन्य चरणको परीक्षामा सम्मिलित हुन पाउने छैन ।</p></div><div class="content-paragraph"><p>१४. <span class="bold">परीक्षा वा विज्ञापन रद्द गर्न सक्ने :</span> कुनै गम्भीर कारण परी परीक्षा सञ्चालन हुन नसक्ने भएमा वा परीक्षा सञ्चालन हुँदाका बखत परीक्षा केन्द्रमा कुनै प्रकारको गडवडी वा अनियमितता भएमा वा कुनै बाधा अवरोध खडा भई एक वा सबै केन्द्रमा आंशिक वा पूर्ण रुपले परीक्षा सञ्चालन हुन नसकेमा आयोगले कारण जनाई सो दिनको परीक्षा वा सोसँग सम्बन्धित विज्ञापन वा विज्ञापनको सम्पूर्ण परीक्षा आंशिक वा पूर्ण रुपले रद्द गर्न सक्नेछ ।</p></div><div class="content-paragraph"><p>१५. <span class="bold">लिखित परीक्षाको नतिजा प्रकाशन :</span> (१) आयोगले यस नियमावली बमोजिम लिखित परीक्षाको नतिजा प्रकाशन गर्दा उम्मेदवारको रोल नम्बर, नाम र थरसमेत उल्लेख गरी वर्णानुक्रमको आधारमा देहाय बमोजिमको सङ्ख्या थप गरी नतिजा प्रकाशन गर्नु पर्नेछ :-</p><table class="main-table"><thead><tr><th>पदपूर्ति गर्नु पर्ने पद सङ्ख्या</th><th>थप हुने सङ्ख्या</th></tr></thead><tbody><tr><td>(क) १ देखि ५ सम्म भएमा</td><td>२</td></tr><tr><td>(ख) ६ देखि १० सम्म भएमा</td><td>३</td></tr><tr><td>(ग) ११ देखि १५ सम्म भएमा</td><td>४</td></tr><tr><td>(घ) १६ देखि २० सम्म भएमा</td><td>५</td></tr><tr><td>(ङ) २१ देखि २५ सम्म भएमा</td><td>६</td></tr><tr><td>(च) २६ देखि ३० सम्म भएमा</td><td>७</td></tr><tr><td>(छ) ३१ देखि ३५ सम्म भएमा</td><td>८</td></tr><tr><td>(ज) ३६ देखि ४० सम्म भएमा</td><td>९</td></tr><tr><td>(झ) ४१ र सोभन्दा माथि जतिसुकै भएमा</td><td>२० प्रतिशत ।</td></tr></tbody></table><p>(२) उपनियम (१) मा जुनसुकै कुरा लेखिएको भए तापनि प्रयोगात्मक परीक्षा हुने पदमा लिखित परीक्षाबाट प्रयोगात्मक परीक्षाका लागि छनौट गर्दा पद पूर्ति गर्नु पर्ने पद सङ्ख्या एक देखि पाँच सम्म भएमा थप पाँच जना उम्मेदवारको नाम समावेश गर्नु पर्नेछ । पदपूर्ति गर्नु पर्ने पद सङ्ख्या छ वा सो भन्दा बढी भएमा सो पद सङ्ख्याको दोब्बर सङ्ख्यामा उम्मेदवारको नाम समावेश गरी नतिजा प्रकाशन गर्नु पर्नेछ ।</p><p>(३) समान तहका भिन्दा भिन्दै विज्ञापन बमोजिमको लिखित परीक्षाको नतिजा प्रकाशन गर्दा नतिजामा नाम समावेश भएकामध्ये जति जना उम्मेदवारको नाम त्यसपछि प्रकाशन हुने पदको नतिजामा समावेश भएको छ, त्यतिकै सङ्ख्यामा थप उम्मेदवारहरूको नाम समावेश गरी नतिजा प्रकाशन गर्नु पर्नेछ ।</p><p>(४) उपनियम (१), (२) वा (३) बमोजिम नतिजा प्रकाशन गर्दा अन्तिम प्राप्ताङ्क समान भएका उम्मेदवार एकभन्दा बढी भएमा त्यस्ता सबै उम्मेदवारको नाम लिखित परीक्षाको नतिजामा समावेश गर्नु पर्नेछ ।</p><p>(५) उपनियम (१), (२) वा (३) बमोजिम नतिजाका लागि सङ्ख्या निर्धारण गर्दा शून्य दशमलव पाँच वा सोभन्दा बढी हुन आएमा मात्र पूर्ण अङ्क एक मान्नु पर्नेछ ।</p><p>(६) लिखित परीक्षाको नतिजा प्रकाशन गर्दा अन्तर्वार्ता लगायत अन्य सम्बद्ध परीक्षाको मिति, समय र स्थान समेत खुलाउनु पर्नेछ ।</p><p>(७) यस नियम बमोजिम नतिजा प्रकाशन गर्दा कुनै कठिनाई आईपरेमा आयोगले आवश्यक व्यवस्था गर्न सक्नेछ ।</p></div><div class="content-paragraph"><p>१६. <span class="bold">अन्तर्वार्ता समितिको गठन :</span> (१) नियम १५ बमोजिम छनौट भएका उम्मेदवारको अन्तर्वार्ता लिनको निमित्त आयोगले एक जना अध्यक्ष र दक्ष वा विशेषज्ञको सूचीमा रहेका सम्बन्धित विषयका दक्ष वा विशेषज्ञ समेत कम्तीमा तीन जना सदस्य रहेको अन्तर्वार्ता समिति गठन गर्नेछ ।</p><p style="margin-left: 20px;">(२) उपनियम (१) बमोजिमको अन्तर्वार्ता समितिको कार्यविधि आयोगले तोके बमोजिम हुनेछ ।</p></div><div class="content-paragraph"><p>१७. <span class="bold">दक्ष वा विशेषज्ञको मनोनयन :</span> (१) आयोगले यस नियमावली बमोजिम आफूले गर्नु पर्ने काममा सहयोग गर्नको लागि सम्बन्धित विषयका आवश्यक दक्ष वा विशेषज्ञ मनोनयन गर्न सक्नेछ ।</p><p style="margin-left: 20px;">(२) उपनियम (१) बमोजिम मनोनयन भएको दक्ष वा विशेषज्ञको पारिश्रमिक आयोगले तोके बमोजिम हुनेछ ।</p></div><div class="content-paragraph"><p>१८. <span class="bold">अन्तिम नतिजा प्रकाशन गर्ने :</span> (१) आयोगले उम्मेदवारको छनौट सम्बन्धी सम्पूर्ण प्रक्रिया सम्पन्न भए पछि सबै चरणका परीक्षा तथा शैक्षिक योग्यता वापतको कूल अङ्कको आधारमा सबै भन्दा बढी अङ्क प्राप्त गर्ने उम्मेदवारको रोल नम्बर, नाम, ठेगाना समेत उल्लेख गरी योग्यताक्रम अनुसार अन्तिम नतिजा प्रकाशन गर्नु पर्नेछ ।</p><p style="margin-left: 20px;">(२) उपनियम (१) बमोजिम अन्तिम नतिजा प्रकाशन गर्दा आयोगले तोकेको सङ्ख्यामा वैकल्पिक उम्मेदवारको सूची समेत प्रकाशन गर्नु पर्नेछ ।</p><p style="margin-left: 30px;">तर वैकल्पिक उम्मेदवारको सूची प्रकाशन गर्दा पर्याप्त सङ्ख्यामा उम्मेदवार उपलव्ध हुन नसकेमा कम सङ्ख्यामा पनि सूची प्रकाशन गर्न सकिनेछ ।</p></div><div class="content-paragraph"><p>१९. <span class="bold">नियुक्तिको लागि सिफारिस गर्ने :</span> आयोगले नियम १८ को उपनियम (१) बमोजिम प्रकाशन गरेको अन्तिम नतिजामा नाम समावेश भएका उम्मेवारलाई नियुक्तिको लागि सिफारिस गरी पठाउनेछ ।</p></div><div class="content-paragraph"><p>२०. <span class="bold">सिफारिस रद्द गर्न सक्ने :</span> (१) नियम १९ मा जुनसुकै कुरा लेखिएको भए तापनि आयोगले नियुक्तिको लागि गरेको सिफारिस बमोजिम नियुक्तिपत्र दिनु अगावै कुनै उम्मेदवारले प्रस्तुत गरेको गलत विवरणको कारणबाट त्यस्तो उम्मेदवारको सिफारिस रद्द गर्नु परेमा आयोगले कारण जनाई पहिले भएको सिफारिस रद्द गरी अर्को योग्यताक्रम प्रकाशन गर्न सक्नेछ ।</p><p style="margin-left: 20px;">(२) उपनियम (१) बमोजिम अर्को योग्यताक्रम प्रकाशन भएको अवस्थामा सो योग्यताक्रम बमोजिमका उम्मेदवारलाई नियमानुसार नियुक्ति दिइनेछ ।</p></div><div class="content-paragraph"><p>२१. <span class="bold">गोप्य रहने :</span> आयोगले लिने परीक्षासँग सम्बन्धित सबै प्रकारका अभिलेखहरु गोप्य रहनेछन् ।</p></div><div class="content-paragraph"><p>२२. <span class="bold">बार्षिक प्रतिवेदन :</span> आयोगले आफूले गरेको कामको वार्षिक प्रतिवेदन आर्थिक वर्ष समाप्त भएको दुई महिनाभित्र मन्त्रालय समक्ष पेश गर्नु पर्नेछ ।</p></div><div class="document-title">परिच्छेद-५</div><div class="document-subtitle">नियुक्ति सम्बन्धी व्यवस्था</div><div class="content-paragraph"><p>२३. <span class="bold">न्युनतम योग्यता :</span> सशस्त्र प्रहरी सेवाका विभिन्न समूहका पदमा खुल्ला प्रतियोगिताद्वारा पूर्तिको लागि आवश्यक पर्ने न्यूनतम योग्यता अनुसूची–४ मा उल्लेख भए बमोजिम हुनेछ ।</p></div><div class="content-paragraph"><p>२४. <span class="bold">नियुक्ति गर्ने अधिकारी :</span> (१) सशस्त्र प्रहरी सेवाको देहायको पदमा नियुक्ति गर्ने अधिकार देहायको अधिकारीलाई हुनेछ :-</p><p style="margin-left: 20px;">(क) सशस्त्र प्रहरी महानिरीक्षक र सशस्त्र प्रहरी अतिरिक्त महानिरीक्षकको पदमा</p><p style="margin-left: 80px;">– नेपाल सरकार</p><p style="margin-left: 20px;">(ख) सशस्त्र प्रहरी नायव महानिरीक्षक र सशस्त्र प्रहरी बरिष्ठ उपरीक्षकको पदमा</p><p style="margin-left: 80px;">– गृह मन्त्री</p><p style="margin-left: 20px;">(ग) सशस्त्र प्रहरी निरीक्षक देखि सशस्त्र प्रहरी उपरीक्षक सम्मको पदमा</p><p style="margin-left: 80px;">– सचिव, मन्त्रालय</p><p style="margin-left: 20px;">(घ) सशस्त्र प्रहरी वरिष्ठ नायब निरीक्षक र सशस्त्र प्रहरी नायब निरीक्षकको पदमा</p><p style="margin-left: 80px;">– सशस्त्र प्रहरी महानिरीक्षक</p><p style="margin-left: 20px;">(ङ) सशस्त्र प्रहरी सहायक निरीक्षक पदमा – सशस्त्र प्रहरी नायव महानिरीक्षक</p><p style="margin-left: 20px;">(च) सशस्त्र प्रहरी वरिष्ठ हवल्दारदेखि सशस्त्र प्रहरी जवानसम्म</p><p style="margin-left: 80px;">– सशस्त्र प्रहरी वरिष्ठ उपरीक्षक</p><p style="margin-left: 20px;">(छ) सशस्त्र प्रहरी परिचर पदमा</p><p style="margin-left: 80px;">– सशस्त्र प्रहरी नायब उपरीक्षक</p><p>(२) उपनियम (१) बमोजिमको नियुक्ति गर्ने अधिकारीले आयोगको सिफारिसको योग्यताक्रमको आधारमा सिफारिस प्राप्त भएको मितिले राजपत्राङ्कित पदमा एक महिना भित्र र राजपत्र अनङ्कित पदमा पन्ध्र दिनभित्र नियुक्ति गरी नियुक्ति गरेको जानकारी यथाशक्य छिटो साधनद्वारा सम्बन्धित उम्मेदवार र आयोगलाई दिनु पर्नेछ ।</p></div><div class="content-paragraph"><p>२५. <span class="bold">शपथ ग्रहण गर्ने :</span> पहिलो पटक नियुक्ति भएका प्रत्येक सशस्त्र प्रहरी कर्मचारीले अनुसूची-५ बमोजिमको ढाँचामा शपथ ग्रहण गर्नु पर्नेछ ।</p></div><div class="content-paragraph"><p>२६. <span class="bold">वैयक्तिक विवरण फाराम :</span> (१) पहिलो पटक नियुक्ति भएका प्रत्येक सशस्त्र प्रहरी कर्मचारीले परीक्षणकाल समाप्त भएको तीस दिन भित्र अनुसूची–६ बमोजिमको ढाँचामा चार प्रति वैयक्तिक विवरण फाराम भर्नु पर्नेछ ।</p><p style="margin-left: 20px;">(२) सबै तहका सशस्त्र प्रहरी कर्मचारीको वैयक्तिक विवरणको अभिलेख सशस्त्र प्रहरी कितावखाना तथा प्रधान कार्यालयले राख्नेछ र देहायका सशस्त्र प्रहरी कर्मचारीको अभिलेख देहाय बमोजिमका कार्यालयले समेत राख्नेछ :-</p><p style="margin-left: 40px;">(क) सशस्त्र प्रहरी निरीक्षकदेखि सशस्त्र प्रहरी महानिरीक्षकसम्मको मन्त्रालयले,</p><p style="margin-left: 40px;">(ख) सम्बन्धित क्षेत्रका सबै तहका सशस्त्र प्रहरी कर्मचारीको सम्बन्धित क्षेत्रीयस्तरको सशस्त्र प्रहरी कार्यालयले ।</p><p style="margin-left: 20px;">(३) सशस्त्र प्रहरी कर्मचारीको सरुवा, बढुवा, विभागीय कारबाही लगायतका सबै विवरणहरु वैयक्तिक विवरणमा जनाई अध्यावधिक गरी राख्नु पर्ने दायित्व उपनियम (२) बमोजिम अभिलेख राख्ने कार्यालयहरुको हुनेछ ।</p></div><div class="content-paragraph"><p>२७. <span class="bold">परीक्षणकाल :</span> (१) सशस्त्र प्रहरी सेवामा खुल्ला प्रतियोगिताद्वारा नियुक्ति हुने सशस्त्र प्रहरी कर्मचारीलाई एक वर्षको लागि परीक्षणकालमा राखिनेछ ।</p><p style="margin-left: 20px;">(क) एक वर्ष भन्दा बढी अवधिको आधारभूत तालीम भएमा आधारभूत तालीम अवधिभर परीक्षणकालमा रहेको मानिनेछ ।</p><p style="margin-left: 20px;">(ख) एकपटक परीक्षणकाल पूरा गरेको सशस्त्र प्रहरी कर्मचारीलाई पुनः परीक्षणकालमा राखिने छैन ।</p><p style="margin-left: 20px;">(२) परीक्षणकालमा रहेको कुनै सशस्त्र प्रहरी कर्मचारीको काम सन्तोषजनक नभएमा निजको नियुक्ति बदर गर्न सकिनेछ ।</p><p style="margin-left: 20px;">(३) परीक्षणकाल भित्र नियुक्ति बदर नगरिएका सशस्त्र प्रहरी कर्मचारीको नियुक्ति परीक्षणकाल समाप्त भएपछि स्वतः सदर भएको मानिनेछ ।</p></div><div class="content-paragraph"><p>२८. <span class="bold">आधारभूत तालीम सम्पन्न गर्नुपर्ने :</span> (१) खुल्ला प्रतियोगिताबाट छनौट भई नियुक्ति पाएको प्रत्येक सशस्त्र प्रहरी कर्मचारीले सो पदको निमित्त तोकिएको आधारभूत तालीममा सहभागी भई तालीम सम्पन्न गरेको हुनु पर्नेछ ।</p><p style="margin-left: 20px;">(२) आधारभूत तालीम सफलतापूर्वक सम्पन्न नगरेका उम्मेदवारहरूलाई सशस्त्र प्रहरी कारबाही तथा जिम्मेवारीमा खटाईने छैन ।</p><p style="margin-left: 20px;">(३) आधारभूत तालीममा सफल भएका उम्मेद्वारहरूलाई मात्र दर्ज्यानी चिन्ह प्रदान गरिनेछ ।</p></div><div class="content-paragraph"><p>२९. <span class="bold">जेष्ठताक्रम कायम गर्ने :</span> (१) सशस्त्र प्रहरी कर्मचारीको जेष्ठताक्रम कायम गर्दा निजहरूले सशस्त्र प्रहरी आधारभूत तालीममा प्राप्त गरेको अङ्कको आधारमा जेष्ठताक्रम कायम हुने गरी स्थायी परिचय (आई.डि) नम्बर दिइनेछ ।</p><p style="margin-left: 30px;">तर प्रशिक्षार्थी सशस्त्र प्रहरी कर्मचारीको हकमा नियुक्तिको लागि सिफारिस भएको योग्यताक्रमको आधारमा प्रशिक्षार्थी नम्बर कायम गरिनेछ ।</p><p style="margin-left: 20px;">(२) उपनियम (१) बमोजिम आधारभूत तालीममा समावेश भई कुनै कारणवश तालीम सम्पन्न नगरेका उम्मेदवारको हकमा निजले नियुक्ति पाएको समूहको सबैभन्दा अन्तिम क्रममा जेष्ठताक्रम कायम हुनेछ ।</p><p style="margin-left: 20px;">(३) बढुवा भएका सशस्त्र प्रहरी कर्मचारीको हकमा सम्बन्धित बढुवाको सिफारिसको क्रम अनुसार जेष्ठताक्रम कायम हुनेछ ।</p><p style="margin-left: 20px;">(४) खुल्ला प्रतियोगिताद्वारा छनौट भई नियुक्ति पाई विशेष कारणले सशस्त्र प्रहरी आधारभूत तालीममा सहभागी नभएको सशस्त्र प्रहरी कर्मचारी अर्को पटकको तालीममा सहभागी भई तालीममा सफल भएमा निजको जेष्ठताक्रम निजसँग छनौट भई सशस्त्र प्रहरी आधारभूत तालीम लिई सकेका अन्य सशस्त्र प्रहरी कर्मचारी भन्दा पछाडि क्रमशः कायम गरिनेछ ।</p><p style="margin-left: 20px;">(५) सशस्त्र प्रहरी सेवामा पुनर्बहाली भएका तथा तल्लो पदमा घटुवा भएकोमा सुरु निर्णय बदर भई आएका सशस्त्र प्रहरी कर्मचारीहरुको हकमा पुनर्बहाली भएको वा सुरु निर्णय बदर भएको मितिदेखि जेष्ठता कायम गरिनेछ ।</p><p style="margin-left: 20px;">(६) तल्लो पदमा घटुवा भएको सशस्त्र प्रहरी कर्मचारीको हकमा घटुवा भएको मितिदेखि सो पदको जेष्ठता कायम गरिनेछ ।</p></div><div class="content-paragraph"><p>३०. <span class="bold">नियुक्ति बदर हुन सक्ने अवस्था :</span> नियुक्ति गर्ने अधिकारीले देहायको अवस्थामा नियुक्ति बदर गर्नसक्नेछ :-</p><p style="margin-left: 20px;">(क) सम्बन्धित पदको लागि निर्धारण भए बमोजिमको योग्यता नभएको वा नरहेको प्रमाणित भएमा,</p><p style="margin-left: 20px;">(ख) परीक्षणकाल अवधिमा काम सन्तोषजनक नभएमा,</p><p style="margin-left: 20px;">(ग) आधारभूत तालीममा सहभागी नभएमा वा तालीम छाडी भागेमा,</p><p style="margin-left: 20px;">(घ) आधारभूत तालीममा लगातार दुई पटकसम्म असफल भएमा,</p><p style="margin-left: 20px;">(ङ) तोकिएको म्याद भित्र नियुक्ति पत्र बुझ्न नआएमा ।</p></div><div class="content-paragraph"><p>३१. <span class="bold">बैकल्पिक उम्मेदवारको नियुक्ति :</span> (१) देहायको अवस्थामा त्यस्तो अवस्था परेको सात दिन भित्र अख्तियारवालाले वैकल्पिक सूचीमा रहेका उम्मेदवारहरूलाई योग्यताक्रम अनुसार नियुक्तिको लागि माग गर्नु पर्नेछ :-</p><p style="margin-left: 20px;">(क) नियुक्तिको लागि सिफारिस गरिएको उम्मेदवारले नियुक्तिको सूचना पाएको वा सूचना प्रकाशित भएको मितिले तीस दिनभित्र नियुक्तिपत्र लिन नआएमा वा नियुक्ति लिई तोकिएको म्यादभित्र बहाल नभएमा, वा</p><p style="margin-left: 20px;">(ख) नियुक्तिको लागि सिफारिस गरिएको उम्मेदवारको मृत्यु भई वा निजले राजीनामा दिई वा अन्य पदमा नियुक्ति भई सिफारिस भएको मितिले एक वर्षभित्र पद रिक्त हुन आएमा ।</p><p style="margin-left: 20px;">(२) उपनियम (१) बमोजिम वैकल्पिक सूचीमा रहेका उम्मेदवारको माग भएमा सोको पन्ध्र दिन भित्र आयोगले वैकल्पिक उम्मेवारलाई योग्यताक्रम अनुसार नियुक्तिको लागि सिफारिस गर्नेछ ।</p></div><div class="content-paragraph"><p>३२. <span class="bold">सेवा करारमा नियुक्ति गर्न सक्ने :</span> (१) प्राविधिक सेवा तर्फको कुनै पदमा भएको विज्ञापन बमोजिम आवश्यक सङ्ख्यामा उम्मेदवारको सिफारिस हुन नसकेमा र त्यस्तो पद पूर्ति गर्न अत्याश्यक भई कुनै व्यक्तिको विशेषज्ञता सो सेवाको लागि अत्यावश्यक छ भन्ने लागेमा अर्थ मन्त्रालयको सहमति लिई मन्त्रालयले बढीमा दुई वर्षसम्मको लागि विशेषज्ञको रुपमा सेवा करारमा नियुक्ति गर्न स्वीकृति दिन सक्नेछ ।</p><p style="margin-left: 20px;">(२) उपनियम (१) बमोजिम सेवा करारमा नियुक्त हुने व्यक्तिको सेवा, शर्त र सुविधा सम्बन्धी व्यवस्था करारनामामा उल्लेख गरिए बमोजिम हुनेछ ।</p><p style="margin-left: 20px;">(३) उपनियम (२) मा जुनसुकै कुरा लेखिएको भए तापनि उपनियम (१) बमोजिम सेवा करारमा नियुक्त हुने व्यक्तिलाई देहायको जिम्मेवारी र सुविधा दिइने छैन :-</p><p style="margin-left: 40px;">(क) सशस्त्र प्रहरी बलको निर्देशनालय, विभाग, महाशाखा तथा शाखाको प्रमुखको जिम्मेवारी,</p><p style="margin-left: 40px;">(ख) सशस्त्र प्रहरीको दर्ज्यानी चिन्ह तथा पोशाक प्रयोग गर्ने सुविधा, र</p><p style="margin-left: 40px;">(ग) सशस्त्र प्रहरी कर्मचारीले पाउने लत्ता कपडा र रासन सुविधा ।</p></div><div class="document-title">परिच्छेद-६</div><div class="document-subtitle">पदस्थापन, सरुवा तथा काज सम्बन्धी ब्यवस्था</div><div class="content-paragraph"><p>३३. <span class="bold">पदस्थापना :</span> यस नियमावली बमोजिम खुल्ला तथा बढुवाद्वारा सिफारिस भएका सशस्त्र प्रहरी कर्मचारीको सुरु पदस्थापना गर्दा निजको शैक्षिक योग्यता, तालीमस्तर, ज्ञानसीप, कार्यदक्षता, शारीरिक क्षमता, वैयक्तिक रुचि र चाहनालाई समेत ध्यान दिई पदस्थापना गरिनेछ ।</p></div><div class="content-paragraph"><p>३४. <span class="bold">सरुवा सम्बन्धी व्यवस्था :</span> (१) यस नियमावलीको अधीनमा रही आवश्यकता अनुसार सशस्त्र प्रहरी कर्मचारीको सरुवा गरिनेछ ।</p><p style="margin-left: 20px;">(२) सशस्त्र प्रहरी कर्मचारीलाई निजको समूह, उपसमूहभित्र मात्र सरुवा गरिनेछ ।</p><p style="margin-left: 20px;">(३) उपनियम (१) बमोजिम सरुवा गर्दा “क” र “ख” वर्गको भौगोलिक क्षेत्रमा साधारणतया अठार महिनाभन्दा बढी अवधिको लागि सरुवा गरिने छैन ।</p><p style="margin-left: 20px;">(४) सशस्त्र प्रहरी कर्मचारीलाई साधारणतया संवेदनशील स्थानमा अठार महिना र एउटै स्थानमा तीन वर्षभन्दा बढी काममा लगाईने छैन ।</p><p class="bold" style="text-align: center; margin-top: 20px;">स्पष्टीकरणः</p><p style="margin-left: 20px;">यस उपनियमको प्रयोजनको लागि “संवेदनशील स्थान” भन्नाले नेपाल सरकारले सुरक्षाको दृष्टीले संवेदनशील भनी तोकेको स्थानलाई सम्झनु पर्छ ।</p></div><div class="content-paragraph"><p>३५. <span class="bold">सरुवा गर्ने अधिकार :</span> (१) सशस्त्र प्रहरी कर्मचारीलाई सरुवा गर्ने अधिकार देहायका अधिकारीलाई हुनेछ :-</p><p style="margin-left: 20px;">(क) सशस्त्र प्रहरी अतिरिक्त महानिरीक्षकलाई नेपाल सरकार,</p><p style="margin-left: 20px;">(ख) सशस्त्र प्रहरी नायब महानिरीक्षक र सशस्त्र प्रहरी वरिष्ठ उपरीक्षकलाई गृहमन्त्री,</p><p style="margin-left: 20px;">(ग) सशस्त्र प्रहरी निरीक्षकदेखि सशस्त्र प्रहरी उपरीक्षकसम्मलाई सशस्त्र प्रहरी महानिरीक्षक,</p><p style="margin-left: 20px;">(घ) सशस्त्र प्रहरी परिचर देखि सशस्त्र प्रहरी वरिष्ठ नायब निरिक्षकसम्मलाई प्रहरी प्रधान कार्यालयको सशस्त्र प्रहरी नायब महानिरीक्षक वा सो भन्दा माथिल्लो दर्जाको अधिकृत,</p><p style="margin-left: 20px;">(ङ) खण्ड (घ) मा जुनसुकै कुरा लेखिएको भए तापनि आफ्नो क्षेत्रभित्र सशस्त्र प्रहरी परिचरदेखि सशस्त्र प्रहरी सहायक निरीक्षकसम्मका सशस्त्र प्रहरी कर्मचारीलाई सम्बन्धित क्षेत्रको सशस्त्र प्रहरी नायब महानिरीक्षक ।</p><p style="margin-left: 20px;">(२) उपनियम (१) को खण्ड (ङ) बमोजिम सरुवा गर्दा प्रधान कार्यालयको स्वीकृत लिएर मात्र गर्नु पर्नेछ ।</p></div><div class="content-paragraph"><p>३६. <span class="bold">काज सम्बन्धी व्यवस्था :</span> (१) सशस्त्र प्रहरी कर्मचारीलाई सामान्यतया काजमा राखिने छैन ।</p><p style="margin-left: 20px;">(२) उपनियम (१) मा जुनसुकै कुरा लेखिएको भएता पनि प्रधान कार्यालयले कुनै विशेष कामको लागि वा प्राविधिक सेवाका सशस्त्र प्रहरी कर्मचारीलाई आवश्यकता अनुसार रिक्त पदमा अवधि तोकी काजमा खटाउन सक्नेछ ।</p><p style="margin-left: 20px;">(३) उपनियम (२) बमोजिम काज खटाइएको पद पूर्ति भएमा त्यस्तो पदमा काजमा रहेको सशस्त्र प्रहरी कर्मचारी आफ्नो पदाधिकार रहेको स्थानमा स्वतः फिर्ता भएको मानिनेछ ।</p></div><div class="content-paragraph"><p>३७. <span class="bold">कायम मुकायम तथा निमित्त सम्बन्धी व्यवस्था :</span> (१) सशस्त्र प्रहरी सेवाको कुनै पद रिक्त रही कार्यालयको काममा बाधा पर्न गएमा सो पदमा कायम मुकायम मुकरर गरी काममा लगाउन सकिनेछ ।</p><p style="margin-left: 20px;">(२) यस नियम बमोजिम कायम मुकायम मुकरर गर्दा सो पदमा बढुवाको लागि योग्यता पुगेको एक तह मुनीको सबैभन्दा जेष्ठ सशस्त्र प्रहरी कर्मचारीलाई मात्र कायम मुकायम मुकरर गरिनेछ ।</p><p style="margin-left: 20px;">(३) उपनियम (२) मा जुनसुकै कुरा लेखिएको भए तापनि सेवा अवधिको आधारमा बढुवाको योग्यता नभएका सशस्त्र प्रहरी कर्मचारीलाई समेत कायम मुकायम मुकरर गर्न सकिनेछ ।</p><p style="margin-left: 20px;">(४) कायम मुकायम मुकरर भएको सशस्त्र प्रहरी कर्मचारीले जुन पदमा कायम मुकायम मुकरर भएको हो सो पदको दर्ज्यानी चिन्ह र सम्पूर्ण अधिकार प्रयोग गर्न पाउनेछ ।</p><p style="margin-left: 20px;">(५) सशस्त्र प्रहरीको देहायको पदमा देहायको निकाय वा अधिकारीले कायम मुकायम मुकरर गर्नेछ :-</p><p style="margin-left: 40px;">(क) राजपत्राङ्कित सशस्त्र प्रहरी अधिकृत पदमा मन्त्रालय,</p><p style="margin-left: 40px;">(ख) राजपत्र अनङ्कित तहको सशस्त्र प्रहरी पदमा सशस्त्र प्रहरी महानिरीक्षक ।</p><p style="margin-left: 20px;">(६) कुनै कारणले कार्यालय प्रमुख अनुपस्थित भएमा सोही कार्यालयका सबैभन्दा वरिष्ठ सशस्त्र प्रहरीले सो पदको निमित्त भई काम गर्नेछ ।</p><p style="margin-left: 20px;">(७) उपनियम (१) बमोजिम कायम मुकायम मुकरर भएको वा उपनियम (६) बमोजिम निमित्त भई काम गरेको सशस्त्र प्रहरी कर्मचारीले आफुले जुन पदमा कायम मुकायम वा निमित्त भई काम गरेको हो सो पदको तलब भत्ता र रासन सुविधा पाउनेछ ।</p><p style="margin-left: 30px;">तर पन्ध्र दिन भन्दा कम अवधि निमित्त भई काम गर्ने सशस्त्र प्रहरी कर्मचारीले त्यस्तो तलब भत्ता र रासन सुविधा पाउने छैन ।</p><p style="margin-left: 20px;">(८) कायम मुकायम वा निमित्त भै काम गर्ने सशस्त्र प्रहरी कर्मचारीले उपनियम (७) बमोजिम पाउने तलब भत्ताको अङ्क निजले एक श्रेणी वा तह माथीको पदमा बढुवा पाएमा पाउने तलब भत्ताको अङ्कभन्दा बढी हुने छैन ।</p></div><div class="document-title">परिच्छेद-७</div><div class="document-subtitle">बढुवा सम्बन्धी व्यवस्था</div><div class="content-paragraph"><p>३८. <span class="bold">बढुवा :</span> (१) नियम ९ बमोजिम बढुवाद्वारा पूर्ति हुने पदमा सम्बन्धित समूह वा उपसमूहका सशस्त्र प्रहरी कर्मचारीहरुबाट बढुवा समितिको सिफारिसमा बढुवा गरिनेछ ।</p><p style="margin-left: 20px;">(२) बढुवा समितिले यस नियम बमोजिम हुने बढुवाको सूचना प्रकाशन गर्नु पर्नेछ ।</p><p style="margin-left: 20px;">(३) बढुवा समितिले यस नियम बमोजिम बढुवा सिफारिस भएका सशस्त्र प्रहरी कर्मचारीको नामावली सम्बन्धी सूचना प्रकाशन गर्नु पर्नेछ ।</p><p class="bold" style="text-align: center; margin-top: 20px;">स्पष्टीकरण :</p><p style="margin-left: 20px;">यस नियमको प्रयोजनका लागी “सूचना” भन्नाले सशस्त्र प्रहरी बलको वेभ साइट र प्रधान कार्यालयको सूचना पाटीमा प्रकाशित सूचनालाई समेत जनाउँछ ।</p></div><div class="content-paragraph"><p>३९. <span class="bold">बढुवा समिति :</span> (१) सशस्त्र प्रहरी सेवाको देहायका पदमा बढुवाको लागि सिफारिस गर्न देहाय बमोजिमको बढुवा समिति रहनेछ :-</p><p style="margin-left: 20px;">(क) सशस्त्र प्रहरी अतिरिक्त :-</p><p style="margin-left: 40px;">(१) सचिव, मन्त्रालय <span style="display:inline-block; width: 100px;"></span>– अध्यक्ष</p><p style="margin-left: 40px;">(२) सशस्त्र प्रहरी महानिरीक्षक <span style="display:inline-block; width: 80px;"></span>– सदस्य-सचिव</p><p style="margin-left: 20px;">(ख) सशस्त्र प्रहरी नायब महानिरीक्षक र सशस्त्र प्रहरी वरिष्ठ उपरीक्षक पदको लागि :-</p><p style="margin-left: 40px;">(१) सचिव, मन्त्रालय <span style="display:inline-block; width: 100px;"></span>– अध्यक्ष</p><p style="margin-left: 40px;">(२) सशस्त्र प्रहरी महानिरीक्षक <span style="display:inline-block; width: 80px;"></span>- सदस्य</p><p style="margin-left: 40px;">(३) सशस्त्र प्रहरी अतिरिक्त महानिरीक्षक <span style="display:inline-block; width: 30px;"></span>-सदस्य–सचिव</p><p style="margin-left: 20px;">(ग) सशस्त्र प्रहरी उपरीक्षक, सशस्त्र प्रहरी नायब उपरीक्षक र सशस्त्र प्रहरी निरीक्षक पदको लागि :-</p><p style="margin-left: 40px;">(१) सशस्त्र प्रहरी महानिरीक्षक <span style="display:inline-block; width: 90px;"></span>– अध्यक्ष</p><p style="margin-left: 40px;">(२) सह सचिव, मन्त्रालय <span style="display:inline-block; width: 80px;"></span>- सदस्य</p><p style="margin-left: 40px;">(३) सशस्त्र प्रहरी नायब महानिरीक्षक <span style="display:inline-block; width: 45px;"></span>– सदस्य–सचिव</p><p style="margin-left: 20px;">(घ) सशस्त्र प्रहरी वरिष्ठ नायब निरीक्षक र सशस्त्र प्रहरी नायब निरीक्षक पदको लागि :-</p><p style="margin-left: 40px;">(१) सशस्त्र प्रहरी अतिरिक्त महानिरीक्षक <span style="display:inline-block; width: 60px;"></span>– अध्यक्ष</p><p style="margin-left: 40px;">(२) सशस्त्र प्रहरी वरिष्ठ उपरीक्षक <span style="display:inline-block; width: 70px;"></span>- सदस्य</p><p style="margin-left: 40px;">(३) सशस्त्र प्रहरी उपरीक्षक <span style="display:inline-block; width: 90px;"></span>– सदस्य–सचिव</p><p style="margin-left: 20px;">(ङ) सशस्त्र प्रहरी सहायक निरीक्षक पदको लागि :-</p><p style="margin-left: 40px;">(१) सशस्त्र प्रहरी वरिष्ठ उपरीक्षक <span style="display:inline-block; width: 70px;"></span>- अध्यक्ष</p><p style="margin-left: 40px;">(२) सशस्त्र प्रहरी उपरीक्षक <span style="display:inline-block; width: 90px;"></span>– सदस्य</p><p style="margin-left: 40px;">(३) सशस्त्र प्रहरी नायब उपरीक्षक <span style="display:inline-block; width: 50px;"></span>– सदस्य–सचिव</p><p style="margin-left: 20px;">(च) सशस्त्र प्रहरी वरिष्ठ हवल्दार, सशस्त्र प्रहरी हवल्दार र सशस्त्र प्रहरी सहायक हवल्दार पदको लागि :-</p><p style="margin-left: 40px;">(१) सशस्त्र प्रहरी उपरीक्षक <span style="display:inline-block; width: 90px;"></span>- अध्यक्ष</p><p style="margin-left: 40px;">(२) सशस्त्र प्रहरी नायब उपरीक्षक <span style="display:inline-block; width: 50px;"></span>- सदस्य</p><p style="margin-left: 40px;">(३) सशस्त्र प्रहरी निरीक्षक <span style="display:inline-block; width: 90px;"></span>– सदस्य–सचिव</p><p style="margin-left: 20px;">(२) उपनियम (१) को खण्ड (ख) मा जुनसुकै कुरा लेखिएको भए तापनि सशस्त्र प्रहरी अतिरिक्त महानिरीक्षक पद रिक्त भई बढुवा समितिको सदस्य–सचिव तोक्न नसकिने भएमा उपनियम (१) को खण्ड (क) बमोजिमकै बढुवा समितिले खण्ड (ख) बमोजिमको बढुवा समितिको समेत काम गर्नेछ ।</p></div><div class="content-paragraph"><p>४०. <span class="bold">बढुवाको लागि उम्मेदवार हुन चाहिने सेवा अवधि :</span> (१) सशस्त्र प्रहरी सेवाको पदमा बढुवाको लागि सम्भाव्य उम्मेदवार हुन बढुवा हुने श्रेणी वा तह भन्दा एक श्रेणी वा तह मुनिको पदमा देहाय बमोजिमको सेवा अवधि पुगेको हुनु पर्नेछः-</p><p style="margin-left: 20px;">(क) राजपत्राङ्कित पदमा बढुवाको लागि तीन वर्ष,</p><p style="margin-left: 20px;">(ख) राजपत्र अनङ्कित पदबाट राजपत्राङ्कित पदमा बढुवाको लागि वा राजपत्र अनङ्कित पदमा बढुवाको लागि चार वर्ष।</p><p style="margin-left: 20px;">•(१क.) उपनियम (१) मा जुनसुकै कुरा लेखिएको भए तापनि सशस्त्र प्रहरी निरीक्षक पदमा बढुवा गर्दा सशस्त्र प्रहरी वरिष्ठ नायब निरीक्षक पदबाट मात्र पदपूर्ति हुन नसक्ने अवस्था</p></div></body></html>