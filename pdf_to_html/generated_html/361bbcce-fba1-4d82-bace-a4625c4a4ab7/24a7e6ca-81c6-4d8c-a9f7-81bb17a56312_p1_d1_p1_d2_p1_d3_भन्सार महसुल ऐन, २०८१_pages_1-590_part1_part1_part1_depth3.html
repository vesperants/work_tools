<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>भन्सार महसुल ऐन, २०८१_pages_1-590_part1_part1_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.no-margin { margin: 0; } .content-paragraph.indent { margin-left: 20px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .table-container { margin: 25px 0; overflow-x: auto; } /* Specific table width adjustments for columns */ .table-export-duty th:nth-child(1), .table-export-duty td:nth-child(1) { width: 10%; text-align: center; } /* शीर्षक */ .table-export-duty th:nth-child(2), .table-export-duty td:nth-child(2) { width: 20%; text-align: center; } /* उपशीर्षक */ .table-export-duty th:nth-child(3), .table-export-duty td:nth-child(3) { width: 45%; } /* वस्तुको विवरण */ .table-export-duty th:nth-child(4), .table-export-duty td:nth-child(4) { width: 25%; text-align: center; } /* निकासी भन्सार महसुल दर */ .table-import-duty th:nth-child(1), .table-import-duty td:nth-child(1) { width: 10%; text-align: center; } /* शीर्षक */ .table-import-duty th:nth-child(2), .table-import-duty td:nth-child(2) { width: 20%; text-align: center; } /* उपशीर्षक */ .table-import-duty th:nth-child(3), .table-import-duty td:nth-child(3) { width: 40%; } /* वस्तुको विवरण */ .table-import-duty th:nth-child(4), .table-import-duty td:nth-child(4) { width: 15%; text-align: center; } /* सार्क मुलुकबाट */ .table-import-duty th:nth-child(5), .table-import-duty td:nth-child(5) { width: 15%; text-align: center; } /* अन्य मुलुकबाट */ @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">भन्सार महसुल ऐन, २०८१</div><div class="document-subtitle">प्रमाणीकरण र प्रकाशित मिति</div><div class="content-paragraph text-center no-margin">२०८१।०४।०१</div><div class="content-paragraph text-center no-margin">संवत् २०८१ सालको ऐन नं. ०७</div><div class="content-paragraph text-center bold">भन्सार महसुल सम्बन्धी कानूनलाई संशोधन र एकीकरण गर्न बनेको ऐन</div></div><div class="content-paragraph"><span class="bold">प्रस्तावनाः</span> नेपालबाट निकासी हुने र नेपालभित्र पैठारी हुने वस्तुमा भन्सार महसुल लगाउने र असुल गर्ने तथा भन्सार बिन्दुबाट वस्तु निकासी वा पैठारी गर्दा नेपाल सरकारलाई बुझाउनु पर्ने महसुल सम्बन्धी प्रचलित कानूनलाई संशोधन र एकीकरण गर्न वाञ्छनीय भएकोले, संघीय संसदले यो ऐन बनाएको छ। </div><div class="document-subtitle">परिच्छेद- १</div><div class="document-subtitle">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भः</span> (१) यस ऐनको नाम "भन्सार महसुल ऐन, २०८१" रहेको छ।<br> (२) यो ऐन तुरुन्त प्रारम्भ हुनेछ। </div><div class="content-paragraph"><span class="bold">२. परिभाषाः</span> विषय वा प्रसङ्गगले अर्को अर्थ नलागेमा यस ऐनमा,-<br> (क) "करमुक्त पसल" भन्नाले बैङ्क जमानत सुविधामा पैठारी गरिएको वस्तु कूटनीतिक सुविधा वा महसुल सुविधाप्राप्त व्यक्तिलाई बिक्री गर्न वा अन्तर्राष्ट्रिय उडानको क्याटरिङ्ग वा त्यस्तो उडानको करमुक्त पसलमा बिक्रीको लागि सम्बन्धित हवाई कम्पनीलाई बिक्री गर्न नेपाल सरकारले स्वीकृति दिएको पसल सम्झनु पर्छ।<br> (ख) "कूटनीतिक सुविधा" भन्नाले नेपाल पक्ष भएको सन्धि वा सम्झौता बमोजिम कुनै वस्तु जाँच नगरी र महसुल नलिई लगत मात्र राखी निकासी वा पैठारी गर्न दिइने सुविधा वा सहुलियत सम्झनु पर्छ।<br> (ग) "जाँचपास" भन्नाले यो ऐन र यस ऐन अन्तर्गत बनेको नियम वा भन्सार सम्बन्धी प्रचलित कानून बमोजिम कार्यालय वा भन्सार वेयरहाउसबाट कुनै वस्तु निकासी वा पैठारी गर्न वा भन्सार क्षेत्र बाहिर लैजान भन्सार अधिकृतले दिएको अनुमति सम्झनु पर्छ।<br> (घ) "तोकिएको" वा "तोकिए बमोजिम" भन्नाले यस ऐन अन्तर्गत बनेको नियममा तोकिएको वा तोकिए बमोजिम सम्झनु पर्छ ।<br> (ङ) "निकासी" भन्नाले नेपालबाट विदेशी मुलुकमा वस्तु पठाउने काम सम्झनु पर्छ ।<br> (च) "पैठारी" भन्नाले विदेशी मुलुकबाट नेपालभित्र वस्तु ल्याउने काम सम्झनु पर्छ ।<br> (छ) "बैङ्क जमानत" भन्नाले कुनै निकासीकर्ता वा पैठारीकर्ताले वस्तु निकासी वा पैठारी गर्दा बुझाउनु पर्ने महसुल निजले नबुझाएमा आफूले तिरिदिने गरी प्रचलित कानून बमोजिम बैङ्किङ्ग कारोबार गर्न इजाजतप्राप्त वाणिज्य बैङ्क वा वित्तीय संस्थाले भन्सार कार्यालयलाई दिने जमानत सम्झनु पर्छ।<br> (ज) "बैङ्क जमानत सुविधा" भन्नाले कुनै निकासीकर्ता वा पैठारीकर्तालाई बैङ्क जमानतको आधारमा वस्तु निकासी वा पैठारी गर्न पाउने गरी प्रदान गरिएको सुविधा सम्झनु पर्छ।<br> (झ) "भन्सार अधिकृत" भन्नाले भन्सार सम्बन्धी प्रचलित कानून बमोजिमको भन्सार अधिकृत सम्झनु पर्छ।<br> (ञ) "भन्सार कार्यालय" भन्नाले भन्सार सम्बन्धी प्रचलित कानून बमोजिमको भन्सार कार्यालय सम्झनु पर्छ।<br> (ट) "भन्सार महसुल" भन्नाले निकासी वा पैठारी गरिने वस्तुमा यस ऐन बमोजिम लाग्ने भन्सार महसुल सम्झनु पर्छ।<br> (ठ) "भन्सार मूल्य" भन्नाले भन्सार महसुल निर्धारण गर्ने प्रयोजनको लागि निकासी वा पैठारी गरिने वस्तुको भन्सार सम्बन्धी प्रचलित कानून बमोजिम निर्धारण गरिएको मूल्य सम्झनु पर्छ।<br> (ड) "मन्त्रालय" भन्नाले नेपाल सरकार, अर्थ मन्त्रालय सम्झनु पर्छ।<br> (ढ) "महसुल" भन्नाले निकासी वा पैठारी गरिने वस्तुमा यस ऐन बमोजिम लाग्ने भन्सार महसुल सम्झनु पर्छ र सो शब्दले यस ऐन बमोजिम लिइने कर, शुल्क वा सेवा दस्तुरलाई समेत जनाउँछ ।<br> (ण) "महसुल सुविधा" भन्नाले कुनै वस्तु महसुल नलिई र वस्तु जाँच गरी वा नगरी लगत मात्र राखी निकासी वा पैठारी गर्न दिइने सुविधा सम्झनु पर्छ ।<br> (त) "महानिर्देशक" भन्नाले भन्सार विभागको महानिर्देशक सम्झनु पर्छ ।<br> (थ) "वस्तु" भन्नाले मुद्रा लगायत जुनसुकै प्रकारको चल वस्तु वा सम्पत्ति सम्झनु पर्छ ।<br> (द) "व्यक्ति" भन्नाले प्राकृतिक व्यक्ति सम्झनु पर्छ र सो शब्दले कानूनी व्यक्तिलाई समेत जनाउँछ।<br> (ध) "विभाग" भन्नाले भन्सार विभाग सम्झनु पर्छ ।<br> (न) "विलम्ब शुल्क" भन्नाले दफा २२ बमोजिम वस्तुको धनीले नेपाल सरकारलाई तिर्नु वा बुझाउनु पर्ने विलम्ब शुल्क (डेमरेज) सम्झनु पर्छ।<br> (प) "हार्मोनाइज्ड प्रणाली" भन्नाले विश्व भन्सार सङ्गठनले प्रतिपादन गरेको हार्मोनाइज्ड वस्तु वर्गीकरण तथा सङ्केतीकरण प्रणाली (हार्मोनाइज्ड कमोडिटी डिस्क्रिप्सन एण्ड कोडिङ्ग सिष्टम) सम्झनु पर्छ। </div><div class="document-subtitle">परिच्छेद-२</div><div class="document-subtitle">महसुल असुल गर्ने सम्बन्धी व्यवस्था</div><div class="content-paragraph"><span class="bold">३. भन्सार महसुल लाग्नेः</span> निकासी वा पैठारी हुने प्रत्येक वस्तुमा यस ऐन बमोजिम भन्सार महसुल लाग्नेछ। </div><div class="content-paragraph"><span class="bold">४. वस्तुको वर्गीकरणः</span> (१) यस ऐनको प्रयोजनको लागि निकासी वा पैठारी हुने वस्तुलाई हार्मोनाइज्ड प्रणाली बमोजिमको परिच्छेद, भाग, शीर्षक र उपशीर्षकमा वर्गीकरण गरिनेछ ।<br> (२) उपदफा (१) बमोजिम पैठारी हुने वस्तुको वर्गीकरण गर्दा पाँच वटा महल र निकासी हुने वस्तुको वर्गीकरण गर्दा चार वटा महल भएको तालिकामा गरिनेछ।<br> (३) उपदफा (२) बमोजिम वस्तुको वर्गीकरण गर्ने प्रयोजनको लागि महल १ मा उल्लेख भएको चार अङ्कले शीर्षक, महल २ मा उल्लेख भएको आठ अङ्कले उपशीर्षक र महल ३ मा उल्लेख भएको वस्तुको विवरणले त्यस्तो शीर्षक वा उपशीर्षकमा पर्ने वस्तुलाई जनाउनेछ।<br> (४) उपदफा (३) मा जुनसुकै कुरा लेखिएको भए तापनि यस ऐनको प्रयोजनको लागि आवश्यकता अनुसार छ अङ्कको उपशीर्षक समेत प्रयोग गर्न सकिनेछ।<br> (५) नेपाल सरकारले हार्मोनाइज्ड प्रणालीको आधारमा आवश्यकता अनुसार नेपाल राजपत्रमा सूचना प्रकाशन गरी वस्तु वर्गीकरणको शीर्षक वा उपशीर्षकको अङ्क वा वस्तुको विवरणमा परिवर्तन गर्न सक्नेछ।<br> तर त्यसरी परिवर्तन गर्दा निकासी वा पैठारी हुने वस्तुमा लाग्ने महसुल दर वा रकममा फरक पर्ने गरी परिवर्तन गर्न पाइने छैन।<br> (६) यस ऐन बमोजिम वस्तुको शीर्षक वा उपशीर्षकको प्रयोग गर्दा अङ्कहरूको बीचमा भएको बिन्दु वा थोप्लोलाई महत्त्व दिइने छैन। </div><div class="content-paragraph"><span class="bold">५. वस्तुको वर्गीकरण तथा सङ्केतीकरण गर्ने नियमः</span> दफा ४ बमोजिम वस्तुको वर्गीकरण गर्दा अनुसूची-१ मा उल्लिखित हार्मोनाइज्ड प्रणालीको व्याख्या सम्बन्धी सामान्य नियमहरु बमोजिम गर्नु पर्नेछ । </div><div class="content-paragraph"><span class="bold">६. निकासीमा लाग्ने भन्सार महसुल दरः</span> (१) निकासी हुने वस्तुमा अनुसूची-२ को महल ४ बमोजिमको दरमा भन्सार महसुल लाग्नेछ।<br> (२) उपदफा (१) बमोजिमको महसुल दरको सम्बन्धमा महल ४ मा कुनै वस्तुमा निश्चित परिमाणमा निश्चित रकम महसुल लाग्ने उल्लेख भएकोमा सोही बमोजिम र सो बाहेक सो महलमा उल्लेख भएको अङ्कले सम्बन्धित वस्तुको भन्सार सम्बन्धी प्रचलित कानून बमोजिम निर्धारण भएको भन्सार मूल्यमा लाग्ने महसुल दरको प्रतिशतलाई बुझाउनेछ ।<br> (३) उपदफा (१) बमोजिम भन्सार महसुल लगाउने भनी उल्लेख भएको उपशीर्षकमा पर्ने वस्तु बाहेक अन्य वस्तु निकासी गर्दा भन्सार महसुल लाग्ने छैन।<br> (४) यस दफामा लेखिएको कुनै कुराले भन्सार सम्बन्धी प्रचलित कानून बमोजिम लाग्ने थप महसुल, शुल्क वा जरिबाना असुल गर्न बाधा पर्ने छैन। </div><div class="content-paragraph"><span class="bold">७. पैठारीमा लाग्ने भन्सार महसुल दरः</span> (१) पैठारी हुने वस्तुमा अनुसूची-३ को महल ५ मा उल्लेख भएको दरमा भन्सार महसुल लाग्नेछ ।<br> (२) उपदफा (१) बमोजिमको भन्सार महसुल दरको सम्बन्धमा महल ५ मा कुनै वस्तुमा निश्चित परिमाणको लागि निश्चित रकम महसुल लाग्ने भन्ने उल्लेख भएकोमा सोही बमोजिम र सो बाहेक सो महलमा उल्लेख भएको अङ्कले सम्बन्धित वस्तुको भन्सार सम्बन्धी प्रचलित कानून बमोजिम निर्धारण भएको भन्सार मूल्यमा लाग्ने भन्सार महसुल दरको प्रतिशतलाई बुझाउनेछ ।<br> (३) अनुसूची-३ को कुनै उपशीर्षकमा पर्ने वस्तुको विवरणसँगैको महल ५ मा “माफी” शब्द उल्लेख भएको उपशीर्षकमा पर्ने वस्तुमा भन्सार महसुल लाग्ने छैन।<br> (४) उपदफा (१) मा जुनसुकै कुरा लेखिएको भए तापनि पैठारी भन्सार महसुल दर सम्बन्धमा अनुसूची-४ मा उल्लेख भएको व्यवस्थाको हकमा सोही बमोजिम हुनेछ।<br> (५) अस्थायी पैठारी गर्ने सवारी तथा ढुवानीका साधन, मेशिनरी र यन्त्र उपकरणमा लाग्ने शुल्क तथा जरिबाना सम्बन्धी अन्य व्यवस्था अनुसूची-५ बमोजिम हुनेछ ।<br><span class="bold">स्पष्टीकरणः</span> यस उपदफाको प्रयोजनका लागि “अस्थायी पैठारी” भन्नाले तोकिएको सर्तको अधिनमा रही पछि फिर्ता गर्नेगरी कुनै वस्तु पैठारी गर्ने कार्य सम्झनु पर्छ।<br> (६) अस्थायी पैठारी भएको वस्तु फिर्ता लैजानु पर्नेछ र त्यस्तो वस्तु फिर्ता लैजाने सम्बन्धी व्यवस्था तोकिए बमोजिम हुनेछ ।<br> (७) यस दफामा लेखिएको कुनै कुराले भन्सार सम्बन्धी प्रचलित कानून बमोजिम लाग्ने थप महसुल, शुल्क वा जरिबाना असुल गर्न बाधा पर्ने छैन। </div><div class="content-paragraph"><span class="bold">८. कृषि सुधार शुल्क लाग्नेः</span> (१) यस ऐनमा अन्यत्र जुनसुकै कुरा लेखिएको भए तापनि अनुसूची-६ मा उल्लिखित उपशीर्षकमा पर्ने वस्तु भारत वा चीनको तिब्बतबाट स्थलमार्ग हुँदै पैठारी भएमा त्यस्तो वस्तुमा सोही अनुसूचीमा उल्लेख भए बमोजिम कृषि सुधार शुल्क लाग्नेछ।<br> (२) उपदफा (१) बमोजिम कृषि सुधार शुल्क लाग्ने वस्तुमा भन्सार महसुल लाग्ने छैन। </div><div class="content-paragraph"><span class="bold">९. पैठारीको अवस्थामा महसुल असुल गरिनेः</span> यस ऐन बमोजिम लाग्ने भन्सार महसुल र कृषि सुधार शुल्कको अतिरिक्त पैठारी हुने वस्तुमा प्रचलित कानून बमोजिम पैठारीको अवस्थामा लाग्ने भनी उल्लेख भएको अन्तःशुल्क, मूल्य अभिवृद्धि कर, आयकर, अन्य कर, महसुल, शुल्क वा दस्तुर भन्सार कार्यालयले असुल गर्नेछ। </div><div class="content-paragraph"><span class="bold">१०. निकासी भएको वस्तु पुनः पैठारी गरेमा महसुल लाग्नेः</span> (१) नेपालमा उत्पादन वा तयार भई निकासी भएको वस्तु पुनः पैठारी गर्दा त्यस्तो वस्तुमा विदेशी मुलुकमा उत्पादन वा तयार भएको त्यस्तै प्रकारको वा त्यति नै मूल्य पर्ने वस्तु पैठारी गरे सरह महसुल लाग्नेछ ।<br> (२) उपदफा (१) मा जुनसुकै कुरा लेखिएको भए तापनि देहायको वस्तुमा भन्सार महसुल लाग्ने छैनः-<br> (क) हुलाकमार्फत पुलिन्दाबाट निकासी भएको तर सम्बन्धित व्यक्तिलाई बुझाउन नसकी फिर्ता आएको, वा<br> (ख) भन्सार कार्यालयबाट जाँचपास भइसकेपछि वा विदेशमा पुगिसकेपछि सम्बन्धित व्यक्तिले लिन अस्वीकार गरी फिर्ता आएको, वा<br> (ग) दुर्घटना वा प्राकृतिक विपद्को कारण गुणस्तर कायम रहन नसकी फिर्ता आएको।<br> (३) उपदफा (२) बमोजिम फिर्ता आएको वस्तुको उत्पादनमा प्रयोग भएको कच्चापदार्थ पैठारी गर्दा महसुल नतिरी पैठारी भएको रहेछ भने त्यस्तो कच्चापदार्थमा लाग्ने महसुल असुल गरिनेछ । </div><div class="content-paragraph"><span class="bold">११. सम्झौता अन्तर्गत पैठारी हुने वस्तुमा लाग्ने भन्सार महसुलः</span> (१) दफा ७ मा जुनसुकै कुरा लेखिएको भए तापनि दक्षिण एशियाली स्वतन्त्र व्यापार क्षेत्र (साफ्टा) सम्झौता अन्तर्गत पैठारी हुने वस्तु देहाय बमोजिम पैठारी भएमा अनुसूची-३ को महल ४ बमोजिम भन्सार महसुल लाग्नेछः-<br> (क) त्यस्तो वस्तु सम्झौताको पक्षराष्ट्रमा उत्पादन भई सोही राष्ट्रमा भुक्तानी हुने गरी प्रतीतपत्र खोली सोही राष्ट्रको उत्पादक वा निजको आधिकारिक वितरकबाट बीजक जारी भएको,<br> ख) त्यस्तो राष्ट्रको आधिकारिक निकायबाट जारी भएको उत्पत्तिको प्रमाणपत्र सहित पैठारी भएको, र<br> (ग) पैठारीकर्ताले पेस गरेको कागजात वा विवरणमा उल्लेख भएको वस्तुसँग सम्बन्धित उपशीर्षक अनुसूची-३ को महल २ मा उल्लेख भएको सोही वस्तुसँग सम्बन्धित उपशीर्षकको अघिल्ला छ अङ्कहरू समान भएको।<br> (२) उपदफा (१) बमोजिमको सर्त पूरा नहुने गरी पैठारी भएको वस्तुमा दफा ७ बमोजिम भन्सार महसुल लाग्नेछ। </div><div class="content-paragraph"><span class="bold">१२. पैठारी हुने वस्तुको महसुल गणनाः</span> पैठारी हुने वस्तुमा परिमाणको आधारमा लाग्ने महसुल बाहेक मूल्यको प्रतिशतको आधारमा लाग्ने महसुल गणना गर्दा देहाय बमोजिम गणना गरिनेछः-<br> (क) वस्तुको भन्सार मूल्यमा भन्सार महसुल दर बमोजिम लाग्ने भन्सार महसुल,<br> (ख) अन्तःशुल्कको गणना गर्दा वस्तुको भन्सार मूल्यमा खण्ड (क) बमोजिमको भन्सार महसुल जोड्दा आउने रकममा अन्तःशुल्कको दर बमोजिम लाग्ने अन्तःशुल्क,<br><span class="content-paragraph indent">तर परिमाणको आधारमा भन्सार महसुल लाग्ने वस्तुमा यस खण्ड बमोजिम अन्तःशुल्कको गणना गर्दा वस्तुको मूल्यमा सो भन्सार महसुल समेत जोडेर आउने रकममा अन्तःशुल्कको दर बमोजिम अन्तःशुल्क लाग्नेछ ।</span><br> (ग) मूल्य अभिवृद्धि कर तथा खण्ड (क) र (ख) बाहेकको अन्य महसुल, कर, दस्तुर वा शुल्कको गणना गर्दा वस्तुको भन्सार मूल्यमा लाग्ने दर बमोजिमको महसुल, कर, दस्तुर वा शुल्क,<br> (घ) मूल्य अभिवृद्धि करको गणना गर्दा वस्तुको भन्सार मूल्यमा खण्ड (क), (ख) र (ग) बमोजिम लाग्ने सम्पूर्ण रकम जोड्दा आउने रकममा मूल्य अभिवृद्धि करको दर बमोजिम लाग्ने मूल्य अभिवृद्धि कर ।<br><span class="content-paragraph indent">तर दफा २२ बमोजिमको विलम्ब शुल्क र भन्सार सम्बन्धी प्रचलित कानून बमोजिम लाग्ने जरिबाना रकम मूल्य अभिवृद्धि कर प्रयोजनको लागि जोडिने छैन।</span></div><div class="content-paragraph"><span class="bold">१३. कूटनीतिक सुविधा वा महसुल छुट तथा सुविधा दिइनेः</span> (१) नेपाल सरकार पक्ष भएको द्विपक्षीय वा बहुपक्षीय सन्धि वा सम्झौता बमोजिम कूटनीतिक सुविधा वा महसुल सुविधा दिनु पर्ने व्यक्तिलाई नेपाल सरकार, परराष्ट्र मन्त्रालयको सिफारिसको आधारमा तोकिए बमोजिम कूटनीतिक सुविधा वा महसुल सुविधा दिइनेछ।<br> (२) वायुसेवा कम्पनीले अन्तर्राष्ट्रिय उडानमा उपयोग गर्ने इन्धन, हवाईजहाजको इन्जिन, पार्टपुर्जा, यन्त्र उपकरण, उडानमा खपत हुने खाद्य सामग्री तथा पेय पदार्थमा तोकिए बमोजिम मन्त्रालयले पूर्ण वा आंशिक रूपमा भन्सार महसुल छुट दिन सक्नेछ।<br> (३) नेपाल सरकारले समय समयमा नेपाल राजपत्रमा सूचना प्रकाशन गरी सोही सूचनामा तोकिएको वस्तुमा पूर्ण वा आंशिक रुपमा भन्सार महसुल छुट दिन सक्नेछ।<br> (४) वैदेशिक ऋण वा सहायतामा सञ्चालन गरिने आयोजनाको लागि त्यस्तो आयोजना वा त्यस्तो आयोजनाको ठेकेदारको नाममा पैठारी हुने वस्तुमा नेपाल सरकारले पूर्ण वा आंशिक रुपमा भन्सार महसुल छुट दिन सक्नेछ।<br> (५) नेपालको कुनै भागबाट विदेशको बाटो प्रयोग गरी पुनः नेपालभित्र ल्याइने वस्तुमा वा विदेशबाट नेपालको बाटो प्रयोग गरी पुनः विदेश पठाइने वस्तुमा तोकिए बमोजिम मन्त्रालयले महसुल सुविधा दिन सक्नेछ ।<br> (६) नेपाल सरकारले सम्झौता गरे बमोजिमको वा नेपाल सरकारले तोके बमोजिमको राहत सामग्रीको पैठारीमा लाग्ने भन्सार महसुल मन्त्रालयले छुट दिन सक्नेछ। त्यसरी भन्सार महसुल छुट दिँदा छुट दिइएको वस्तुको विवरण र छुट पाउने अवधि समेत खुलाउनु पर्नेछ।<br> (७) तोकिएको न्यूनतम मूल्यभन्दा कम मूल्यको वस्तुमा भन्सार महसुल नलाग्ने गरी मन्त्रालयले निर्धारण गरे बमोजिम छुट दिन सक्नेछ ।<br> (८) हुलाक पुलिन्दाबाट पैठारी हुने वा निकासी हुने तोकिए बमोजिमको वा तोकिएको मूल्यसम्मको वस्तुमा मन्त्रालयले भन्सार महसुल छुट दिन सक्नेछ।<br> (९) कुनै वस्तुमा तोकिए बमोजिम न्यूनतम भन्सार महसुलभन्दा कम भन्सार महसुल लाग्ने भएमा त्यस्तो भन्सार महसुल असुल नगर्ने गरी छुट दिन सकिनेछ। </div><div class="content-paragraph"><span class="bold">१४. बैङ्क जमानतमा पैठारी गर्न दिन सक्नेः</span> (१) नेपाल सरकारले कुनै व्यक्तिलाई कुनै वस्तु पैठारी गर्दा त्यस्तो वस्तुमा लाग्ने महसुल बापतको रकम बैङ्क जमानत लिई पैठारी गर्ने सुविधा दिन सक्नेछ ।<br> (२) कुनै उद्योगले वस्तु उत्पादन गरी निकासी गर्ने वा परिवर्त्य विदेशी मुद्रामा स्वदेशमै बिक्री गर्ने प्रयोजनको लागि पैठारी गर्ने कच्चापदार्थमा लाग्ने महसुल बापतको रकम तोकिएको सर्त बमोजिम बैङ्क जमानत राखी पैठारी गर्न चाहेमा त्यस्तो उद्योगलाई तोकिए बमोजिम बैङ्क जमानतको सुविधा प्रदान गर्न सकिनेछ।<br> (३) उपदफा (२) बमोजिम बैङ्क जमानतमा पैठारी गरेको कच्चापदार्थबाट उत्पादित वस्तु तोकिएको सर्त बमोजिम निकासी नगरेमा वा परिवर्त्य विदेशी मुद्रामा स्वदेशमा बिक्री नगरेमा त्यस्तो कच्चापदार्थ पैठारी गरेको दिनमा लाग्ने भन्सार महसुलमा पन्ध्र प्रतिशत थप गरी असुल गरिनेछ ।<br> (४) एकभन्दा बढी भन्सार कार्यालयबाट नियमित रूपमा वस्तु पैठारी गर्ने पैठारीकर्ताको हकमा एकल बैङ्क जमानतबाट वस्तु पैठारी गर्न सक्ने गरी भन्सार अधिकृतले तोकिए बमोजिम बैङ्क जमानत स्वीकार गर्न सक्नेछ।<br> (५) नेपाल सरकारले भन्सार सम्बन्धी प्रचलित कानून बमोजिम करमुक्त पसल सञ्चालनको अनुमति पाएको व्यक्तिलाई तोकिए बमोजिम कुनै वस्तु पैठारी गर्दा तोकिएको सर्त पालना गर्नु पर्ने गरी त्यस्तो वस्तुमा लाग्ने महसुल बापतको रकम बैङ्क जमानत लिई पैठारी गर्ने सुविधा दिन सक्नेछ।<br> (६) उपदफा (५) बमोजिम बैङ्क जमानतमा पैठारी गरेको वस्तु तोकिएको सर्त बमोजिम परिवर्त्य विदेशी मुद्रामा स्वदेशमा बिक्री नगरेमा त्यस्तो वस्तु पैठारी गरेको दिनमा लाग्ने भन्सार महसुलमा पन्ध्र प्रतिशत थप गरी असुल गरिनेछ ।<br> (७) यस दफा बमोजिम पैठारी गर्ने सुविधा दिँदा भन्सार अधिकृतले त्यसरी पैठारी गर्दा लाग्ने भन्सार महसुलको अतिरिक्त उपदफा (३) वा (६) बमोजिम निजलाई लाग्न सक्ने थप महसुल रकमको समेत बैङ्क जमानत लिनु पर्नेछ।<br> (८) यस दफा बमोजिम बैङ्क जमानत पेस गर्ने, प्रयोग गर्ने र फुकुवा गर्ने सम्बन्धी अन्य व्यवस्था तोकिए बमोजिम हुनेछ । </div><div class="content-paragraph"><span class="bold">१५. नगद धरौटी राखी कच्चापदार्थ पैठारी गर्न सकिनेः</span> (१) कुनै उद्योगले आफूले गरेको उत्पादन बैङ्किङ्ग प्रणालीमार्फत भुक्तानी पाउने गरी निकासी गर्ने वा परिवर्त्य विदेशी मुद्रामा स्वदेशमै बिक्री गर्ने भएमा त्यस्तो वस्तु उत्पादन गर्न आवश्यक कच्चापदार्थ पैठारी गर्दा लाग्ने महसुल तोकिए बमोजिम नगद धरौटी राखी पैठारी गर्न सकिनेछ।<br> (२) उपदफा (१) बमोजिम नगद धरौटी राखी पैठारी गरेको कच्चापदार्थबाट उत्पादित वस्तु तोकिए बमोजिम निकासी गरेपछि वा परिवर्त्य विदेशी मुद्रामा स्वदेशमै बिक्री गरेपछि मात्र तोकिए बमोजिम त्यस्तो नगद धरौटी फिर्ता गरिनेछ।<br> (३) उपदफा (१) बमोजिम नगद धरौटी राखी पैठारी गरेको कच्चापदार्थबाट उत्पादित वस्तु तोकिए बमोजिम निकासी नगरेमा वा परिवर्त्य विदेशी मुद्रामा स्वदेशमै बिक्री नगरेमा सो धरौटी रकम सम्बन्धित राजस्व खातामा जम्मा गरी त्यस्तो वस्तुमा त्यस्तो कच्चापदार्थ पैठारी गरेको दिनमा लाग्ने भन्सार महसुलको पन्ध्र प्रतिशत रकम थप असुल गरिनेछ। </div><div class="content-paragraph"><span class="bold">१६. विशेष आर्थिक क्षेत्रमा स्थापित उद्योगलाई सुविधा दिइनेः</span> (१) प्रचलित कानून बमोजिम विशेष आर्थिक क्षेत्रमा स्थापित उद्योगले पैठारी गर्ने वस्तुमा विशेष आर्थिक क्षेत्र प्राधिकरणको सिफारिसमा देहाय बमोजिम सुविधा प्रदान गरिनेछः-<br> (क) आफ्ना मजदुर तथा कर्मचारीको परिवहनको लागि उद्योगको नाममा पैठारी हुने एक थान बस र वस्तु ढुवानी गर्ने दुई थान ढुवानीको साधनमा एक पटकको लागि एक प्रतिशत मात्र भन्सार महसुल लाग्ने गरी बाँकी भन्सार महसुल छुट दिने,<br><span class="content-paragraph indent">तर त्यसरी भन्सार महसुल छुटमा पैठारी गरिएको बस तथा ढुवानीको साधन दश वर्ष नपुगी नामसारी, बिक्री वा कुनै प्रकारले हक हस्तान्तरण गरेमा प्रचलित कानून बमोजिम पूरै महसुल लाग्नेछ ।</span><br> (ख) निकासी गर्ने वा परिवर्त्य विदेशी मुद्रामा स्वदेशमा बिक्री गरिने वस्तु उत्पादन गर्न आवश्यक पर्ने कच्चापदार्थ पैठारी गर्दा तोकिएको सर्त बमोजिम लाग्ने महसुल बराबरको बैङ्क जमानत लिई पैठारी गर्न दिने,<br> (ग) उद्योगलाई आवश्यक पर्ने प्लान्ट, मेशिनरी, यन्त्र उपकरण तथा तिनका पार्टपुर्जा पैठारी गर्दा लाग्ने महसुल बराबरको बैङ्क जमानत लिई पैठारी गर्न दिने,<br> (घ) खण्ड (ग) बमोजिम पैठारी गरिएको प्लान्ट, मेशिनरी, यन्त्र उपकरण तथा पार्टपुर्जा उद्योगमा जडान गरी सञ्चालनमा आएको व्यहोरा विशेष आर्थिक क्षेत्र प्राधिकरणबाट लेखी आएपछि सम्बन्धित भन्सार कार्यालयले त्यस्तो बैङ्क जमानत फुकुवा गरिदिने,<br> (ङ) पैठारी गरिएको कच्चापदार्थबाट उत्पादन गरिएको वस्तु एक वर्षभित्र निकासी गरेको वा परिवर्त्य विदेशी मुद्रामा स्वदेशमा बिक्री गरेको प्रमाण सहित खण्ड (ख) बमोजिम राखिएको बैङ्क जमानत फुकुवाको लागि कच्चापदार्थ पैठारी गरेको मितिले एक वर्षभित्र विशेष आर्थिक क्षेत्र प्राधिकरणको सिफारिस सहित लेखी आएमा सम्बन्धित भन्सार कार्यालयले त्यस्तो जमानत फुकुवा गरिदिने ।<br> (२) कुनै पैठारीकर्ताले पैठारी गरेको वस्तु विशेष आर्थिक क्षेत्रमा स्थापित उद्योगलाई कच्चापदार्थको रूपमा तोकिए बमोजिम बिक्री गरेमा निजले त्यस्तो वस्तु पैठारी गर्दा भन्सार महसुल तिरेको रहेछ भने भन्सार कार्यालयले त्यस्तो भन्सार महसुल तोकिए बमोजिम फिर्ता दिनेछ।<br> (३) विशेष आर्थिक क्षेत्र बाहिर रहेको कुनै उद्योगले उत्पादन गरेको तयारी वस्तु विशेष आर्थिक क्षेत्रभित्र स्थापित उद्योगलाई बिक्री गरेमा सो बिक्रीलाई निकासी गरे सरह मानी निकासी गर्दा पाए सरहको महसुल सुविधा दिइनेछ।<br> (४) उपदफा (१) को खण्ड (ख) बमोजिम पैठारी गरेको वस्तुबाट उत्पादन भएको वस्तु नेपालमा खपत गर्ने गरी बिक्री गरेमा त्यस्तो वस्तु तयार गर्न प्रयोग भएको कच्चापदार्थ पैठारी गरेको दिनमा लाग्ने महसुल सम्बन्धित भन्सार कार्यालयमा बुझाएपछि मात्र त्यस्तो वस्तु विशेष आर्थिक क्षेत्र बाहिर लैजान दिइनेछ।<br> (५) विशेष आर्थिक क्षेत्रमा स्थापित उद्योगले महसुल छुटमा पैठारी गरेको वस्तुको स्वामित्व विशेष आर्थिक क्षेत्रभित्र वा बाहिर कसैलाई हस्तान्तरण गर्ने सम्बन्धमा नेपाल सरकारले प्रक्रिया तोकी नेपाल राजपत्रमा सूचना प्रकाशन गरी आदेश जारी गर्न सक्नेछ। त्यस्तो आदेशको पालना गर्नु सम्बन्धित उद्योगको कर्तव्य हुनेछ।<br> (६) विशेष आर्थिक क्षेत्रमा स्थापित उद्योग सो क्षेत्र बाहिर स्थानान्तरण हुन चाहेमा त्यस्तो उद्योगले यस दफा बमोजिम छुट पाएको महसुल सम्बन्धित भन्सार कार्यालयमा बुझाएपछि मात्र सम्बन्धित निकायले त्यस्तो उद्योगलाई स्थानान्तरण गर्न स्वीकृति दिनु पर्नेछ । </div><div class="content-paragraph"><span class="bold">१७. भन्सार सेवा दस्तुर लाग्नेः</span> निकासी वा पैठारी हुने वस्तुको प्रत्येक प्रज्ञापनपत्रमा निकासी बापत एक सय रुपैयाँ र पैठारी बापत पाँच सय रुपैयाँ भन्सार सेवा दस्तुर लाग्नेछ।<br><span class="content-paragraph indent">तर निकासी महसुल लाग्ने वस्तु, कूटनीतिक तथा महसुल सुविधामा निकासी वा पैठारी हुने वस्तु तथा महसुल तिरी अस्थायी पैठारी हुने वस्तु, हवाईमार्गबाट यात्रुले आफूसँग लैजाने वस्तु र पाँच हजार रुपैयाँसम्म मूल्यको निकासी वा पैठारी हुने वस्तुमा भन्सार सेवा दस्तुर लाग्ने छैन।</span></div><div class="content-paragraph"><span class="bold">१८. एउटा मात्र छुट वा सुविधा पाइनेः</span> कुनै वस्तु पैठारी गर्दा यस ऐन बमोजिम भन्सार महसुलमा दिइएको एकभन्दा बढी छुट वा सुविधा प्राप्त हुने अवस्था देखिएमा दोहोरो छुट नपाउने गरी पैठारीकर्ताले चाहे बमोजिमको कुनै एउटा छुट वा सुविधा मात्र प्रदान गरिनेछ । </div><div class="content-paragraph"><span class="bold">१९. महसुल नलाग्नेः</span> (१) पैठारीकर्ताले आफूले पैठारी गरेको वस्तु भन्सार कार्यालयबाट नछुटाई नेपाल सरकारको हुने गरी छाड्न निवेदन दिएमा त्यस्तो वस्तुमा महसुल लाग्ने छैन।<br> (२) उपदफा (१) बमोजिम छाडिएको वस्तु नेपाल सरकारले आफैं उपयोग गर्न वा भन्सार सम्बन्धी प्रचलित कानून बमोजिम लिलाम बिक्री गर्न सक्नेछ।<br> (३) नेपालभित्र प्रयोग गर्ने गरी पैठारी भएको तर जाँचपास भइनसकेको कुनै वस्तु दुर्घटना वा प्राकृतिक विपद्मा परी वा आफ्नै प्रकृतिको कारणले नष्ट भएमा, परिमाण वा तौलमा कमी भएमा वा व्यापारिक रूपमा मूल्यहीन भएमा सोको प्रमाण सहित तोकिएको प्रक्रिया पूरा गरी तोकिएको समयावधिभित्र पैठारीकर्ताले निवेदन दिएमा सम्बन्धित भन्सार अधिकृतले महानिर्देशकको स्वीकृति लिई त्यस्तो क्षति वा घटी भएको वा व्यापारिक रूपमा मूल्यहीन भएको वस्तुको महसुल छुट दिन वा असुल भइसकेको भए त्यस्तो महसुल फिर्ता दिन सक्नेछ।<br> (४) उपदफा (३) बमोजिम नोक्सान भए जति वस्तु जुन उद्देश्यको लागि पैठारी भएको हो सो उद्देश्य पूरा नहुने तर रद्दी वा पत्रुको रूपमा वा अन्य कुनै वैकल्पिक उपयोगमा प्रयोग हुन सक्ने अवस्थाको भएमा भन्सार अधिकृतले सोही रूपमा त्यस्तो वस्तुको भन्सार मूल्य कायम गरी महसुल असुल गर्न सक्नेछ। </div><div class="content-paragraph"><span class="bold">२०. महसुल तथा जरिबाना बुझाउने दायित्वः</span> (१) कुनै वस्तु निकासी वा पैठारी गर्दा त्यस्तो वस्तुमा लाग्ने महसुल बुझाउने दायित्व सो वस्तु भन्सार कार्यालयमा निकासी वा पैठारीको लागि घोषणा गर्ने व्यक्तिको हुनेछ।<br> (२) यस ऐन बमोजिम निर्धारण भएको महसुल बापतको रकम घोषणाकर्ताले त्यस्तो महसुल निर्धारण भएको मितिले सात दिनभित्र बुझाउनु पर्नेछ। त्यस्तो अवधिभित्र महसुल नबुझाएमा महसुल निर्धारण भएको मितिदेखि नै लागू हुने गरी निर्धारित महसुलमा प्रतिदिन शून्य दशमलव शून्य चार दुई प्रतिशतको दरले ब्याज समेत गणना गरी असुल गरिनेछ र त्यसरी ब्याज तिर्नु पर्ने अवधि महसुल निर्धारण भएको मितिले तीस दिनभन्दा बढी हुने छैन।<br> (३) यस दफा बमोजिम बुझाउनु पर्ने महसुल, ब्याज वा यस ऐन बमोजिम लाग्ने जरिबाना सम्बन्धित व्यक्तिले त्यस्तो वस्तु घोषणा गरिएको कार्यालय, महसुल निर्धारण गर्ने कार्यालय वा सो प्रयोजनको लागि तोकिएको बैङ्कमा बुझाउनु पर्नेछ ।<br> (४) यस दफा बमोजिम निर्धारण भएको महसुल, ब्याज वा यस ऐन बमोजिम लागेको जरिबाना त्यसरी निर्धारण भएको मितिले तीस दिनभित्र दाखिला नगरेमा भन्सार अधिकृतले त्यस्तो वस्तु जफत गरी सो वस्तुको भन्सार सम्बन्धी प्रचलित कानून बमोजिम लिलाम बिक्रीबाट प्राप्त हुने रकमबाट असुल गर्न सक्नेछ। </div><div class="content-paragraph"><span class="bold">२१. महसुल बुझाई वस्तु लैजान सक्नेः</span> (१) दफा २० को उपदफा (१) बमोजिमको घोषणाकर्ताले निकासी वा पैठारी गर्दा महसुल लाग्ने वस्तुको महसुल बुझाएको प्रमाण पेस गरेपछि मात्र त्यस्तो वस्तु भन्सार कार्यालयबाट लैजान अनुमति दिइनेछ ।<br> (२) उपदफा (१) मा जुनसुकै कुरा लेखिएको भए तापनि महसुल नलाग्ने वस्तुको हकमा सोको जाँचपास भएको प्रमाण पेस गरेपछि र व्यक्तिगत प्रयोगको वस्तुको हकमा भन्सार अधिकृतले जाँच गरी वा गराई लैजाने अनुमति दिएपछि मात्र त्यस्तो वस्तु भन्सार कार्यालयबाट छुटाई लैजान सकिनेछ ।<br> (३) कुनै वस्तुको सम्बन्धमा सो वस्तुको धनीलाई यस ऐन बमोजिम जरिबाना वा थप महसुल लागेमा सो जरिबाना वा थप महसुल नतिरेसम्म निजले त्यस्तो वस्तु भन्सार कार्यालयबाट लैजान पाउने छैन।<br> (४) यस दफामा अन्यत्र जुनसुकै कुरा लेखिएको भए तापनि पाइपलाइनबाट पैठारी गरिने वस्तुको महसुल बुझाउने सम्बन्धी व्यवस्था तोकिए बमोजिम हुनेछ। </div><div class="content-paragraph"><span class="bold">२२. विलम्ब शुल्क लाग्नेः</span> (१) भन्सार कार्यालयले सञ्चालन वा व्यवस्थापन गरेको भन्सार वेयरहाउस, भन्सार कार्यालयको परिसर वा भन्सार क्षेत्रको कुनै स्थानमा राखिएको वस्तु तोकिए बमोजिमको अवधिभित्र जाँचपास गराई नलगेमा त्यस्तो वस्तुको धनीले तोकिए बमोजिमको विलम्ब शुल्क (डेमरेज) नेपाल सरकारलाई तिर्नु पर्नेछ।<br><span class="content-paragraph indent">तर वस्तुको मूल्याङ्कन वा वर्गीकरण गर्न द्विविधा भई वा भन्सार कार्यालयको अन्य कुनै कारणबाट जाँचपास हुन नसकेको अवधिको विलम्ब शुल्क (डेमरेज) लाग्ने छैन।</span><br> (२) उपदफा (१) मा जुनसुकै कुरा लेखिएको भए तापनि कुनै वस्तुमा लागेको विलम्ब शुल्क कुनै खास परिस्थिति वा अवस्था सिर्जना भएको कारणले मिनाहा दिनु पर्ने मनासिब कारण भएमा तोकिएको अधिकारीले तोकिए बमोजिम त्यस्तो विलम्ब शुल्क (डेमरेज) आंशिक वा पूर्णरूपले मिनाहा दिन सक्नेछ। </div><div class="content-paragraph"><span class="bold">२३. छुट भएको महसुल वा जरिबाना तिर्नु पर्नेः</span> (१) यस ऐन वा प्रचलित कानून बमोजिम कुनै व्यक्तिले भन्सार कार्यालयमा बुझाउनु पर्ने महसुल वा जरिबाना कुनै वस्तुको मूल्याङ्कन वा वर्गीकरण गर्दा वा गणितीय भूल वा अन्य कुनै कारणले छुट भएको कुरा पछिबाट देखिन आएमा वा विभागले कुनै छुट रकम असुल गर्न आदेश दिएकोमा भन्सार अधिकृतले त्यस्तो रकम पन्ध्र दिनभित्र बुझाउन सम्बन्धित व्यक्ति वा निजको भन्सार एजेण्टलाई लिखित जानकारी दिनु पर्नेछ । त्यस्तो जानकारी प्राप्त भएपछि सम्बन्धित व्यक्तिले छुट भएको रकम सो अवधिभित्रै सम्बन्धित भन्सार कार्यालयमा बुझाउनु पर्नेछ।<br> (२) उपदफा (१) बमोजिमको अवधिभित्र छुट भएको रकम नबुझाएमा अवधि नाघेको मितिदेखि निर्धारित महसुलमा प्रतिदिन शून्य दशमलव शून्य चार दुई प्रतिशतको दरले ब्याज समेत गणना गरी असुल गरिनेछ ।<br><span class="content-paragraph indent">तर छुट भएको रकम तोकिए बमोजिमको रकमभन्दा कम भएमा भन्सार अधिकृतले त्यस्तो रकम असुल नगर्न सक्नेछ।</span><br> (३) उपदफा (२) बमोजिमको ब्याज समेतको एकमुष्ट रकम सम्बन्धित व्यक्तिले त्यस्तो ब्याज लाग्न शुरु भएको मितिले तीस दिनभित्र बुझाउनु पर्नेछ ।<br> (४) उपदफा (३) बमोजिमको अवधिभित्र सम्बन्धित व्यक्तिले त्यस्तो रकम नतिरेमा भन्सार अधिकृतले निजको कारोबार रोक्का राखी सो भन्सार कार्यालय वा अन्य भन्सार कार्यालयमा रहेको निजको जुनसुकै वस्तु भन्सार सम्बन्धी प्रचलित कानून बमोजिम जफत तथा लिलाम बिक्री गरी वा गर्न लगाई सो रकम असुल गर्नेछ।<br> (५) उपदफा (४) बमोजिम लिलाम बिक्री गर्दा प्राप्त भएको रकमबाट समेत यस दफा बमोजिम असुल हुनु पर्ने रकम सम्बन्धित व्यक्तिबाट असुल हुन नसकेमा त्यसरी असुल हुन बाँकी रकम निजबाट सरकारी बाँकी सरह असुल गरिनेछ।<br> (६) उपदफा (४) बमोजिम लिलाम बिक्री गर्दा प्राप्त भएको रकम सम्बन्धित व्यक्तिले लिलाम बिक्री गरिएको दिनसम्म बुझाउनु पर्ने रकमभन्दा बढी भएमा बढी भए जति रकम निजलाई फिर्ता दिइनेछ। </div><div class="content-paragraph"><span class="bold">२४. महसुल वा जरिबाना फिर्ता दिनेः</span> (१) कुनै निकासीकर्ता वा पैठारीकर्ताले निकासी वा पैठारी गर्दा कानून बमोजिम लाग्नेभन्दा बढी भन्सार महसुल वा कृषि सुधार शुल्क बुझाएको रहेछ भने सम्बन्धित भन्सार कार्यालयले निजलाई त्यस्तो बढी भन्सार महसुल वा कृषि सुधार शुल्क तोकिए बमोजिम फिर्ता दिनु पर्नेछ ।<br> (२) उपदफा (१) मा जुनसुकै कुरा लेखिएको भए तापनि देहायको अवस्थामा त्यस्तो महसुल फिर्ता हुने छैनः-<br> (क) वस्तु छुटाएको साठी दिनभित्र त्यस्तो महसुल फिर्ता लिन सम्बन्धित भन्सार कार्यालयमा निवेदन नदिएमा, वा<br> (ख) फिर्ताको लागि दाबी गरिएको रकम पाँच सय रुपैयाँभन्दा कम भएमा ।<br> (३) भन्सार अधिकृतले असुल गरेको महसुल वा जरिबाना उपर प्रचलित कानून बमोजिम परेको पुनरावेदन उपर निर्णय हुँदा त्यसरी असुल भएको सबै वा केही महसुल वा जरिबाना नलाग्ने गरी निर्णय भएमा प्रचलित कानूनमा जुनसुकै कुरा लेखिएको भए तापनि सो निर्णय उपर थप पुनरावेदन नलाग्ने अवस्थामा वा अनुमति प्राप्त नहुने भनी सम्बन्धित अदालतबाट निर्णय भएपछि मात्र भन्सार अधिकृतले सम्बन्धित व्यक्तिलाई त्यस्तो महसुल वा जरिबाना फिर्ता दिनेछ। </div><div class="content-paragraph"><span class="bold">२५. महसुल निर्धारणको आधार मितिः</span> यस ऐन बमोजिम वस्तुको महसुल निर्धारण गर्दा त्यस्तो वस्तु जाँचपास गर्ने मितिमा कायम रहेको महसुल दर बमोजिम निर्धारण गर्नु पर्नेछ ।<br><span class="content-paragraph indent">तर कूटनीतिक सुविधा, महसुल सुविधा वा आंशिक वा पूर्ण महसुल छुटमा पैठारी भएको वस्तुको हकमा त्यस्तो वस्तुमा पछि महसुल बुझाउनु पर्ने अवस्था परेमा महसुल बुझाउने मितिमा कायम रहेको महसुल दर बमोजिम महसुल निर्धारण गरिनेछ।</span></div><div class="content-paragraph"><span class="bold">२६. अस्थायी निकासी गर्न दिइनेः</span> (१) कुनै वस्तुको कच्चापदार्थ प्रशोधन गर्न वा सोबाट कुनै वस्तु उत्पादन वा निर्माण गर्न वा कुनै वस्तु मर्मत गर्न वा अन्य कुनै उद्देश्यको लागि नगद धरौटी वा बैङ्क जमानत लिई तोकिए बमोजिम अस्थायी निकासी गर्न अनुमति दिइनेछ ।<br><span class="bold">स्पष्टीकरणः</span> यस दफाको प्रयोजनको लागि "अस्थायी निकासी" भन्नाले कुनै वस्तुको कच्चापदार्थ प्रशोधन गर्न वा सोबाट कुनै वस्तु उत्पादन वा निर्माण गर्न वा विदेशमा आयोजना गरिने मेला वा प्रदर्शनीमा प्रदर्शन गर्न वा मर्मत गर्न वा अन्य कुनै उद्देश्यको लागि तोकिएको सर्तको अधीनमा रही पुनः पैठारी गर्ने गरी कुनै वस्तु निकासी गर्ने कार्य सम्झनु पर्छ ।<br> (२) उपदफा (१) बमोजिम अस्थायी निकासी गरिएको वस्तु तोकिएको अवधिभित्र पुनः पैठारी गरेमा महसुल लाग्ने छैन।<br> (३) उपदफा (१) वा (२) मा जुनसुकै कुरा लेखिएको भए तापनि देहायका विषयमा देहाय बमोजिम हुनेछः-<br> (क) कुनै वस्तुको कच्चापदार्थ प्रशोधन गर्न वा सोबाट कुनै वस्तु उत्पादन वा निर्माण गर्नको लागि निकासी गरी सोबाट उत्पादित वा निर्मित वस्तु पैठारी गर्दा सो वस्तुको उत्पादन वा निर्माण गर्दा भएको मूल्य अभिवृद्धि र नेपालबाट उक्त कच्चापदार्थ उत्पादन वा निर्माण स्थलसम्म लैजाँदा र तयारी वस्तु भन्सार कार्यालयसम्म फिर्ता ल्याउँदा लागेको वा लाग्न सक्ने लागतको मूल्यमा मात्र महसुल लाग्ने,<br> (ख) कुनै सवारी साधनको चेसिस त्यस्तो सवारी साधन निर्माणको लागि विदेशमा लगी उक्त चेसिसमा सवारी साधन निर्माण गरी तोकिएको अवधिभित्र पुनः पैठारी गर्दा सो सवारी साधन निर्माण गर्दा लागेको चेसिस बाहेकको मूल्यमा महसुल लाग्ने,<br> (ग) नेपाल सरकार, परराष्ट्र मन्त्रालयको सिफारिसमा कूटनीतिक नियोगले कुनै वस्तु मर्मत गर्न निकासी गर्दा धरौटी वा बैङ्क जमानत नलिइने र त्यस्तो वस्तु मर्मत गरी पैठारी गर्दा महसुल नलाग्ने,<br> (घ) हवाईजहाज वा हेलिकोप्टरको इन्जिन सम्बन्धित वायुसेवा कम्पनीको जमानतमा तोकिएको अवधिभित्र मर्मत गरी फिर्ता ल्याउने सर्तमा निकासी गर्दा नगद धरौटी वा बैङ्क जमानत नलिइने तर मर्मत गरी पैठारी गर्दा त्यस्तो वस्तुको मर्मतमा लागेको लागतको मूल्यमा मात्र महसुल लाग्ने,<br> (ङ) खण्ड (घ) मा उल्लिखित वस्तु बाहेक अन्य वस्तु मर्मत वा अन्य कुनै कार्य गरी तोकिए बमोजिम फिर्ता ल्याउँदा, मर्मत वा अन्य कुनै कार्य गर्दा लागेको लागतमा मात्र महसुल लाग्ने,<br> (च) संयुक्त राष्ट्र सङ्घको अनुरोधमा शान्ति स्थापनार्थ खटिने नेपाली सेना, नेपाल प्रहरी वा सशस्त्र प्रहरी बल नेपालको प्रयोगको लागि सम्बन्धित मन्त्रालयको सिफारिसमा अस्थायी निकासी हुने आर्मर्ड पर्सनल क्यारियर, सवारी साधन, हातहतियार लगायतका वस्तु निकासी गर्दा धरौटी वा बैङ्क जमानत नलिइने र त्यसरी निकासी गरेको वस्तु पुनः पैठारी गर्दा महसुल नलाग्ने।<br> (४) उपदफा (१) बमोजिम लिइएको नगद धरौटी वा बैङ्क जमानत अस्थायी निकासी गरिएको वस्तु तोकिए बमोजिम पुनः पैठारी गरेपछि फिर्ता वा फुकुवा गरिनेछ।<br> (५) वस्तुको अस्थायी निकासी सम्बन्धी अन्य व्यवस्था तोकिए बमोजिम हुनेछ। </div><div class="document-subtitle">परिच्छेद-३</div><div class="document-subtitle">विविध</div><div class="content-paragraph"><span class="bold">२७. नियम बनाउने अधिकारः</span> यस ऐन कार्यान्वयनको लागि नेपाल सरकारले आवश्यक नियम बनाउन सक्नेछ। </div><div class="content-paragraph"><span class="bold">२८. भन्सार महसुल सम्बन्धी व्यवस्था यसै ऐन बमोजिम हुनेः</span> (१) प्रचलित कानूनमा जुनसुकै कुरा लेखिएको भए तापनि भन्सार महसुल सम्बन्धी व्यवस्था यसै ऐन बमोजिम हुनेछ।<br> (२) उपदफा (१) मा लेखिएको कुराले सालबसाली लागू हुने आर्थिक ऐनले महसुल लगाउने, निर्धारण गर्ने, बढाउने, घटाउने, छुट दिने वा मिनाहा दिने सम्बन्धी व्यवस्था गर्न बाधा पर्ने छैन। </div><div class="content-paragraph"><span class="bold">२९. द्विविधा हटाउन वा त्रुटि सच्याउन सक्नेः</span> अनुसूची- २, ३, ४, ५, ६ र ७ मा उल्लेख भएको वस्तु वा त्यस्तो वस्तुको शीर्षक वा उपशीर्षकमा फरक परी कार्यान्वयनमा द्विविधा भएमा वा त्यस्तो वस्तुको विवरण, शीर्षक वा उपशीर्षकमा कुनै त्रुटि फेला परेमा महानिर्देशकले व्याख्या गरी त्यस्तो द्विविधा हटाउन वा त्रुटि सच्याउन सक्नेछ। </div><div class="content-paragraph"><span class="bold">३०. संशोधन, खारेजी र बचाउः</span> (१) भन्सार ऐन, २०६४ को,-<br> (क) दफा २ को,-<br> (१) खण्ड (फ) मा रहेका “कानून बमोजिम” भन्ने शब्दहरुको सट्टा “भन्सार महसुल ऐन, २०८१ बमोजिम” भन्ने शब्दहरु राखिएका छन्।<br> (२) खण्ड (ष) झिकिएको छ।<br> (ख) दफा २२ को उपदफा (१) मा रहेका "प्रचलित आर्थिक ऐन अनुसारको उपशीर्षक बमोजिम" भन्ने शब्दहरूको सट्टा "भन्सार महसुल ऐन, २०८१ बमोजिम” भन्ने शब्दहरू राखिएका छन्।<br> (ग) दफा ५, ६, ७, ८, ९, ११, १२, ७२, ७३, ७४ र ७५ खारेज गरिएका छन् ।<br> (२) यो ऐन लागू हुनुअघि भन्सार महसुल लगाउने र असुल गर्ने सम्बन्धमा भन्सार सम्बन्धी प्रचलित कानून बमोजिम भए गरेका काम कारबाही यसै ऐन बमोजिम भए गरेको मानिनेछ । </div><div class="document-subtitle">अनुसूची-१</div><div class="content-paragraph text-center">(दफा ५ सँग सम्बन्धित)</div><div class="content-paragraph text-center bold">हार्मोनाइज्ड प्रणालीको व्याख्या सम्बन्धी सामान्य नियमहरू</div><div class="content-paragraph"> वस्तुको वर्गीकरण गर्दा देहायका सिद्धान्त बमोजिम गर्नु पर्नेछः </div><div class="content-paragraph bold">नियम १</div><div class="content-paragraph"> हार्मोनाइज्ड प्रणालीको परिच्छेद, भाग र उपभागका शीर्षक (टाइटल) वस्तुको सन्दर्भलाई बुझ्न सजिलो पार्नका लागि मात्र दिइएका हुन्; कानूनी प्रयोजनका लागि अन्यथा उल्लेख गरिएको अवस्थामा बाहेक शीर्षकका शब्द र सम्बन्धित परिच्छेद वा भागका द्रष्टव्य बमोजिम देहायमा उल्लिखित प्रावधान अनुसार वस्तुको वर्गीकरण गरिनेछ। </div><div class="content-paragraph bold">नियम २</div><div class="content-paragraph"> (क) कुनै शीर्षकमा रहेको वस्तुको प्रसङ्गले त्यस्तो वस्तु अपूर्ण वा अर्धतयारी अवस्थामा रहेको भए तापनि त्यस्तो वस्तुमा सोही प्रकृतिको पूर्ण वा तयारी वस्तुको आधारभूत विशेषता (गुण) रहेमा त्यस्तो वस्तुलाई सन्दर्भ वस्तुका रुपमा लिनु पर्नेछ। त्यस्ता पूर्ण वा तयारी वस्तु (यस नियम बमोजिम पूर्ण वा तयारी भनी वर्गीकरण गर्न सकिने) छुट्टा छुट्टै (अनएसेम्बल्ड) वा खोलखाल गरिएको (डिसएसेम्बल्ड) अवस्थामा रहेको भए तापनि सन्दर्भ वस्तुका रुपमा लिनु पर्नेछ ।<br> (ख) कुनै शीर्षकमा रहेको पदार्थ वा सारको प्रसङ्गले त्यस्ता पदार्थ वा सार वा अन्य पदार्थ वा सारसँगको मिश्रण वा योगलाई समेत सन्दर्भ वस्तुका रुपमा लिनु पर्नेछ। कुनै निश्चित पदार्थ वा सारबाट बनेको वस्तुको प्रसङ्गले त्यस्तो पदार्थ वा सारबाट पूर्ण वा आंशिक रुपमा बनेको वस्तुलाई समेत सन्दर्भ वस्तुका रुपमा लिनु पर्नेछ। एकभन्दा बढी पदार्थ वा सारबाट बनेको वस्तुको वर्गीकरण नियम ३ मा उल्लिखित सिद्धान्त बमोजिम हुनेछ। </div><div class="content-paragraph bold">नियम ३</div><div class="content-paragraph"> नियम २(ख) को प्रयोग वा अन्य कुनै कारणबाट वस्तुहरूलाई प्रथम दृष्टिमा (प्राइमा फेसी) दुई वा दुईभन्दा बढी शीर्षकमा वर्गीकरण गर्न सकिने देखिएमा देहाय बमोजिम वर्गीकरण गरिनेछः<br> (क) सामान्य विवरण दिने शीर्षक भन्दा व्यापक विवरण दिने शीर्षकलाई प्राथमिकता दिनु पर्नेछ । तथापि, दुई वा सो भन्दा बढी शीर्षकले मिश्रित वा समग्र (कम्पोजिट) वस्तु वा खुद्रा बिक्रीको समूह (सेट) मा रहेका वस्तुको पदार्थ वा सार आंशिकरुपमा मात्र उल्लेख गरेको अवस्थामा कुनै शीर्षकले तुलनात्मक रुपमा बढी वा यकिन विवरण उल्लेख गरे तापनि ती सबै शीर्षकलाई समान रुपमा विशिष्टीकृत मान्नु पर्नेछ ।<br> (ख) नियम ३(क) बमोजिम वर्गीकृत गर्न नसकिने विभिन्न पदार्थ वा अवयव (कम्पोनेन्ट) बाट निर्मित मिश्रित वा समग्र वस्तु र खुद्रा बिक्रीको समूह (सेट) मा राखिएका वस्तुलाई यी नियमका आधार (क्राइटेरिया) लागू हुने हदसम्म त्यस्ता पदार्थ वा अवयवमा आधारभूत विशेषता (गुण) रहेको मानी वस्तुको वर्गीकरण गरिनेछ ।<br> (ग) नियम ३(क) वा (ख) बमोजिम वस्तुहरुको वर्गीकरण गर्न नसकिने अवस्थामा समान महत्त्वकासाथ विचारयोग्य शीर्षकहरुमध्ये साङ्ख्यिक क्रममा अन्तिममा रहेको शीर्षक अन्तर्गत वर्गीकरण गरिनेछ । </div><div class="content-paragraph bold">नियम ४</div><div class="content-paragraph"> माथि उल्लिखित नियम बमोजिम वर्गीकरण गर्न नसकिने वस्तुहरूलाई उपयुक्तताको आधारमा समान प्रकृतिका (मिल्दाजुल्दा) वस्तुको शीर्षक अन्तर्गत वर्गीकरण गरिनेछ । </div><div class="content-paragraph bold">नियम ५</div><div class="content-paragraph"> देहायका वस्तुहरुका सम्बन्धमा देहायको व्यवस्था लागू हुनेछः<br> (क) लामो अवधिसम्म प्रयोगमा रहने क्यामरा, वाद्ययन्त्र, बन्दुक, रेखाचित्र सम्बन्धी औजार र कण्ठहार (नेकलेस) का खोल र त्यस्तो वस्तु राख्न मिल्ने गरी विशेषरुपमा तयार गरिएका सामग्री तथा त्यस्तै डिब्बा (कन्टेनर) सामान्यतयाः बिक्री हुने त्यस्तै प्रकारका वस्तुसँगै वर्गीकरण गरिनेछ। तर आधारभूत रुपमै समग्ररुप ग्रहण गर्ने कन्टेनरको हकमा यो नियम लागू हुने छैन।<br> (ख) प्याकिङ्ग अवस्थामा रहेका वस्तुसँग रहेका प्याकिङ्ग सामग्री वा डिब्बा (कन्टेनर) सामान्यतः प्याकिङ्ग गर्नका लागि प्रयोग हुने प्रकृतिका रहेछन् भने नियम ५(क) मा उल्लिखित व्यवस्थाको अधीनमा रही प्याकिङ्गमा रहेका त्यस्ता वस्तुसँगै वर्गीकरण गरिनेछ। तर त्यस्ता प्याकिङ्ग सामग्री वा डिब्बा पटक पटक प्रयोग गर्न सकिने प्रकृतिका भएमा यो व्यवस्था लागू हुने छैन। </div><div class="content-paragraph bold">नियम ६</div><div class="content-paragraph"> कुनै शीर्षकको उपशीर्षकमा रहेका वस्तुहरुको वर्गीकरण समान तहका उपशीर्षक मात्र तुलनायोग्य हुन्छन् भन्ने मान्यताका आधारमा उपशीर्षकमा रहेका पदावली (टर्मस्) र नियममा आवश्यक हेरफेर सहित उल्लेख भएका सम्बन्धित उपशीर्षकको द्रष्टव्य बमोजिम गरिनेछ। विषय वा प्रसङ्गले अर्को अर्थ लाग्ने अवस्थामा बाहेक यी नियमको प्रयोजनका लागि सम्बन्धित परिच्छेद र भागका द्रष्टव्य लागू हुनेछन्। सन्दर्भले अन्यथा निर्दिष्ट गरेकोमा बाहेक यस नियमको प्रयोजनको लागि सम्बन्धित परिच्छेद तथा भागका द्रष्टव्य पनि लागू हुनेछन्। </div><div class="document-subtitle">अनुसूची-२</div><div class="content-paragraph text-center">(दफा ६ को उपदफा (१) सँग सम्बन्धित)</div><div class="document-title">निकासी भन्सार महसुल दर</div><div class="table-container"><table class="table-export-duty"><thead><tr><th>शीर्षक</th><th>उपशीर्षक</th><th>वस्तुको विवरण</th><th>निकासी भन्सार महसुल दर</th></tr></thead><tbody><tr><td class="text-center">१</td><td class="text-center">२</td><td class="text-center">३</td><td class="text-center">४</td></tr><tr><td>१०.०१</td><td>&nbsp;</td><td>गहुँ र मेसलिन ।</td><td>&nbsp;</td></tr><tr><td>&nbsp;</td><td>&nbsp;</td><td>-दुरुम गहुँः</td><td>&nbsp;</td></tr><tr><td>&nbsp;</td><td>१००१.११.००</td><td>--बिउ</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१००१.१९.००</td><td>--अन्य</td><td class="text-right">प्रति कि.ग्रा. रु.१। -</td></tr><tr><td>&nbsp;</td><td>&nbsp;</td><td>- अन्यः</td><td>&nbsp;</td></tr><tr><td>&nbsp;</td><td>१००१.९१.००</td><td>--बिउ</td><td class="text-right">प्रति कि.ग्रा. रु.१। -</td></tr><tr><td>&nbsp;</td><td>१००१.९९.००</td><td>--अन्य</td><td class="text-right">प्रति कि.ग्रा. रु.१।-</td></tr><tr><td>१०.०५</td><td>&nbsp;</td><td>मकै।</td><td>&nbsp;</td></tr><tr><td>&nbsp;</td><td>१००५.१०.००</td><td>- बिउ</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१००५.९०.००</td><td>|-अन्य</td><td class="text-right">प्रति कि.ग्रा. रु.१।-</td></tr><tr><td>१०.०६</td><td>&nbsp;</td><td>धान।</td><td>&nbsp;</td></tr><tr><td>&nbsp;</td><td>&nbsp;</td><td>- धानः</td><td>&nbsp;</td></tr><tr><td>&nbsp;</td><td>१००६.१०.१०</td><td>---बिउ</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१००६.१०.९०</td><td>---अन्य</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१००६.२०.००</td><td>-भुस हटाएको (खैरो) चामल</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१००६.३०.००</td><td>-आंशिक वा पूर्णरूपमा मिलमा कुटेको चामल, पालिस लगाएको वा चम्किलो पारेको वा नपारेको</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१००६.४०.००</td><td>- कनिका</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>&nbsp;</td><td>- अन्यः</td><td>&nbsp;</td></tr><tr><td>&nbsp;</td><td>१२११.९०.१०</td><td>--- यार्चागुम्बा</td><td class="text-right">प्रति कि.ग्रा. रु.५०००।-</td></tr><tr><td>&nbsp;</td><td>१२११.९०.९०</td><td>---अन्य</td><td class="text-right">प्रति कि.ग्रा. रु.१।-</td></tr><tr><td>१४.०४</td><td>&nbsp;</td><td>अन्यत्र उल्लेख वा समावेश नभएका वनस्पति उत्पादनहरू ।</td><td>&nbsp;</td></tr><tr><td>&nbsp;</td><td>१४०४.९०.१०</td><td>---अर्धतयारी खयर कत्था (कत्था रस)</td><td class="text-right">प्रति कि.ग्रा. रु.७। -</td></tr><tr><td>&nbsp;</td><td>१४०४.९०.२०</td><td>--- खयर कत्था</td><td class="text-right">प्रति कि.ग्रा. रु.५।-</td></tr><tr><td>&nbsp;</td><td>१४०४.९०.५०</td><td>--- रुद्राक्षका दानाहरू</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१४०४.९०.६०</td><td>---अर्गेलीको बोक्रा</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>१४०४.९०.७०</td><td>---रिष्ठ्ठा (सोपनट)</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>&nbsp;</td><td>---अन्यः</td><td>&nbsp;</td></tr><tr><td>&nbsp;</td><td>१४०४.९०.९९</td><td>----अन्य</td><td class="text-right">प्रति कि.ग्रा. रु.५।-</td></tr><tr><td>२१.०६</td><td>&nbsp;</td><td>अन्यत्र उल्लेख वा समावेश नभएका खाद्य परिकारहरू ।</td><td>&nbsp;</td></tr><tr><td>&nbsp;</td><td>&nbsp;</td><td>- अन्यः</td><td>&nbsp;</td></tr><tr><td>&nbsp;</td><td>२१०६.९०.२०</td><td>---सुर्ती रहित पान मसला</td><td class="text-right">प्रति कि.ग्रा. रु.४०।-</td></tr><tr><td>&nbsp;</td><td>२१०६.९०.६०</td><td>---सुर्ती रहित सुगन्धित सुपारी</td><td class="text-right">प्रति कि.ग्रा. रु.२५। -</td></tr><tr><td>२३.०४</td><td>२३०४.००.००</td><td>भटमासको तेल निकाल्दा प्राप्त हुने पिना र अन्य ठोस अवशेष, पिँधेको वा नपिँधेको वा गुटिकाको रूपमा भएको वा नभएको।</td><td class="text-right">प्रति कि.ग्रा. रु.५०।-</td></tr><tr><td>२३.०५</td><td>२३०५.००.००</td><td>बदाम (मुमफली) को तेल निकाल्दा प्राप्त हुने, पिँधेको वा नपिँधेको, गुटिकाको रूपमा भएको वा नभएको पिना र अन्य ठोस अवशेष ।</td><td class="text-right">प्रति कि.ग्रा. रु.५०।-</td></tr><tr><td>२३.०६</td><td>&nbsp;</td><td>वानस्पतिक वा सूक्ष्म जैविक (माइक्रोबियल) बोसो वा तेल निकाल्दा प्राप्त हुने शीर्षक २३.०४ वा २३.०५ मा परेको बाहेक पिँधेको वा नपिँधेको, गुटिकाको रूपमा भएको वा नभएको पिना र अन्य ठोस अवशेष ।</td><td>&nbsp;</td></tr><tr><td>&nbsp;</td><td>२३०६.२०.००</td><td>- आलसको बियाँको</td><td class="text-right">प्रति कि.ग्रा. रु.१।-</td></tr><tr><td>&nbsp;</td><td>&nbsp;</td><td>-तोरी (रेप वा कोल्जा) दानाहरूकोः</td><td>&nbsp;</td></tr><tr><td>&nbsp;</td><td>२३०६.४१.००</td><td>--इरुसिक अम्ल न्यून भएका तोरी (रेप वा कोल्जा) का दानाहरूको</td><td class="text-right">प्रति कि.ग्रा. रु.५०।-</td></tr><tr><td>&nbsp;</td><td>२३०६.९०.००</td><td>- अन्य</td><td class="text-right">प्रति कि.ग्रा. रु.१।-</td></tr><tr><td>२४.०३</td><td>&nbsp;</td><td>अन्य निर्मित (म्यानुफ्याक्चर्ड) सुर्ती र निर्मित (म्यानुफ्याक्चर्ड) सुर्तीका प्रतिस्थापकहरू; “समरुपी (होमाजिनाइज्ड)" वा “पुनर्निर्मित (रिकन्स्टिचूएटेड)” सुर्ती; सुर्तीको सार र सत्त्वहरू ।</td><td>&nbsp;</td></tr><tr><td>&nbsp;</td><td>&nbsp;</td><td>- अन्यः</td><td>&nbsp;</td></tr><tr><td>&nbsp;</td><td>२४०३.९९.१०</td><td>---जर्दा, खैनी, नस (स्नफ), गुट्खा र यस्तै सुर्ती मिश्रित तयारी वस्तुहरू</td><td class="text-right">प्रति कि.ग्रा. रु.५०।-</td></tr><tr><td>&nbsp;</td><td>&nbsp;</td><td>---अन्यः</td><td>&nbsp;</td></tr><tr><td>&nbsp;</td><td>२४०३.९९.९१</td><td>----हुक्का फ्लेवर</td><td class="text-right">प्रति कि.ग्रा. रु.५०।-</td></tr><tr><td>&nbsp;</td><td>२४०३.९९.९९</td><td>----अन्य</td><td class="text-right">प्रति कि.ग्रा. रु.५०।-</td></tr><tr><td>२५.०५</td><td>&nbsp;</td><td>भाग २६ को धातुयुक्त (मेटलबियरिङ्ग) बालुवा बाहेक रङ्गीन वा रङ्गहीन सबै प्रकारको प्राकृतिक बालुवा ।</td><td>&nbsp;</td></tr><tr><td>&nbsp;</td><td>२५०५.१०.००</td><td>- सिलिका बालुवा र क्वार्ज (स्फटिक) बालुवा</td><td class="text-right">प्र.घ.मि. रु.१,२००।-</td></tr><tr><td>&nbsp;</td><td>२५०५.९०.००</td><td>-अन्य बालुवा</td><td class="text-right">प्र.घ.मि. रु.१,२००।-</td></tr><tr><td>२५.१४</td><td>२५१४.००.००</td><td>करौतीले वा अन्य तरिकाले ढिक्का वा पाताका रूपमा आयताकार (वर्गाकार समेत) स्वरूपमा मोटामोटी छाँटिएको वा नछाँटिएको वा केवल काटिएको वा नकाटिएको स्लेट।</td><td class="text-right">प्र.घ.मि. रु.१,२००।-</td></tr><tr><td>२५.१६</td><td>&nbsp;</td><td>करौतीले वा अन्य तरिकाले ढिक्का वा पाताको रूपमा आयताकार (वर्गाकार समेत) स्वरूपमा मोटामोटी छाँटिएको वा नछाँटिएको वा केवल काटिएको वा नकाटिएको ग्रेनाइट, पर्फाइरी, बेसाल्ट, बलौटे ढुङ्गा र स्मारक वा भवन बनाउने अन्य ढुङ्गा ।</td><td>&nbsp;</td></tr><tr><td>&nbsp;</td><td>&nbsp;</td><td>-बलौट ढुङ्गाः</td><td>&nbsp;</td></tr><tr><td>&nbsp;</td><td>२५१६.२०.१०</td><td>---टुक्र्याइएका वा नटुक्र्याइएका गिट्टी र बाटुलिएका ढुङ्गाहरू (पेवल्स), २.५ इन्चसम्मका</td><td class="text-right">प्र.घ.मि. रु.६००।-</td></tr><tr><td>&nbsp;</td><td>२५१६.२०.२०</td><td>---टुक्र्याइएका वा नटुक्र्याइएका २.५ इन्चभन्दा बढीका ढुङ्गाहरू</td><td class="text-right