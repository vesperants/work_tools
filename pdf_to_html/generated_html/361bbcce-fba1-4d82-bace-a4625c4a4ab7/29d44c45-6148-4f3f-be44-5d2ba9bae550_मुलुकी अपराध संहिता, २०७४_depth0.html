<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मुलुकी अपराध संहिता, २०७४.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .section-title { font-size: 16px; font-weight: 700; margin: 25px 0 10px; text-align: center; } .section-subtitle { font-size: 14px; font-weight: 600; margin: 5px 0; text-align: center; } .list-item-num { margin-left: 20px; text-align: justify; text-indent: -20px; /* For hanging indent */ } .list-item-alpha { margin-left: 40px; /* Further indent for nested list */ text-align: justify; text-indent: -20px; /* For hanging indent */ } .numbered-list-item { margin-bottom: 5px; line-height: 1.6; display: flex; justify-content: space-between; align-items: baseline; } .numbered-list-item .item-content { flex-grow: 1; text-align: left; } .numbered-list-item .item-date { white-space: nowrap; /* Prevent date from wrapping */ margin-left: 10px; text-align: right; } .footnote { font-size: 11px; margin-top: 10px; margin-left: 10px; text-align: left; display: block; line-height: 1.3; } /* Specific styles to handle list items that are not bolded in Nepali docs */ .list-normal-indent { margin-left: 20px; /* For 1., 2. level */ text-align: justify; text-indent: -20px; margin-top: 5px; margin-bottom: 5px; } .list-alpha-indent { margin-left: 40px; /* For (क), (ख) level */ text-align: justify; text-indent: -20px; margin-top: 5px; margin-bottom: 5px; } .list-num-alpha-indent { margin-left: 60px; /* For (१), (२) level within (क) etc */ text-align: justify; text-indent: -20px; margin-top: 5px; margin-bottom: 5px; } .list-alpha-alpha-indent { /* For nested alpha within alpha */ margin-left: 60px; text-align: justify; text-indent: -20px; margin-top: 5px; margin-bottom: 5px; } .no-indent { text-indent: 0; } .bold-heading-no-indent { font-weight: 600; text-align: justify; text-indent: 0; margin-top: 15px; margin-bottom: 5px; } </style></head><body><div class="header-section"><div class="document-title">मुलुकी अपराध संहिता, २०७४</div></div><div class="content-paragraph text-right"> प्रमाणीकरण र प्रकाशन मिति </div><div class="content-paragraph text-right"> २०७४।६।३० </div><div class="content-paragraph text-left"> संशोधन गर्ने ऐन </div><div class="numbered-list-item"><span class="item-content">१. मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५</span><span class="item-date">२०७६।०१।०२</span></div><div class="numbered-list-item"><span class="item-content">२. फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९</span><span class="item-date">२०७९।३।३१</span></div><div class="numbered-list-item"><span class="item-content">३. यौन हिंसा विरुद्धका केही ऐनलाई संशोधन गर्ने ऐन, २०७९</span><span class="item-date">२०७९।३।३१</span></div><div class="numbered-list-item"><span class="item-content">४. मुलुकी संहिता सम्बन्धी केही नेपाल ऐनलाई संशोधन गर्ने ऐन, २०८०</span><span class="item-date">२०८०।०४।१२</span></div><div class="content-paragraph text-center"> संवत् २०७४ सालको ऐन नं. ३६ </div><div class="content-paragraph"><span class="bold">प्रस्तावनाः</span> मुलुकुमा कानून तथा व्यवस्था कायम गरी सर्वसाधारणको नैतिकता, शिष्टाचार, सदाचार, सुविधा, आर्थिक हित कायम राख्न, विभिन्न धार्मिक तथा साँस्कृतिक समुदाय बीचको सुसम्बन्ध तथा शान्ति कायम गर्न, फौजदारी कसूर निवारण र नियन्त्रण गर्न र तत्सम्बन्धी प्रचलित कानूनलाई संशोधन र एकीकरण गरी समयानुकूल फौजदारी कसूर सम्बन्धी संहिताको व्यवस्था गर्न वाञ्छनीय भएकोले, </div><div class="content-paragraph"> नेपालको संविधानको धारा २९६ को उपधारा (१) बमोजिमको व्यवस्थापिका–संसदले यो ऐन बनाएको छ। </div><div class="section-title">भाग – १</div><div class="section-subtitle">सामान्य प्रावधानहरू</div><div class="section-subtitle">परिच्छेद –१</div><div class="section-subtitle">प्रारम्भिक</div><div class="list-normal-indent"><span class="bold">१. संक्षिप्त नाम र प्रारम्भः</span> (१) यस ऐनको नाम “मुलुकी अपराध संहिता, २०७४” रहेकोछ। </div><div class="list-normal-indent"> (२) यो संहिता संवत् २०७५ साल भदौ १ गतेदेखि प्रारम्भ हुनेछ। </div><div class="list-normal-indent"><span class="bold">२. संहिताको बहिर्देशीय प्रयोगः</span> (१) कसैले नेपाल बाहिर देहायको कुनै कसूर गरेमा निजलाई नेपालभित्र नै त्यस्तो कसूर गरे सरह यस संहिता बमोजिम सजाय हुनेछः– </div><div class="list-alpha-indent"> (क) दफा ५४ बाहेक भाग २ को परिच्छेद १ अन्तर्गतको कसूर, </div><div class="list-alpha-indent"> (ख) नेपालबाट कुनै व्यक्तिलाई अपहरण गरी भाग २ परिच्छेद १७ अन्तर्गत गरेको कसूर, </div><div class="list-alpha-indent"> (ग) दफा १६७, २७६ र २७९ अन्तर्गतको कसूर, </div><div class="list-alpha-indent"> (घ) नेपालभित्र चलनचल्तीमा ल्याउने वा पैठारी गर्ने उद्देश्यले गरेको भाग २ परिच्छेद २२ र २३ अन्तर्गतका कसूर, </div><div class="list-alpha-indent"> (ङ) नेपाल सरकार, प्रदेश सरकार वा स्थानीय तह वा नेपाल सरकार, प्रदेश सरकार वा स्थानीय तहको पूर्ण वा अधिकांश स्वामित्व वा नियन्त्रणमा रहेको कुनै सङ्गठित संस्थाको कुनै पदीय हैसियतमा कार्य सम्पादन गर्दा गरेको यस ऐन अन्तर्गतको कसूर। </div><div class="list-normal-indent"> (२) कसैले नेपालमा दर्ता भएको वायुयान वा जलयानभित्र यस ऐन अन्तर्गतको कुनै कसूर नेपाल बाहिर रहँदाका बखत गरेमा निजलाई नेपालभित्र नै त्यस्तो कसूर गरे सरह यस ऐन बमोजिम सजाय हुनेछ। </div><div class="list-normal-indent"> (३) कुनै नेपाली नागरिक वा अन्य कसैले नेपाल बाहिर कुनै नेपाली नागरिक विरुद्ध देहायको कुनै कसूर गरेमा निजलाई नेपालभित्र नै त्यस्तो कसूर गरे सरह यस ऐन बमोजिम सजाय हुनेछः– </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-alpha-indent"> (क) ज्यान लिएको वा ज्यान लिने उद्योग, दुरुत्साहन वा षड्यन्त्र गरेको कसूर, </div><div class="list-alpha-indent"> (ख) असहाय व्यक्तिलाई परित्याग गरेको कसूर, </div><div class="list-alpha-indent"> (ग) अङ्गभङ्ग गरेको कसूर, </div><div class="list-alpha-indent"> (ग१) दफा १९२क. बमोजिमको कसूर, </div><div class="list-alpha-indent"> (घ) अपहरण, शरीर बन्धक वा गैरकानूनी थुनामा राखेको कसूर, </div><div class="list-alpha-indent"> (ङ)) जबर्जस्ती करणी वा हाडनाता करणी गरेको कसूर, </div><div class="list-alpha-indent"> (च) नेपाल सरकार, प्रदेश सरकार वा स्थानीय तहको वा नेपाल सरकार, प्रदेश सरकार वा स्थानीय तहको पूर्ण वा अधिकांश स्वामित्व वा नियन्त्रण भएको सङ्गठित संस्था विरुद्ध आपराधिक उपद्रव, आपराधिक लाभ, आपराधिक विश्वासघात, कीर्ते, चोरी, ठगी, डाँका वा सम्पत्तिको आपराधिक उपयोग गरेको कसूर, </div><div class="list-alpha-indent"> (छ) दफा १५८ अन्तर्गतको कसूर, </div><div class="list-alpha-indent"> (ज) भाग २ परिच्छेद ११ अन्तर्गतका विवाह सम्बन्धी कसूर, </div><div class="list-alpha-indent"> (झ) नेपालभित्र पैठारी गर्ने उद्देश्यले खाद्य पदार्थ वा औषधिमा मिसावट गरेको कसूर, </div><div class="list-alpha-indent"> (ञ) दफा २३१, २३२ र २३३ अन्तर्गतका इलाज सम्बन्धी कसूर, </div><div class="list-alpha-indent"> (ट) भाग ३ को परिच्छेद २ अन्तर्गतको कसूर। </div><div class="list-normal-indent"><span class="bold">३. परिभाषाः</span> विषय वा प्रसङ्गले अर्को अर्थ नलागेमा यस ऐनमा,– </div><div class="list-alpha-indent"> (क) “अदालत” भन्नाले सर्वोच्च अदालत, उच्च अदालत वा जिल्ला अदालत सम्झनु पर्छ र सो शब्दले कुनै खास किसिमका फौजदारी मुद्दाको कारबाही र किनारा गर्न कानून बमोजिम अधिकारप्राप्त अदालत, अन्य न्यायिक निकाय वा अधिकारी समेतलाई जनाउँछ। </div><div class="footnote"> फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९ द्वारा थपिएको। </div><div class="list-alpha-indent"> (ख) “आश्रय दिने” भन्नाले कुनै व्यक्तिलाई खान, पिउन, बस्न, नगदी, जिन्सी, लत्ता कपडा, हातहतियार वा सवारीको साधन दिने वा पक्राउबाट बच्न वा अन्य सहायता दिने काम सम्झनुपर्छ। </div><div class="list-alpha-indent"> (ग) “कसूर” भन्नाले यस संहिता वा कानून बमोजिम सजाय हुने काम सम्झनु पर्छ। </div><div class="list-alpha-indent"> (घ) “कानून” भन्नाले तत्काल प्रचलित कानून सम्झनुपर्छ। </div><div class="list-alpha-indent"> (ङ) “काम” भन्नाले कामहरुको समूह सम्झनु पर्छ र सो शब्दले कानून बमोजिम गर्नु पर्नेमा नगरेको वा गर्न नहुनेमा गरेको काम समेतलाई जनाउँछ। </div><div class="list-alpha-indent"> (च) “गम्भीर कसूर” भन्नाले तीन वर्षभन्दा बढी दश वर्षसम्म कैद सजाय हुने कसूर सम्झनुपर्छ। </div><div class="list-alpha-indent"> (छ) “जघन्य कसूर” भन्नाले जन्मकैद वा दश वर्षभन्दा बढी कैद सजाय हुने कसूर सम्झनुपर्छ। </div><div class="list-alpha-indent"> (ज) “ज्यान” भन्नाले मानिसको ज्यान सम्झनुपर्छ। </div><div class="list-alpha-indent"> (झ) “न्यायाधीश” भन्नाले मुद्दाको कारबाही, सुनुवाई र किनारा गर्ने अदालतको अधिकारी सम्झनु पर्छ र सो शब्दले कुनै खास किसिमका फौजदारी मुद्दाको कारबाही, सुनुवाई र किनारा गर्ने अधिकारप्राप्त अधिकारी समेतलाई जनाउँछ। </div><div class="list-alpha-indent"> (ञ) “राष्ट्रसेवक” भन्नाले देहायको कुनै व्यक्ति सम्झनुपर्छः– </div><div class="list-num-alpha-indent"> (१) संविधान वा अन्य कानून बमोजिम सार्वजनिक जवाफदेहीको पदमा निर्वाचित, मनोनीत वा नियुक्त भएको व्यक्ति, </div><div class="list-num-alpha-indent"> (२) कानून वा करार बमोजिम नेपाल सरकार वा प्रदेश सरकारको सेवामा वा अन्य कुनै सरकारी सेवामा नियुक्त भएको व्यक्ति, </div><div class="list-num-alpha-indent"> (३) स्थानीय तह वा जिल्ला समन्वय समितिको कुनै पद वा सेवामा निर्वाचित, मनोनीत वा नियुक्त भएको व्यक्ति, </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-num-alpha-indent"> (४) नेपाल सरकार, प्रदेश सरकार वा स्थानीय तहकोेे पूर्ण वा अधिकांश स्वामित्व वा नियन्त्रण भएको सङ्गठित संस्थाका पदाधिकारी वा त्यस्तो संस्थाको सेवामा नियुक्त भएको व्यक्ति, वा </div><div class="list-num-alpha-indent"> (५) सार्वजनिक जवाफदेही भएको पदमा अन्य कुनै किसिमले नियुक्त भएको वा बहाल रहेको व्यक्ति। </div><div class="list-normal-indent"> (ट) “स्थानीय तह” भन्नाले गाउँपालिका वा नगरपालिका सम्झनुपर्छ। </div><div class="list-normal-indent"> (ठ) “सङ्गठित संस्था” भन्नाले कुनै कानून बमोजिम स्थापित वा कानून बमोजिम दर्ता भएको संस्था सम्झनुपर्छ। </div><div class="list-normal-indent"> (ड) “संविधान” भन्नाले नेपालको संविधान सम्झनुपर्छ। </div><div class="list-normal-indent"> (ढ) “सार्वजनिक लिखित” भन्नाले देहायको कुनै लिखित सम्झनुपर्छः– </div><div class="list-num-alpha-indent"> (१) विधायिकाबाट पारित भएको लिखित, </div><div class="list-num-alpha-indent"> (२) संविधान बमोजिम राष्ट्रपतिबाट भएको औपचारिक कार्यको अभिलेखको रुपमा रहेको लिखित, </div><div class="list-num-alpha-indent"> (२क) संविधान बमोजिम प्रदेश प्रमुखबाट भएको औपचारिक कार्यको अभिलेखको रुपमा रहेको लिखित, </div><div class="list-num-alpha-indent"> (३) नेपाल सरकार, प्रदेश सरकार वा स्थानीय तह वा नेपाल सरकार, प्रदेश सरकार वा स्थानीय तह अन्तर्गतका कार्यालय वा संवैधानिक निकाय वा पदाधिकारी, अदालत वा ऐन वा आदेशद्वारा स्थापित संस्था, नेपाल सरकारको पूर्ण वा अधिकांश स्वामित्व वा नियन्त्रणमा रहेको सङ्गठित संस्थाको कार्यालयले जारी गरेको वा त्यस्ता कार्यालयमा अभिलेखको रुपमा रहने किताब, श्रेस्ता वा अन्य कुनै लिखित, </div><div class="list-num-alpha-indent"> (३क) सङ्घीय, प्रदेश वा स्थानीय कानून बमोजिम जारी भएको कुनै लिखित, </div><div class="list-num-alpha-indent"> (४) अदालतबाट भएको फैसला, निर्णय वा आदेश। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप। </div><div class="list-normal-indent"><span class="bold">४. सामान्य रुपमा लागू हुने सिद्धान्त र व्यवस्थाहरूः</span> यस संहिताको भाग १ को परिच्छेद– २, ३, ४ र ५ बमोजिमका सिद्धान्त र व्यवस्थाहरू यस संहिता र अन्य ऐन अन्तर्गतका कसूरका सम्बन्धमा सामान्यतः लागू हुनेछन्। </div><div class="list-normal-indent"><span class="bold">५. विशेष ऐनको व्यवस्था लागू हुनेः</span> कुनै खास कामलाई कुनै विशेष ऐनद्वारा छुट्टै कसूर मानी सजाय गर्ने व्यवस्था भएको रहेछ भने त्यस्तो कसूरका सम्बन्धमा सोही ऐन लागू हुनेछ। </div><div class="section-subtitle">परिच्छेद –२</div><div class="section-title">फौजदारी न्यायका सामान्य सिद्धान्तहरू</div><div class="list-normal-indent"><span class="bold">६. कानून बमोजिमको काम कसूर नहुनेः</span> कानून बमोजिम गर्नु पर्ने वा कानूनले क्षम्य मानेको कामलाई कसूर मानिने छैन। </div><div class="list-normal-indent"><span class="bold">७. कानून बमोजिम बाहेक सजाय नहुनेः</span> कानूनले सजाय नहुने कुनै काम गरे बापत कुनै व्यक्ति सजायको भागी हुने छैन र कुनै पनि व्यक्तिलाई कसूर गर्दाको अवस्थामा कानूनमा तोकिएभन्दा बढी सजाय हुनेछैन। </div><div class="list-normal-indent"><span class="bold">८. तथ्यको भ्रममा परी गरेको काम कसूर नहुनेः</span> तथ्यको भ्रममा परी कानून बमोजिम गर्नु पर्ने वा क्षम्य मानिएको विश्वास गरी असल नियतले गरेको कुनै काम कसूर मानिने छैन। </div><div class="content-paragraph"> तर कानूनको अनभिज्ञतामा गरेको काम क्षम्य हुनेछैन। </div><div class="list-normal-indent"><span class="bold">९. एउटै कसूरमा दोहोरो सजाय नहुनेः</span> कुनै व्यक्ति विरुद्ध अदालतमा एकै कसूरमा एक पटकभन्दा बढी मुद्दा चलाइने र सजाय गरिनेछैन। </div><div class="list-normal-indent"><span class="bold">१०. स्वच्छ सुनुवाईबाट बञ्चित नहुनेः</span> कुनै व्यक्ति सक्षम अदालत वा न्यायिक निकायबाट हुने कारबाहीमा स्वच्छ सुनुवाईबाट बञ्चित हुनेछैन। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"><span class="bold">११. आफ्नो विरुद्ध साक्षी हुनु कर नलाग्नेः</span> कुनै कसूरको अभियोग लागेको व्यक्तिलाई आफ्नो विरुद्ध साक्षी हुनु कर लाग्नेछैन। </div><div class="list-normal-indent"><span class="bold">१२. कसूर प्रमाणित नभएसम्म कसूरदार नमानिनेः</span> कुनै कसूरको अभियोग लागेको व्यक्तिलाई त्यस्तो कसूर गरेको प्रमाणित नभएसम्म कसूरदार मानिनेछैन। </div><div class="list-normal-indent"><span class="bold">१३. बालबालिकाले गरेको काम कसूर नहुनेः</span> दश वर्ष उमेर नपुगेको बालबालिकाले गरेको कुनै काम कसूर मानिनेछैन। </div><div class="list-normal-indent"><span class="bold">१४. होस ठेगानमा नरहेको व्यक्तिले गरेको काम कसूर नमानिनेः</span> कुनै काम गर्दाका बखत मानसिक अस्वस्थताको कारणले त्यस्तो कामको प्रकृति, गुण, दोष वा परिणाम बुझ्न नसक्ने गरी होस ठेगानमा नरहेको व्यक्तिले गरेको काम कसूर मानिनेछैन। </div><div class="list-normal-indent"><span class="bold">१५. मञ्जुरी लिई गरेको काम कसूर नहुनेः</span> ज्यान लिने वा अङ्गभङ्ग गर्ने नियतले वा ज्यान जान वा अङ्गभङ्ग हुनु सक्छ भन्ने थाहा भई गरेकोमा बाहेक कसैले अठार वर्ष माथिको कुनै व्यक्तिको मञ्जुरी लिई गरेको कुनै कामबाट त्यस्तो मञ्जुरी दिने व्यक्तिलाई कुनै क्षति पुग्न गएमा सो काम कसूर मानिनेछैन। </div><div class="list-normal-indent"><span class="bold">१६. भलाईका लागि मञ्जुरी लिई गरेको काम कसूर नहुनेः</span> कसैले कुनै व्यक्तिको भलाईका लागि निजको मञ्जुरी लिई असल नियतले होसियारी साथ गरेको कुनै कामबाट त्यस्तो मञ्जुरी दिने व्यक्तिलाई क्षति पुग्न गएमा त्यस्तो काम कसूर मानिनेछैन। </div><div class="list-normal-indent"><span class="bold">१७. भलाईका लागि संरक्षकको मञ्जुरी लिई गरेको काम कसूर नहुनेः</span> अठार वर्ष ननाघेको वा मानसिक अस्वस्थताको कारणले होस ठेगानमा नरहेको व्यक्तिको भलाईका लागि निजको संरक्षकले वा त्यस्तो संरक्षकको मञ्जुरी लिएर अरु कसैले असल नियतले होसियारी साथ गरेको कुनै कामबाट त्यस्तो व्यक्तिलाई कुनै क्षति पुग्न गएमा त्यस्तोेे काम कसूर मानिनेछैन। </div><div class="content-paragraph"> तर ज्यान जान वा अङ्गभङ्ग हुनबाट रोक्ने उद्देश्यले गरेकोमा बाहेक ज्यान जान सक्छ वा अङ्गभङ्ग हुन सक्छ भन्ने जानीजानी त्यस्तो कुनै काम गर्ने व्यक्तिले आपराधिक दायित्वबाट छुट पाउनेछैन। </div><div class="list-normal-indent"><span class="bold">१८. भलाईका लागि मञ्जुरी नलिई गरेको काम कसूर नहुनेः</span> कुनै व्यक्तिको भलाईका लागि तत्काल कुनै काम नगरी नहुने भएको, त्यस्तो व्यक्ति कुनै कारणले त्यस्तो काम गर्न दिनको लागि तत्काल आफै मञ्जुरी दिन नसक्ने अवस्थामा रहेको र निजको तर्फबाट मञ्जुरी दिन सक्ने संरक्षक पनि तत्काल उपलब्ध नभएको अवस्थामा निजको भलाईका लागि मञ्जुरी नलिएर पनि असल नियतले होसियारी साथ त्यस्तो काम गर्दा निजलाई कुनै क्षति वा हानि, नोक्सानी पुग्न गएमा त्यस्तो काम कसूर मानिनेछैन। </div><div class="content-paragraph no-indent"><span class="bold">स्पष्टीकरणः</span> दफा १६, १७ र यस दफाको प्रयोजनका लागि “भलाई” भन्नालेः</div><div class="list-alpha-indent"> (क) आर्थिक रुपमा प्राप्त लाभलाई जनाउनेछैन, </div><div class="list-alpha-indent"> (ख) ज्यान लिने वा मनासिब कारण विना अङ्गभङ्ग गर्ने नियतले गरेको कामलाई जनाउनेछैन। </div><div class="list-normal-indent"><span class="bold">१९. मञ्जुरी लिएर गरेको भए पनि कसूर मानिनेः</span> दफा १५, १६ वा १७ मा जुनसुकै कुरा लेखिएको भए तापनि ती दफाहरुमा लेखिएको काम कानून बमोजिम अन्य कसूर मानिने भएमा त्यस्तो काम मञ्जुरी लिएर गरेको भए पनि कसूर मानिनेछ। </div><div class="list-normal-indent"><span class="bold">२० मञ्जुरीः</span> मञ्जुरी मौखिक वा लिखित रुपमा वा इशारा वा आचरणद्वारा व्यक्त गर्न सकिनेछ। </div><div class="content-paragraph"> तर देहायका अवस्थामा दिइएको मञ्जुरीलाई मञ्जुरी मानिनेछैनः– </div><div class="list-alpha-indent"> (क) तथ्यको भ्रममा परी वा कुनै किसिमको हानि, नोक्सानी हुनु सक्ने डर, त्रासमा परी कुनै व्यक्तिले मञ्जुरी दिएको र त्यस्तो मञ्जुरी अनुसार काम गर्ने व्यक्तिलाई त्यस्तो मञ्जुरी त्यसरी दिइएको हो भन्ने कुरा थाहा भएमा वा निजले विश्वास गर्नु पर्ने कुनै मनासिब कारण भएमा, </div><div class="list-alpha-indent"> (ख) मानसिक अस्वस्थताको कारणले आफूले दिएको मञ्जुरीको गुण, दोष र परिणाम बुझ्न नसक्ने गरी होस ठेगानमा नरहेका बखत कुनै व्यक्तिले मञ्जुरी दिएकोमा, </div><div class="list-alpha-indent"> (ग) अठार वर्ष ननाघेको बालबालिकाले मञ्जुरी दिएकोमा, </div><div class="list-alpha-indent"> (घ) अनुचित प्रभावमा परी मञ्जुरी दिएकोमा। </div><div class="list-normal-indent"><span class="bold">२१. असल नियतले दिएको जानकारीबाट क्षति पुगेमा कसूर नहुनेः</span> कसैले कुनै व्यक्तिलाई निजको भलाईको लागि असल नियतले दिएको कुनै कुराको सूचना वा जानकारीबाट त्यस्तो व्यक्तिलाई कुनै क्षति पुग्न गएमा त्यस्तो काम कसूर मानिनेछैन। </div><div class="list-normal-indent"><span class="bold">२२. डर त्रासमा परी गरेको काम कसूर नहुनेः</span> (१) कसैले जोखिमी हातहतियार वा विषालु वा विस्फोटक पदार्थ लिई कुनै व्यक्तिलाई निजले तत्काल कुनै काम नगरे निज वा निजको नजिकको नातेदारको ज्यान लिने वा शारीरिक अङ्गभङ्ग गराउने डर त्रास देखाएको र तत्काल त्यस्तो काम नगरे आफ्नो वा आफ्नो नजिकको नातेदारको ज्यान जान वा शारीरिक अङ्गभङ्ग हुनु सक्ने खतरा छ भनी विश्वास गर्नु पर्ने मनासिब कारण भई त्यस्तो व्यक्तिले गरेको त्यस्तो काम कसूर मानिनेछैन। </div><div class="content-paragraph"> तर देहायको अवस्थामा त्यस्तो काम कसूर मानिनेछः– </div><div class="list-alpha-indent"> (क) ज्यान लिएको वा शारीरिक अङ्गभङ्ग गरेकोमा, </div><div class="list-alpha-indent"> (ख) जबर्जस्ती करणी गरेकोमा, </div><div class="list-alpha-indent"> (ग) राज्य विरुद्धको कसूर गरेकोमा, वा </div><div class="list-alpha-indent"> (घ) त्यस्तो काम गर्ने व्यक्ति आफैँले गर्दा वा आफूले कुनै काम गरेको कारणबाट निज त्यस्तो डर त्रासको अवस्थामा पुगेकोमा। </div><div class="list-normal-indent"> (२) उपदफा (१) बमोजिम डर, त्रासमा पारी कसूर गराउने व्यक्तिलाई निज आफैँले त्यस्तो कसूर गरे सरह कानून बमोजिम सजाय हुनेछ। </div><div class="list-normal-indent"><span class="bold">२३. अन्य हानि, नोक्सानीबाट बचाउन असल नियतले गरेको काम कसूर नहुनेः</span> कसैलाई कुनै हानि, नोक्सानी हुने कुनै काम तत्काल नगरे आफ्नो वा अरु कसैको जीउ, ज्यान वा </div><div class="content-paragraph"> सम्पत्तिमा त्यसभन्दा ठूलो हानि, नोक्सानी हुने निश्चित भई आपराधिक नियत विना र संभावित ठूलो हानि, नोक्सानी रोक्ने वा टार्ने उद्देश्यले असल नियतले त्यस्तो हानि, नोक्सानी हुने काम गरेमा हानि पुग्न सक्छ भन्ने जानीजानी गरेको कारणले मात्र त्यस्तो काम कसूर मानिनेछैन। </div><div class="list-normal-indent"><span class="bold">२४. निजी रक्षाको लागि गरेको काम कसूर नमानिनेः</span> (१) यस परिच्छेदको अधीनमा रही निजी रक्षाको अधिकार प्रयोग गर्दा भए गरेको कुनै काम कसूर मानिनेछैन। </div><div class="list-normal-indent"> (२) प्रत्येक व्यक्तिलाई आफ्नो वा अरु कसैको जिउ, ज्यान वा सम्पत्तिलाई कुनै गैर कानूनी क्षतिबाट बचाउने अधिकार हुनेछ। </div><div class="list-normal-indent"> (३) यस दफा बमोजिम निजी रक्षाको अधिकार प्रयोग गर्दा तत्काल कुनै काम नगरेमा आफ्नो वा अरु कसैको जिउ, ज्यान वा सम्पत्तिलाई कुनै गैर कानूनी क्षतिबाट बचाउन सकिँदैन भन्ने मनासिब विश्वास भएमा वा विश्वास गर्नु पर्ने मनासिब कारण भएमा मात्र प्रयोग गर्नु पर्नेछ। </div><div class="list-normal-indent"><span class="bold">२५. निजी रक्षाको अधिकारमा बन्देजः</span> (१) दफा २४ मा जुनसुकै कुरा लेखिएको भए तापनि देहायको अवस्थामा वा कामका विरुद्ध निजी रक्षाको अधिकार प्राप्त हुनु सक्नेछैनः– </div><div class="list-alpha-indent"> (क) कसैको जिउ वा सम्पत्तिमा गैर कानूनी क्षति पु¥याउने काम हुँदाका बखत त्यस्तो क्षतिबाट बचाउन तत्काल सार्वजनिक अधिकारीको संरक्षण वा मद्दत उपलब्ध हुने वा हुनु सक्ने अवस्था भएकोमा, </div><div class="list-alpha-indent"> (ख) जसको जिउ वा सम्पत्तिमा क्षति पुगेको हो त्यस्तो व्यक्तिले नै क्षति पु¥याउने व्यक्तिलाई उत्तेजित गरेको कारणबाट त्यसरी क्षति पुगेकोमा, </div><div class="list-alpha-indent"> (ग) अदालतको फैसला वा आदेश अनुसार कुनै राष्ट्रसेवकले असल नियतले कुनै काम गरेकोमा, </div><div class="list-alpha-indent"> (घ) कुनै राष्ट्रसेवकले आफ्नो पदीय अधिकारको प्रयोगमा असल नियतले कुनै काम गरेकोमा, </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-alpha-indent"> (ङ) कुनै राष्ट्रसेवकले आफ्नो पदीय अधिकारको प्रयोगमा असल नियतले दिएको निर्देशन अनुसार कसैले कुनै काम गरेकोमा। </div><div class="list-normal-indent"> (२) उपदफा (१) मा जुनसुकै कुरा लेखिएको भए तापनि देहायको अवस्थामा कुनै व्यक्ति निजी रक्षाको अधिकारबाट बञ्चित हुनुहुँदैनः– </div><div class="list-alpha-indent"> (क) उपदफा (१) को खण्ड (ग) मा उल्लेखित काम गर्ने व्यक्ति राष्ट्रसेवक हो र निज अदालतको फैसला वा आदेशानुसार काम गर्दैछ भन्ने कुरा जानकारी हुनुे वा विश्वास गर्ने मनासिब कारण नभएमा वा निजको परिचय वा सो काम गर्न पाएको अधिकारपत्र माग गर्दा पनि निजले आफ्नो परिचय नदिएमा वा त्यस्तो काम गर्न पाएको अधिकारपत्र नदेखाएमा, </div><div class="list-alpha-indent"> (ख) उपदफा (१) को खण्ड (घ) मा उल्लेखित काम गर्ने व्यक्ति राष्ट्रसेवक हो भन्ने कुरा जानकारी हुनुे वा विश्वास गर्नु पर्ने मनासिब कारण नभएमा, </div><div class="list-alpha-indent"> (ग) उपदफा (१) को खण्ड (ङ) मा उल्लेखित काम गर्ने व्यक्तिले त्यस्तो काम कुनै राष्ट्रसेवकको निर्देशनमा गरिरहेको हो भन्ने कुरा जानकारी हुनुे वा विश्वास गर्नु पर्ने मनासिब कारण नभएमा वा त्यस्तो निर्देशन अनुसार त्यस्तो काम गर्न लागेको हो भन्ने कुरा निजले जानकारी नदिएमा वा त्यस्तो काम गर्न अधिकारपत्र भएकोमा माग गर्दा पनि त्यस्तो अधिकार पत्र नदेखाएमा। </div><div class="list-normal-indent"> (३) दफा २४ वा यस दफा अन्तर्गत निजी रक्षाको अधिकार प्रयोग गर्दा त्यस्तो रक्षा गर्नको लागि आवश्यक पर्ने मनासिब बलभन्दा बढी बल प्रयोग गर्न सकिनेछैन। </div><div class="list-normal-indent"><span class="bold">२६. ज्यान लिने अधिकार नहुनेः</span> (१) यस परिच्छेद बमोजिम निजी रक्षाको अधिकार प्रयोग गर्दा कसैलाई कसैको ज्यान लिने अधिकार हुनेछैन। </div><div class="list-normal-indent"> (२) उपदफा (१) मा जुनसुकै कुरा लेखिएको भए तापनि दफा २५ को उपदफा (३) को अधीनमा रही देहायको अवस्थामा निजी रक्षाको अधिकार प्रयोग गर्दा कसैको ज्यान गएकोमा त्यस्तो काम कसूर मानिनेछैनः– </div><div class="list-alpha-indent"> (क) आफू वा अरु कसैमाथि भएको आक्रमण विरुद्ध तत्काल रक्षा नगर्दा आफ्नो वा अरु कसैको ज्यान जान वा आफू वा अरु कसैलाई गम्भीर चोट लाग्न वा अङ्गभङ्ग हुनु सक्छ भन्ने मनासिब विश्वास भएमा, </div><div class="list-alpha-indent"> (ख) जबर्जस्ती करणी गर्ने नियतले आक्रमण गरेको हो भन्ने मनासिब विश्वास भई वा जबर्जस्ती करणी गर्दाका बखत वा गरिसके पछि पीडितबाट तत्काल कुनै काम भएकोमा, </div><div class="list-alpha-indent"> (ग) ज्यान मार्ने, बन्धक वा अपहरण गराउन मुक्ति रकम लिने, जबर्जस्ती करणी गर्ने, अङ्गभङ्ग गर्ने नियतले शरीर बन्धक लिएकोमा वा अपहरण गरेकोमा, </div><div class="list-alpha-indent"> (घ) मानिस बस्ने, पूजा वा प्रार्थना गर्ने, सम्पत्ति राख्ने कुनै घर, पाल वा सवारी साधनलाई घेराबन्दी गरी, जोखिमपूर्ण हातहतियार प्रयोग गरी, आगो लगाई वा विस्फोटक पदार्थ प्रयोग गरी क्षति पु¥याउन खोजेकोमा, </div><div class="list-alpha-indent"> (ङ) डाँकाको कसूर विरुद्ध रक्षा गर्नु परेमा, </div><div class="list-alpha-indent"> (च) कुनै व्यक्तिको वैयक्तिक सुरक्षा वा नेपाल सरकार, प्रदेश सरकार वा स्थानीय तह वा नेपाल सरकार, प्रदेश सरकार वा स्थानीय तहको पूर्ण वा अधिकांश स्वामित्व वा नियन्त्रण भएको सङ्गठित संस्थाको सम्पत्ति वा सार्वजनिक सम्पत्तिको सुरक्षाका लागि अधिकार प्राप्त अधिकारीको आदेशबाट खटिएको सुरक्षाकर्मीले त्यस्तो व्यक्ति वा सम्पत्ति विरुद्ध भएको आक्रमण रोक्न तत्काल प्रतिकार गर्नु परेमा। </div><div class="list-normal-indent"><span class="bold">२७. मामूली हानि, नोक्सानी भएकोमा कसूर नहुनेः</span> साधारण समझको व्यक्तिले गरेको मामूली किसिमको हानि, नोक्सानीलाई कसूर मानिनेछैन। </div><div class="list-normal-indent"><span class="bold">२८. बालबालिकाबाट गराएको कसूरमा उमेर पुगेकोलाई सजाय हुनेः</span> कसैले कुनै बालबालिकालाई फकाई, सिकाई वा प्रभावमा पारी कुनै कसूर गर्न लगाएको रहेछ भने </div><div class="content-paragraph"> त्यसरी कसूर गर्न लगाउने व्यक्तिलाई निज आफैले त्यस्तो कसूर गरे सरह सजाय हुनेछ। </div><div class="list-normal-indent"><span class="bold">२९. निरपेक्ष दायित्व (स्रीक्ट लायबिलिटी) हुने कसूरमा आपराधिक मनसाय परीक्षण नहुनेः</span> यस संहिता वा कानून बमोजिम निरपेक्ष आपराधिक दायित्व हुने कसूरमा त्यस्तो कसूर मनसायपूर्वक गरेको हो वा होइन भन्ने कुरा परीक्षण हुनेछैन। </div><div class="list-normal-indent"><span class="bold">३०. सङ्गठित संस्थाबाट भएको कसूरमा काम गर्ने गराउनेको आपराधिक दायित्व हुनेः</span> कुनै फर्म, कम्पनी वा सङ्गठित संस्थाले यस संहिता वा कानून बमोजिम कसूर मानिने कुनै काम गरेको वा गराएकोमा जसले त्यस्तो काम गरे वा गराएको हो सोही व्यक्ति जिम्मेवार हुनेछ र त्यस्तो व्यक्ति किटान हुनु नसकेमा फर्मको हकमा त्यस्ता काम गर्ने सम्बन्धित धनी वा हिस्सेदारहरु र कम्पनी वा सङ्गठित संस्था भए त्यस्तो काम गर्ने वा गराउने सञ्चालक, प्रबन्ध सञ्चालक, महाप्रबन्धक र त्यस्तो व्यक्ति पनि किटान हुनु नसकेमा त्यस्तो संस्थाको कार्यकारी प्रमुखले आपराधिक दायित्व व्यहोर्नु पर्नेछ। </div><div class="list-normal-indent"><span class="bold">३१. समूहबाट भएको कसूरमा सबै सदस्यलाई सजाय हुनेः</span> दुई वा दुईभन्दा बढी व्यक्तिको समूहबाट कुनै कसूर भएकोमा सो समूहका सबै सदस्यलाई त्यस्तो कसूरको सजाय हुनेछ। </div><div class="list-normal-indent"><span class="bold">३२. अपराध पीडितलाई मुद्दाको कारबाहीको जानकारी र क्षतिपूर्ति पाउने हक हुनेः</span> (१) अपराध पीडितलाई आफू पीडित भएको मुद्दाको अनुसन्धान तथा कारबाही सम्बन्धी जानकारी पाउने हक हुनेछ। </div><div class="list-normal-indent"> (२) अपराध पीडितलाई कानून बमोजिम सामाजिक पुनःस्थापना र क्षतिपूर्ति सहितको न्याय पाउने हक हुनेछ। </div><div class="section-subtitle">परिच्छेद – ३</div><div class="section-title">आपराधिक षड्यन्त्र, उद्योग, दुरुत्साहन र मतियार</div><div class="list-normal-indent"><span class="bold">३३. आपराधिक षड्यन्त्र गर्न नहुनेः</span> (१) कसैले कुनै आपराधिक षड्यन्त्र गर्न हुँदैन। </div><div class="list-normal-indent"> (२) दुई वा दुईभन्दा बढी व्यक्तिहरुले कुनै कसूर गर्न वा गराउन मञ्जुर गरी कुनै एकजना मात्र वा दुई वा दुईभन्दा बढी व्यक्तिहरुले कुनै कार्य गरेमा निजहरुले आपराधिक षड्यन्त्र गरेको मानिनेछ। </div><div class="list-normal-indent"> (३) जघन्य वा गम्भीर प्रकृतिको कसूरको आपराधिक षड्यन्त्र गर्ने वा गराउने व्यक्तिलाई यस संहितामा अन्यत्र छुट्टै सजायको व्यवस्था भएकोमा सोही बमोजिम र नभएकोमा देहाय बमोजिम सजाय हुनेछः– </div><div class="list-alpha-indent"> (क) आपराधिक षड्यन्त्र बमोजिमको कसूर गरेको भए त्यस्तो कसूर गरेसरिको सजाय, </div><div class="list-alpha-indent"> (ख) आपराधिक षड्यन्त्र बमोजिमको कसूर नभई अन्य कसूर भएकोमा त्यस्तो कसूर त्यस्तो षड्यन्त्र कार्यान्वयनको सिलसिलामा वा त्यसैको संभावित परिणामस्वरुप भएको रहेछ भने त्यस्तो कसूर बापत हुने सजाय, </div><div class="list-alpha-indent"> (ग) आपराधिक षड्यन्त्र बमोजिमको कसूरको अतिरिक्त अन्य कसूर पनि भएकोमा त्यस्तो कसूर पनि सोही षड्यन्त्र कार्यान्वयनको सिलसिलामा वा त्यसैको संभावित परिणामस्वरुप भएको रहेछ भने त्यस्तो कसूरको समेत थप सजाय, </div><div class="list-alpha-indent"> (घ) आपराधिक षड्यन्त्र गर्ने कार्य पूरा भई नसकेको भएमा त्यस्तो कसूरमा हुने सजायको आधा सजाय। </div><div class="list-normal-indent"><span class="bold">३४. कसूर गर्ने उद्योग गर्न नहुनेः</span> (१) कसैले कुनै कसूर गर्ने उद्योग गर्न हुँदैन। </div><div class="list-normal-indent"> (२) जुन कसूरको उद्योग भएको हो त्यस्तो कसूर हुनु असम्भव भएमा पनि उद्योग गरेको मानिनेछ। </div><div class="list-normal-indent"> (३) यस संहितामा अन्यथा व्यवस्था भएकोमा बाहेक कसूर गर्न उद्योग गर्ने वा गराउने व्यक्तिलाई त्यस्तो कसूरको लागि तोकिएको सजायको आधा सजाय हुनेछ। </div><div class="list-normal-indent"><span class="bold">३५. दुरुत्साहन दिन नहुनेः</span> (१) कसैले कसैलाई कुनै कसूर गर्न दुरुत्साहन दिनु हुँदैन। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"> (२) उपदफा (१) को प्रयोजनको लागि कसैले कसैलाई कुनै कसूर गर्न उक्साएमा निजले दुरुत्साहन दिएको मानिनेछ। </div><div class="list-normal-indent"> (३) दुरुत्साहन दिने व्यक्तिलाई यस संहितामा छुट्टै सजायको व्यवस्था गरिएकोमा सोही बमोजिम र नगरिएकोमा देहाय बमोजिम सजाय हुनेछः– </div><div class="list-alpha-indent"> (क) दुरुत्साहन दिए बमोजिम कसूर भएको भए निज स्वयँले कसूर गरे सरहको सजाय, </div><div class="list-alpha-indent"> (ख) दुरुत्साहन दिए बमोजिम कसूर भई नसकेकोमा सो कसूरका लागि तोकिएको सजायको आधा सजाय। </div><div class="list-normal-indent"> (४) कुनै व्यक्तिलाई एउटा कसूर गर्न दुरुत्साहन दिएकोमा त्यस्तो व्यक्तिले त्यस्तो दुरुत्साहनको प्रभाव वा संभावित परिणाम स्वरुप कुनै अर्को कसूर गरेमा दुरुत्साहन दिने व्यक्तिलाई त्यस्तो कसूर पनि निज स्वयँले गरे सरह सजाय हुनेछ। </div><div class="list-normal-indent"><span class="bold">३६. मतियार हुनु नहुनेः</span> (१) कुनै व्यक्ति कुनै कसूरको मतियार हुनु हुँदैन। </div><div class="list-normal-indent"> (२) कुनै कसूर गर्ने नियतले त्यस्तो कसूर वा अन्य कसूर गर्न सहयोग पु¥याउने वा कसूर गरिसकेपछि कसूरदारलाई भगाउने, लुकाउने वा कसूर गर्न वा गराउन साधन उपलब्ध गराउने वा अन्य कुनै किसिमले सहयोग पु¥याउने व्यक्ति मतियार मानिनेछ। </div><div class="list-normal-indent"> (३) मतियारलाई देहाय बमोजिम सजाय हुनेछः– </div><div class="list-alpha-indent"> (क) आपराधिक षड्यन्त्रमा संलग्न भई कसूर गर्ने, साधन वा ठाउँ उपलब्ध गराइदिने, जसको विरुद्ध कसूर गरिएको हो त्यस्तो व्यक्तिलाई निजी रक्षाको अधिकारबाट बञ्चित गराउने वा कसूर गर्ने आदेश वा सल्लाह दिनेलाई त्यस्तो कसूर निजले गरे सरहको सजाय, </div><div class="list-alpha-indent"> (ख) खण्ड (क) मा लेखिएको बाहेक अन्य मतियार भए कसूर भए गरेको काममा निजको संलग्नताको मात्रा अनुसार त्यस्तो कसूर गरेबापत हुने सजायको बढीमा आधासम्म सजाय। </div><div class="list-normal-indent"><span class="bold">३७. हदम्याद लागू हुनेः</span> यस संहितामा कुनै कसूरका सम्बन्धमा व्यवस्था गरिएको उजुरगर्ने हदम्याद त्यस्तो कसूरको षड्यन्त्र, उद्योग, दुरुत्साहन वा मतियारको सम्बन्धमा समेत लागू हुनेछ। </div><div class="section-subtitle">परिच्छेद–४</div><div class="section-title">कसूरको गम्भीरता बढाउने तथा घटाउने अवस्थाहरू</div><div class="list-normal-indent"><span class="bold">३८. कसूरको गम्भीरता बढाउने अवस्थाः</span> यस संहिताको प्रयोजनका लागि देहायका अवस्थाहरू विद्यमान रहेमा कसूरको गम्भीरता बढाएको मानिनेछः </div><div class="list-alpha-indent"> (क) राष्ट्रपति वा सरकार प्रमुख वा विदेशी राज्य प्रमुखको विरुद्ध कसूर गरेको, </div><div class="list-alpha-indent"> (ख) राष्ट्रपति वा सरकार प्रमुख वा विदेशी राज्य प्रमुखको उपस्थितिमा कसूर गरेको, </div><div class="list-alpha-indent"> (ग) विश्वासको दुरुपयोग गरी कसूर गरेको, </div><div class="list-alpha-indent"> (घ) कुनै सार्वजनिक पदको लाभ उठाई वा दुरुपयोग गरी कसूर गरेको, </div><div class="list-alpha-indent"> (ङ) सार्वजनिक पद धारण गरेको व्यक्तिले आफ्नो पदीय कर्तव्य पालन गर्न लागेकोमा बाधा पु¥याउने वा निजलाई कुनै गैरकानूनी काम गर्न लगाउने नियतले कसूर गरेको, </div><div class="list-alpha-indent"> (च) कुनै सरकारी कार्यालय, सार्वजनिक कार्यालय वा धार्मिक स्थलमा कसूर गरेको, </div><div class="list-alpha-indent"> (छ) पाँच वा पाँचभन्दा बढी व्यक्तिहरु समूहमा आबद्ध भई कसूर गरेको, </div><div class="list-alpha-indent"> (ज) सार्वजनिक शान्ति खलवलिएको, बाढी, पहिरो, भूकम्प वा त्यस्तै प्रकृतिको दैवी प्रकोप भएको महामारी फैलिएको, अनिकाल परेको वा त्यस्तै किसिमको अन्य कुनै सङ्कटको लाभ लिई कसूर गरेको, </div><div class="list-alpha-indent"> (झ) हातहतियार वा विषालु वा विस्फोटक पदार्थ साथमा लिई वा प्रयोग गरी वा विद्युत् प्रवाह गरी वा विद्युतीय उपकरण प्रयोग गरी कसूर गरेको वा हातहतियार वा विषालु वा विस्फोटक पदार्थ लिएको मानिसको मद्दतबाट कसूर गरेको, </div><div class="list-alpha-indent"> (झ१) तेजाब, अन्य घातक रासायनिक वा ज्वलनशील पदार्थ कसैमाथि प्रहार वा प्रयोग गरी वा कसैलाई सेवन गराई कसूर गरेको, </div><div class="list-alpha-indent"> (ञ) एक पटक कैद सजाय पाएको कसूरदारले पुनः कसूर गरेको, </div><div class="list-alpha-indent"> (ट) कुनै पारितोषिक वा आश्वासन वा लाभ पाई वा लाभ पाउने प्रलोभनमा परी कसूर गरेको, </div><div class="list-alpha-indent"> (ठ) आफ्नो संरक्षण वा नियन्त्रणमा रहेको व्यक्ति वा जिम्मामा रहेको सम्पत्तिको विरुद्ध कसूर गरेको, </div><div class="list-alpha-indent"> (ड) कसैलाई यातना दिई वा क्रूर, अमानवीय वा अपमानजन्य व्यवहार गरी कसूर गरेको, </div><div class="list-alpha-indent"> (ढ) एकै वारदातमा एकभन्दा बढी कसूर गरेको, </div><div class="list-alpha-indent"> (ण) एकै वारदातमा एकभन्दा बढी व्यक्तिका विरुद्ध कसूर गरेको, </div><div class="list-alpha-indent"> (त) कसैलाई अपहरण गरी वा शरीर बन्धक लिई कसूर गरेको, </div><div class="list-alpha-indent"> (थ) थुना, हिरासत, कैद वा नियन्त्रणमा रहेको व्यक्ति विरुद्ध कसूर गरेको, </div><div class="list-alpha-indent"> (द) कुनै व्यक्तिको सुरक्षाको कर्तव्य भएका व्यक्तिले आफूले सुरक्षा गर्नु पर्ने व्यक्तिको विरुद्ध कसूर गरेको, </div><div class="list-alpha-indent"> (ध) कुनै जात, जाति वा सम्प्रदायको अस्तित्व नै विनाश गर्ने गरी जातिहत्या (जेनोसाइड) को उद्देश्यले कसूर गरेको, </div><div class="list-alpha-indent"> (न) कुनै जात, जाति, धार्मिक वा साँस्कृतिक समुदाय विरुद्ध घृणा उत्पन्न गर्ने उद्देश्यले कसूर गरेको, </div><div class="list-alpha-indent"> (प) मानवता विरुद्धको कसूर गरेको, </div><div class="list-alpha-indent"> (फ) नियोजित वा सङ्गठित रुपमा कसूर गरेको, </div><div class="footnote"> फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९ द्वारा थप। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप। </div><div class="list-alpha-indent"> (ब) पचहत्तर वर्षमाथिको बृद्धावस्था वा शारीरिक वा मानसिक अस्वस्थताले गर्दा होस ठेगानमा नरहेको वा अपाङ्गताको कारणले आफ्नो बचाउ गर्न नसक्ने स्थितिमा नभएको व्यक्ति वा बालबालिकाको विरुद्ध कसूर गरेको, </div><div class="list-alpha-indent"> (भ) सवारी वा विमान दुर्घटना वा प्राकृतिक प्रकोप पर्दा उद्धार गर्ने काममा खटिँदा कसूर गरेको, </div><div class="list-alpha-indent"> (म) एकपटक कुनै कसूरबाट पीडित भैसकेको व्यक्तिका विरुद्ध सोही कसूरदारले अर्को कसूर गरेको। </div><div class="list-normal-indent"><span class="bold">३९. कसूरको गम्भीरता घटाउने अवस्थाः</span> यस संहिताको प्रयोजनका लागि देहायका अवस्थाहरू विद्यमान रहेमा कसूरको गम्भीरता घटाएको मानिनेछः– </div><div class="list-alpha-indent"> (क) कसूरदारको उमेर अठार वर्षभन्दा कम वा पचहत्तर वर्षभन्दा माथि भएको, </div><div class="list-alpha-indent"> (ख) कसूरदारको कसूर गर्ने नियत नभएको, </div><div class="list-alpha-indent"> (ग) जुन व्यक्तिको विरुद्ध कसूर भएको छ त्यस्तो व्यक्तिले कसूरदारलाई कसूर हुनुभन्दा तत्कालअघि उत्तेजित गरेको वा धम्की दिएको, </div><div class="list-alpha-indent"> (घ) कसूरदार वा निजको कुनै नजिकको नातेदारका विरुद्ध गरिएको कुनै गम्भीर कसूरको प्रतिकारको रुपमा तत्कालै कसूर भएको, </div><div class="list-alpha-indent"> (ङ) कसूरदारले स्वेच्छाले कसूर स्वीकार गरेको वा त्यस्तो कसूर गरे बापत पश्चाताप गरेको, </div><div class="list-alpha-indent"> (च) कसूरदारले सम्बन्धित अधिकारी समक्ष आत्मसमर्पण गरेको, </div><div class="list-alpha-indent"> (छ) कसूरदारले आफूले गरेको कसूर स्वीकार गरी पीडितलाई क्षतिपूर्ति दिसकेको वा दिन मञ्जुर गरेको, </div><div class="list-alpha-indent"> (ज) शारीरिक, मानसिक तथा अपाङ्गताको कारणले गर्दा कसूरदारको क्षमता ह्रास भएको, </div><div class="list-alpha-indent"> (झ) पीडित पक्ष र समाजलाई हुनु गएको हानि, नोक्सानीको मात्रा उल्लेखनीयर नदेखिएको, </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-alpha-indent"> (ञ) अदालतमा साँचो कुरा व्यक्त गरी न्यायिक प्रक्रियामा सहयोग पु¥याएको, </div><div class="list-alpha-indent"> (ट) कसूर स्वीकार गरी भविष्यमा फौजदारी कसूर नगर्ने प्रतिबद्धता व्यक्त गरेको, </div><div class="list-alpha-indent"> (ठ) कसैको बिकाउ वा दबाबमा अपराध गरेको। </div><div class="section-subtitle">परिच्छेद– ५</div><div class="section-title">सजाय र अन्तरिम क्षतिपूर्ति सम्बन्धी व्यवस्था</div><div class="list-normal-indent"><span class="bold">४०. सजायका प्रकाराः</span> (१) यस संहितामा उल्लेखित कसूर गरे बापत हुने सजाय देहाय बमोजिम हुनेछन्ः– </div><div class="list-alpha-indent"> (क) जन्म कैद, </div><div class="list-alpha-indent"> (ख) कैद, </div><div class="list-alpha-indent"> (ग) जरिबाना, </div><div class="list-alpha-indent"> (घ) कैद र जरिबाना, </div><div class="list-alpha-indent"> (ङ) क्षतिपूर्ति, </div><div class="list-alpha-indent"> (च) जरिबाना वा क्षतिपूर्ति नतिरेबापतको कैद, </div><div class="list-alpha-indent"> (छ) कैदको सट्टा सुधार गृह वा सामुदायिक सेवा। </div><div class="list-normal-indent"> (२) कानूनमा कुनै कसूर बापत सर्वस्वको सजाय हुने रहेछ भने यो संहिता प्रारम्भ भएपछि त्यस्तो कसूरमा सजाय गर्दा सर्वस्व हुुने गरी सजाय गरिनेछैन। </div><div class="list-normal-indent"> (३) यस दफामा अन्यत्र जुनसुकै कुरा लेखिएको भए तापनि एक रुपैयाँभन्दा कम जरिबाना र एक दिनभन्दा कम कैद हुने गरी सजाय गरिनेछैन। </div><div class="list-normal-indent"><span class="bold">४१. जन्म कैद हुनेः</span> यस संहितामा अन्यत्र जुनसुकै कुरा लेखिएको भए तापनि देहायको कुनै कसूर गर्ने कसूरदारलाई जन्मकैदको सजाय गर्दा त्यस्तो कसूरदार जीवित रहेसम्म कैद गर्नु पर्नेछः– </div><div class="list-alpha-indent"> (क) क्रूर यातना दिई वा निर्ममतापूर्वक ज्यान मारेको, </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-alpha-indent"> (ख) वायुयान अपहरण गरी वा वायुयान विस्फोट गरी ज्यान मारेको, </div><div class="list-alpha-indent"> (ग) अपहरण गरी वा शरीरबन्धक लिई ज्यान मारेको, </div><div class="list-alpha-indent"> (घ) सार्वजनिक रुपमा उपभोग हुने पेय वा खाद्य पदार्थमा विष हाली ज्यान मारेको, </div><div class="list-alpha-indent"> (ङ) कुनै जात, जाति वा सम्प्रदायको अस्तित्व नै विनाश गर्ने गरी जातिहत्या (जेनोसाइड) गरेको वा गर्ने उद्देश्यले कसूर गरेको वा </div><div class="list-alpha-indent"> (च) जबर्जस्ती करणी गरी ज्यान मारेको। </div><div class="list-normal-indent"><span class="bold">४२. जन्म कैदको गणनाः</span> दफा ४१ मा उल्लेखित अवस्थामा बाहेक जन्म कैदको सजाय गणना गर्दा पच्चीस वर्ष कैद सजाय हुने गरी गणना गर्नु पर्नेछ। </div><div class="list-normal-indent"><span class="bold">४३. एकीकृत कसूर बापत थप सजाय हुनेः</span> (१) कुनै व्यक्तिले एउटै वारदातमा एकभन्दा बढी कसूर गरेमा त्यस्तो व्यक्तिले एकीकृत कसूर गरेको मानिनेछ। </div><div class="list-normal-indent"> (२) उपदफा (१) बमोजिमको एकीकृत कसूर गर्ने कसूरदारलाई सजाय गर्दा सबैभन्दा बढी सजाय हुने कसूर बापतको सजाय र त्यसपछि अधिकतम सजाय हुने अर्को कसूर बापतको सजायको आधा सजाय थप गरी सजाय गर्नु पर्नेछ। </div><div class="content-paragraph"> तर जन्मकैदको सजाय हुने अवस्थाको कसूरदारको हकमा यो उपदफा लागू हुनेछैन। </div><div class="list-normal-indent"><span class="bold">४४. थप सजाय हुनेः</span> (१) जघन्य वा गम्भीर कसूरमा सजाय पाएको व्यक्तिले अर्को कसूर गरेमा निजले पछिल्लो पटक गरेको कसूरमा हुने सजायको दोब्बरसम्म सजाय हुनेछ। </div><div class="content-paragraph"> तर जन्म कैदको सजाय पाएको कसूरदारको हकमा यो दफा लागू हुनेछैन। </div><div class="list-normal-indent"> (२) उपदफा (१) बमोजिमको कसूर बाहेक अन्य कसूरमा सजाय पाएको व्यक्तिले त्यस्तो सजाय भुक्तान गरेको पाँच वर्षभित्र अर्को कसूर गरेमा निजलाई पछिल्लो पटक गरेको सजायको दोब्बरसम्म सजाय हुनेछ। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"><span class="bold">४५. बालबालिकालाई हुने सजायः</span> (१) कानून बमोजिम कसूर ठहरिने कुनै काम गर्ने व्यक्तिको उमेर त्यस्तो काम गर्दाका बखत दश वर्ष पुगेको रहेनछ भने निजलाई कुनै सजाय हुनेछैन। </div><div class="list-normal-indent"> (२) दश वर्ष वा दश वर्षभन्दा माथि र चौध वर्षभन्दा कम उमेर भएको व्यक्तिले कानून बमोजिम जरिबाना हुने कुनै कसूर गरेकोमा जरिबाना नगरी निजलाई सम्झाई बुझाई गर्नु पर्नेछ र कैद हुने कसूर गरेकोमा कसूर हेरी छ महिनासम्म कैद सजाय गर्न वा कैद नगरी बढीमा एक वर्षसम्म सुधार गृहमा राख्न सकिनेछ। </div><div class="list-normal-indent"> (३) चौध वर्ष वा चौध वर्षभन्दा माथि र सोह्र वर्षभन्दा कम उमेरको व्यक्तिले <span class="form-field large"></span> कुनै कसूर गरेमा निजलाई उमेर पुगेको व्यक्तिलाई कानून बमोजिम हुने सजायको आधा सजाय हुनेछ। </div><div class="list-normal-indent"> (४) सोह्र वर्ष वा सोह्र वर्षभन्दा माथि र अठार वर्षभन्दा कम उमेरको व्यक्तिले <span class="form-field large"></span> कुनै कसूर गरेमा निजलाई उमेर पुगेको व्यक्तिलाई कानून बमोजिम हुने सजायको दुई तिहाई सजाय हुनेछ। </div><div class="list-normal-indent"> (५) उपदफा (२), (३) र (४) मा जुनसुकै कुरा लेखिएको भए तापनि सोह्र वर्ष उमेर पूरा नभएका बालबालिकालाई सजाय गर्दा जघन्य कसूर, गम्भीर कसूर वा पटके रुपमा कसूर गरेकोमा बाहेक कैदको सजाय गर्नु हुँदैन। </div><div class="list-normal-indent"><span class="bold">४६. जरिबाना बापत कैद गर्न सकिनेः</span> (१) कुनै कसूरदारलाई तोकिएको जरिबाना निजको सम्पत्तिबाट असूल उपर गरिनेछ। निजको कुनै सम्पत्ति नभएमा वा त्यसरी जरिबाना बापतको रकम निजबाट असूल उपर हुनु नसकेमा निजलाई कैद गर्न सकिनेछ। </div><div class="list-normal-indent"> (२) उपदफा (१) बमोजिम कैद निर्धारण गर्दा देहाय बमोजिम गर्नु पर्नेछः– </div><div class="list-alpha-indent"> (क) कैद र जरिबाना दुवै सजाय हुने ठहर भएको कसूरमा जरिबाना नतिरे बापतको कैद निर्धारण गर्दा दश वर्षभन्दा बढी नहुने गरी कैद गर्नु पर्नेछ। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा झिकिएको। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-alpha-indent"> (ख) कैद वा जरिबानामध्यै कुनै वा दुवै सजाय हुनु सक्ने कसूरमा जरिबाना मात्रको सजाय भई त्यस्तो जरिबाना नतिरे बापतको कैद निर्धारण गर्दा त्यस्तो कसूरमा हुनु सक्ने कैदको उपल्लो हदको आधाभन्दा बढी नहुने गरी कैद गर्नु पर्नेछ। </div><div class="list-alpha-indent"> (ग) जरिबाना मात्र सजाय हुने कसूरमा जरिबानाको सजाय भई सो नतिरे बापत कैद निर्धारण गर्दा दुई वर्षभन्दा बढी नहुने गरी कैद गर्नु पर्नेछ। </div><div class="list-normal-indent"> (३) उपदफा (२) मा जुनसुकै कुरा लेखिएको भए तापनि अठार वर्ष उमेर नपुगेको बालबालिकाको हकमा जरिबाना बापत कैद गर्दा देहाय बमोजिम गर्नु पर्नेछः– </div><div class="list-alpha-indent"> (क) जरिबाना मात्र हुने वा कैद वा जरिबानामध्यै कुनै एक सजाय हुने कसूरमा जरिबाना नतिरेकोमा कैद नगरी जरिबाना मिनाहा गर्नु पर्नेछ। </div><div class="list-alpha-indent"> (ख) कैद वा जरिबाना वा दुवै सजाय हुने कसूरमा जरिबाना मात्र सजाय भएकोमा त्यस्तो जरिबाना नतिरे बापत कैद निर्धारण गर्नु पर्दा तीन महिनाभन्दा बढी नहुने गरी कैद गर्नु पर्नेछ। </div><div class="list-alpha-indent"> (ग) चौध वर्ष उमेर पुगेको तर अठार वर्षभन्दा कम उमेर भएको व्यक्तिलाई उपदफा (२) बमोजिम कैद निर्धारण गर्दा अठार वर्ष उमेर पुगेको व्यक्तिलाई गर्नु पर्ने कैद सजायको आधाभन्दा बढी नहुने गरी कैद गर्नु पर्नेछ। </div><div class="list-normal-indent"><span class="bold">४७. सजाय छुट दिन सकिनेः</span> (१) कुनै कसूरदारले आफूले गरेको कसूर स्वीकार गरी त्यस्तो कसूरका सम्बन्धमा प्रमाण जुटाउन, अन्य अभियुक्त वा त्यसको गिरोह वा मतियारलाई पक्राउ गर्न वा अनुसन्धान वा अभियोजन पक्ष वा अदालतलाई सघाउ पु¥याएकोमा कानून बमोजिम हुने सजायको बढीमा पचास प्रतिशतसम्म सजाय छुट दिन सकिनेछ। </div><div class="list-normal-indent"> (२) उपदफा (१) मा जुनसुकै कुरा लेखिएको भए तापनि देहायको कसूरदारले सजायमा छुट पाउन सक्नेछैनः– </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-alpha-indent"> (क) उपदफा (१) अन्तर्गत एक पटक सजाय छुट पाइसकेको, </div><div class="list-alpha-indent"> (ख) कैद सजाय हुने कसूरमा दोषी ठहर भई कैद भुक्तान गरेको अवधि तीन वर्ष पूरा नगरेको, </div><div class="list-alpha-indent"> (ग) जुन कसूरमा सजाय छुट माग गरिएको हो सोही प्रकृतिको कसूरमा एक पटक सजाय पाइसकेको। </div><div class="list-normal-indent"> (३) उपदफा (१) बमोजिम सजायमा छुट दिँदा अभियुक्तले अनुसन्धान वा पुर्पक्षको कुन अवस्थामा कसूर स्वीकार गरेको हो र कस्तो परिस्थितिमा त्यस्तो कसूर स्वीकार गरेको हो त्यस्तो कुरालाई समेत विचार गर्नु पर्नेछ। </div><div class="list-normal-indent"><span class="bold">४८. अन्तरिम क्षतिपूर्तिको लागि आदेश दिन सक्नेः</span> (१) यस संहितामा अन्यत्र जुनसुकै कुरा लेखिएको भए तापनि कुनै कसूर भएको कारणबाट त्यस्तो कसूरबाट पीडित व्यक्ति वा निजमा आश्रित व्यक्तिलाई तत्काल उपचार गराउनु पर्ने भएमा वा क्षतिपूर्ति वा कुनै प्रकारको राहत रकम दिनु परेमा त्यस्तो व्यक्तिलाई औषधोपचार गराउन वा अन्तरिम रुपमा क्षतिपूर्ति वा राहत रकम उपलब्ध गराउन अदालतले आदेश दिन सक्नेछ। </div><div class="list-normal-indent"> (२) उपदफा (१) बमोजिमको आदेश भएमा कसूरबाट पीडित वा निजका आश्रित व्यक्तिलाई फौजदारी कसूरमा सजाय निर्धारण र कार्यान्वयन सम्बन्धी प्रचलित कानून बमोजिम स्थापना भएको पीडित राहत कोषबाट क्षतिपूर्ति वा राहत रकम उपलब्ध गराउनुपर्नेछ। </div><div class="list-normal-indent"> (३) उपदफा (२) बमोजिम उपलब्ध गराइएको क्षतिपूर्ति वा राहत रकम अदालतबाट फैसला हुँदा अभियोग लागेको व्यक्ति कसूरदार ठहर भएमा त्यस्तो कसूरदारलाई फैसला भएको पैंतीस दिनभित्र त्यस्तो रकम पीडित राहत कोषमा जम्मा गर्न अदालतले आदेश दिनेछ। </div><div class="list-normal-indent"> (४) उपदफा (३) बमोजिम अदालतले आदेश दिएकोमा त्यस्तो कसूरदारले क्षतिपूर्ति वा राहत बापतको रकम पीडित राहत कोषमा जम्मा गर्नु पर्नेछ र निजले सो अवधिमा त्यस्तो रकम जम्मा नगरेमा फैसला भएको साठी दिनभित्र त्यस्तो कसूरदारको जुनसुकै जायजेथाबाट सरकारी बाँकी सरह असूल उपर गर्नु पर्नेछ। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"> (५) यस दफा बमोजिम क्षतिपूर्ति वा राहत रकम पाएको व्यक्तिले झुट्टा उजुरी गरेको ठहरेमा वा वारदात स्थापित नभएमा निजले क्षतिपूर्ति वा राहत बापत पाएको रकम फिर्ता गर्न अदालतले आदेश दिनेछ। </div><div class="list-normal-indent"> (६) उपदफा (५) बमोजिम अदालतले आदेश दिएकोमा त्यस्तो व्यक्तिले क्षतिपूर्ति वा राहत बापत पाएको रकम फैसला भएको पैंतीस दिनभित्र पीडित राहत कोषमा फिर्ता गर्नु पर्नेछ र निजले सो अवधिमा त्यस्तो रकम फिर्ता नगरेमा फैसला भएको साठी दिनभित्र त्यस्तो व्यक्तिको जुनसुकै जायजेथाबाट सरकारी बाँकी सरह असूल उपर गर्नु पर्नेछ। </div><div class="section-title">भाग –२</div><div class="section-subtitle">फौजदारी कसूरहरू</div><div class="section-subtitle">परिच्छेद – १</div><div class="section-title">राज्य विरुद्धका कसूर</div><div class="list-normal-indent"><span class="bold">४९. सार्वभौमसत्ता, अखण्डता वा राष्ट्रिय एकता उपर खलल गर्न नहुनेः</span> (१) कसैले नेपालको स्वतन्त्रता, सार्वभौमसत्ता, भौगोलिक वा प्रादेशिक अखण्डता वा राष्ट्रिय एकतामा खलल पार्ने नियतले मानिस, हातहतियार र खरखजाना जम्मा गर्न, हातहतियार सहित सैनिक वा अर्धसैनिक सङ्गठन निर्माण गर्न वा त्यस्तो कार्य गर्ने उद्योग गर्न हुँदैन। </div><div class="list-normal-indent"> (२) कसैले नेपालको स्वतन्त्रता, सार्वभौमसत्ता, भौगोलिक वा प्रादेशिक अखण्डता वा राष्ट्रिय एकतामा खलल पार्न सक्ने गरी कुनै विदेशी राज्य, सरकार वा सङ्गठित शक्तिसँग मिली कुनै प्रकारको षड्यन्त्र गर्न वा गराउनु हुँदैन। </div><div class="list-normal-indent"> (३) कसैले उपदफा (१) वा (२) अन्तर्गतको कसूर गर्न दुरुत्साहन दिनु हुँदैन। </div><div class="list-normal-indent"> (४) कसैले नेपालको सार्वभौमसत्ता, भौगोलिक वा प्रादेशिक अखण्डता, राष्ट्रियता वा राष्ट्रिय एकता, नेपालको स्वाधीनता, स्वाभिमान वा सङ्घीय इकाईबिचको सुसम्बन्ध खलल पार्न सक्ने गरी वर्गीय, जातीय, धार्मिक, क्षेत्रीय, साम्प्रदायिक र यस्तै अरु कुनै आधारमा घृणा, द्वेष वा अवहेलना उत्पन्न हुने कुनै काम कारबाही गर्न वा गराउन वा त्यस्तो गर्ने </div><div class="content-paragraph"> उद्योग गर्न वा दुरुत्साहन दिन वा त्यस्तो काम गर्ने षड्यन्त्र गर्न वा विभिन्न जात, जाति वा सम्प्रदायबिचको सुसम्बन्ध खलल गर्न वा गराउनु हुँदैन। </div><div class="list-normal-indent"> (५) यस दफा बमोजिमको कसूर गर्ने वा गराउने व्यक्तिलाई देहाय बमोजिम सजाय हुनेछः– </div><div class="list-alpha-indent"> (क) उपदफा (१) वा (२) बमोजिमको कसूर भए जन्मकैद, </div><div class="list-alpha-indent"> (ख) उपदफा (३) बमोजिमको कसूर भए दश वर्षसम्म कैद र एक लाख रुपैयाँसम्म जरिबाना, </div><div class="list-alpha-indent"> (ग) उपदफा (४) बमोजिमको कसूर भए पाँच वर्षसम्म कैद र पचास हजार रुपैयाँसम्म जरिबाना। </div><div class="list-normal-indent"><span class="bold">५०. राजद्रोहः</span> (१) नेपाल सरकार वा संवैधानिक संरचनालाई पल्टाउने नियतले कसैले सैनिक, अर्धसैनिक वा आपराधिक बलको प्रदर्शन वा प्रयोग गरी कुनै अव्यवस्था उत्पन्न गर्न वा हातहतियार सहित सैनिक वा अर्धसैनिक सङ्गठन निर्माण गर्न वा त्यस्तो षड्यन्त्र वा उद्योग गर्न वा गराउन वा दुरुत्साहन दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई पच्चीस वर्षसम्म कैद हुनेछ। </div><div class="list-normal-indent"> (३) नेपाल सरकार वा नेपाल सरकारको काम कारबाहीको सम्बन्धमा कसैले लेखेर, वचनले, आकार वा चिह्नद्वारा वा अरु कुनै किसिमबाट निराधार वा अप्रमाणित कुरा देखाई नेपाल सरकारप्रति घृणा, द्वेष वा अवहेलना गर्न वा गराउन वा त्यस्तो उद्योग गर्न गराउन हुँदैन। </div><div class="content-paragraph"> तर यस उपदफामा लेखिएको कुनै कुराले नेपाल सरकारको स्वस्थ र मर्यादित आलोचना गरेकोलाई कसूर गरेको मानिनेछैन। </div><div class="list-normal-indent"> (४) उपदफा (३) बमोजिमको कसूर गर्ने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">५१. राष्ट्रहित प्रतिकूल काम गर्न नहुनेः</span> (१) कसैले राष्ट्रहित प्रतिकूल हुने कुनै काम गर्नु वा गराउनु हुँदैन। </div><div class="list-normal-indent"> (२) उपदफा (१) को प्रयोजनका लागि कसैले देहायको कुनै काम गरे वा गराएमा राष्ट्रहित प्रतिकूल काम गरेको मानिनेछः– </div><div class="list-alpha-indent"> (क) नेपालको स्वतन्त्रता, सार्वभौमसत्ता, भौगोलिक वा प्रादेशिक अखण्डता, राष्ट्रियता, स्वाधीनता, स्वाभिमान वा नेपालको अन्तरराष्ट्रिय छवि उपर अपमान हुने, होच्याउने वा घृणा वा द्वैष फैलाउने, </div><div class="list-alpha-indent"> (ख) नेपालको अन्तरराष्ट्रिय सीमा अतिक्रमण गर्ने वा छिमेकी मुलुकसँग सहमति भएको अवस्थामा बाहेक सीमास्तम्भ हटाउने वा सीमास्तम्भ राखिएको ठाउँ परिवर्तन गर्ने वा नेपालको भौगोलिक वा प्रादेशिक अखण्डता उपर प्रतिकूल हुने गरी सीमास्तम्भ परिवर्तन गर्ने। </div><div class="list-normal-indent"> (३) नेपालको प्रतिनिधित्व गरी नेपालमा वा विदेशी मुलुकमा कुनै खेलाडी वा खेलाडीहरुसँग प्रतिस्पर्धा गर्न कुनै खेल खेल्ने नेपाली खेलाडी वा खेलाडीहरुको समूहले त्यस्तो खेलको प्रतिस्पर्धाबाट आउने स्वाभाविक परिणामलाई प्रतिकूल हुने गरी मिलोमतोमा वा कसैको प्रलोभनमा वा कुनैबाजी जिताउने वा हराउने गरी त्यस्तो खेल खेल्न वा खेलाउन हुँदैन र त्यसरी कुनै खेल खेलिएको रहेछ भने राष्ट्रिय हित विरुद्धको कसूर भएको मानिनेछ। </div><div class="list-normal-indent"> (४) उपदफा (२) वा (३) बमोजिमको कसूर गर्ने व्यक्तिलाई देहायको सजाय हुनेछः– </div><div class="list-alpha-indent"> (क) उपदफा (२) बमोजिमको कसूर भए पाँच वर्षसम्म कैद र पचास हजार रुपैयाँसम्म जरिबाना, </div><div class="list-alpha-indent"> (ख) उपदफा (३) बमोजिमको कसूर भए तीन वर्षसम्म कैद र तीस हजार रुपैयाँसम्म जरिबाना। </div><div class="list-normal-indent"> (५) कसैले उपदफा (२) वा (३) बमोजिमको कसूर गर्दा कुनै रकम लेनदेन गरेको भएमा उपदफा (४) बमोजिमको सजायका अतिरिक्त लेनदेन गरेको रकम समेत जफत हुनेछ। </div><div class="list-normal-indent"> (६) उपदफा (३) बमोजिमको कसूर गर्ने आदेश वा निर्देशन दिने, त्यस्तो कसूर गर्न दुरुत्साहन दिने वा उक्साउने, त्यस्तो कसूर गर्न मद्दत गर्ने व्यक्तिलाई मुख्य कसूरदार सरह सजाय हुनेछ। </div><div class="list-normal-indent"> (७) उपदफा (२) वा (३) बमोजिमको कसूर सार्वजनिक पद धारण गरेको व्यक्ति वा नेपाललाई प्रतिनिधित्व गर्ने व्यक्तिले विदेशमा गएका बखत गरेको रहेछ भने निजलाई तीन वर्षसम्म थप कैद हुनेछ। </div><div class="list-normal-indent"><span class="bold">५२. जातिहत्या गर्न नहुनेः</span> (१) कसैले पनि जातिहत्या (जेनोसाइड) को कसूर गर्नु वा गराउनु हुँदैन। </div><div class="list-normal-indent"> (२) उपदफा (१) को प्रयोजनका लागि कुनै जात, जाति, सम्प्रदाय वा धार्मिक समूहको अस्तित्व पूर्ण वा आंशिक रुपमा विनाश गर्ने नियतले देहायको कुनै काम गरेमा वा त्यसको उद्योग वा षड्यन्त्र गरेमा जातिहत्याको कसूर गरेको मानिनेछः– </div><div class="list-alpha-indent"> (क) एकै पटक वा पटकपटक गरी त्यस्तो समूहका सदस्यहरुको योजनाबद्ध रुपमा आमहत्या गरेमा, </div><div class="list-alpha-indent"> (ख) एकै पटक वा पटकपटक गरी योजनाबद्ध रुपमा त्यस्तो समूहका सदस्यहरुको शारीरिक अङ्गभङ्ग गरेमा वा निजहरुलाई शारीरिक वा मानसिक अशक्त बनाएमा, </div><div class="list-alpha-indent"> (ग) त्यस्तो समूहका सदस्यहरुको पूर्ण वा आंशिक रुपमा भौतिक विनाश हुने आँकलन गरी त्यस्ता सदस्यहरुले प्रयोग गर्ने पानी, खाद्यान्न, इन्धन, औषधि जस्ता अत्यावश्यक वस्तुको आपूर्ति वा आवागमनमा अवरोध गरी त्यस्ता समूहका सदस्यको जीवन यापनका शर्तहरुलाई नियोजित रुपमा कष्टप्रद बनाएमा, </div><div class="list-alpha-indent"> (घ) स्वेच्छाले अपनाएको परिवार नियोजनका साधन प्रयोग गरेकोमा बाहेक त्यस्ता समूहभित्र शिशुहरुको जन्म रोक्ने नियतले त्यस्ता समूहका सदस्यहरुलाई जबरजस्ती गर्भ निरोधक उपाय अपनाउन बाध्य पारिएमा, </div><div class="list-alpha-indent"> (ङ) त्यस्ता समूहबाट जन्मिएका बालबालिकालाई जबरजस्ती अर्को समूहमा हस्तान्तरण गरेमा। </div><div class="list-normal-indent"> (३) उपदफा (१) बमोजिमको कसूर गर्ने व्यक्तिलाई देहाय बमोजिम सजाय हुनेछः– </div><div class="list-alpha-indent"> (क) खण्ड (क) बमोजिमको कसूर भए जन्मकैद, </div><div class="list-alpha-indent"> (ख) खण्ड (ख) बमोजिमको कसूर भए यस संहिता बमोजिम शारीरिक अङ्गभङ्ग वा कुटपिट बापत हुने सजायमा थप पाँच वर्षसम्म कैद र पचास हजार रुपैयाँसम्म जरिबाना, </div><div class="list-alpha-indent"> (ग) खण्ड (ग), (घ) वा (ङ) बमोजिमको कसूर भए दश वर्षसम्म कैद। </div><div class="list-normal-indent"> (४) यस दफा बमोजिमको कसूर कुनै व्यक्ति वा कुनै सङ्गठित वा असङ्गठित समूहको आदेश वा निर्देशनबाट भएको रहेछ भने त्यस्तो निर्देशन दिने व्यक्ति वा त्यस्तो समूहको जिम्मेवार व्यक्ति वा व्यक्तिहरुलाई मुख्य कसूरदार सरह सजाय हुनेछ। </div><div class="list-normal-indent"> (५) यस दफा बमोजिमको कसूर सामूहिक रुपमा वा विभिन्न व्यक्तिहरुको संलग्नतामा भएको रहेछ भने त्यस्तो कसूरमा संलग्न प्रत्येक व्यक्ति समान रुपमा कसूरदार मानिनेछ। </div><div class="list-normal-indent"> (६) यस दफा बमोजिमको कसूर गर्ने कुनै व्यक्तिले सार्वजनिक पद धारण गरेको भए निजले आफूभन्दा माथिको अधिकारीको आदेश पालना गर्ने वा कानून र व्यवस्था कायम गर्ने वा कानून कार्यान्वयन गर्ने सिलसिलामा त्यस्तो कसूर भएको दाबी लिन सक्ने छैन र निजले त्यस्तो दाबी लिएको आधारमा सजायबाट छुट वा उन्मुक्ति पाउनेछैन। </div><div class="list-normal-indent"><span class="bold">५३. नेपाल विरुद्ध युद्ध गर्न वा नेपालसँग युद्धमा संलग्न राज्यका सेनालाई सहायता गर्न नहुनेः</span> (१) कसैले नेपाल विरुद्ध हातहतियार उठाई युद्ध गर्न वा युद्ध गर्ने घोषणा गर्न, युद्ध गर्ने उद्योग गर्न वा धम्की दिन वा नेपाल विरुद्ध युद्ध गर्ने नियतले हातहतियार, खरखजाना जम्मा गर्न वा सैनिक वा अर्धसैनिक सङ्गठन निर्माण गर्नु हुँदैन। </div><div class="list-normal-indent"> (२) कसैले युद्ध स्थितिको घोषणा भएको वा नभएको जुनसुकै अवस्थामा पनि नेपालसँग युद्धमा संलग्न रहेका कुनै विदेशी सेनालाई कुनै किसिमको सामरिक वा सैनिक सूचना दिन वा अन्य कुनै किसिमबाट सहायता गर्न वा त्यसको उद्योग गर्न हुँदैन। </div><div class="list-normal-indent"> (३) नेपालसँग युद्धमा संलग्न रहेको राज्य, त्यस्तो राज्यका नागरिक वा सङ्गठित संस्थासँग सम्बन्ध राख्न, कारोबार गर्न वा त्यस्तो राज्यका वस्तु वा सेवा पैठारी वा प्राप्त गर्न नसक्ने गरी नेपाल सरकारबाट घोषणा भएकोमा कसैले त्यस्तो राज्य, नागरिक वा संस्थासँग त्यस्तो सम्बन्ध राख्न, कारोबार गर्न वा त्यस्ता वस्तु वा सेवा पैठारी वा प्राप्त गर्न हुँदैन। </div><div class="list-normal-indent"> (४) उपदफा (१) वा (२) बमोजिमको कसूर गर्ने वा गराउने व्यक्तिलाई जन्म कैद र उपदफा (३) बमोजिमको कसूर गर्ने वा गराउने व्यक्तिलाई पच्चीस वर्षसम्म कैद र एक लाख पचास हजार रुपैयाँसम्म जरिबाना हुनेछ। </div><div class="list-normal-indent"><span class="bold">५४. मित्र राष्ट्र विरुद्ध युद्ध वा विद्रोह गर्न नहुनेः</span> (१) कसैले नेपालको भूमी प्रयोग गरी नेपालसँग दौत्य सम्बन्ध भएको मित्र राष्ट्र विरुद्ध हातहतियार उठाई युद्ध गर्न, त्यसको धम्की दिन वा युद्ध गर्ने उद्योग गर्न वा विद्रोह गर्न वा सोको उद्योग गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई सात वर्षसम्म कैद र सत्तरी हजार रुपैयाँसम्म जरिबाना हुनेछ। </div><div class="list-normal-indent"><span class="bold">५५. सैनिक वा प्रहरीलाई भड्काउन नहुनेः</span> (१) कसैले नेपाली सेना, नेपाल प्रहरी वा सशस्त्र प्रहरी बल, नेपालमा बहाल रहेका सैनिक, प्रहरी वा सशस्त्र प्रहरी जवान वा अधिकृतलाई नेपाली सेना वा नेपाल प्रहरी वा सशस्त्र प्रहरी बल, नेपाल छाडी भाग्न वा भड्काउन वा अनुशासन भङ्ग गर्न दुरुत्साहन दिन वा कर्तव्यबाट विचलित गराउने उद्योग गर्न वा त्यसरी सेना वा प्रहरी वा बलबाट भागेको वा बञ्चित व्यक्ति हो भन्ने जानीजानी वा विश्वास गर्ने कारण भई त्यस्तो व्यक्तिलाई आश्रय दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई दश वर्षसम्म कैद र एक लाख रुपैयाँसम्म जरिबाना हुनेछ। </div><div class="list-normal-indent"><span class="bold">५६. जासूसी गर्न नहुनेः</span> (१) कसैले नेपालको सार्वभौमसत्ता, सुरक्षा वा भौगोलिक वा प्रादेशिक अखण्डतामा खलल पार्ने वा नेपालको हितमा कुनै प्रतिकूल असर पार्ने नियतले वा त्यस्तो हुनु सक्छ भन्ने जानीजानी वा कुनै विदेशी राज्य वा अन्तरराष्ट्रिय संघ, संस्थाको प्रलोभनमा परी कसैलाई नेपालको सैनिक स्थिति, सामरिक व्यवस्था वा आन्तरिक सुरक्षाको विषय वा नेपाल सरकारले राजनीतिक, आर्थिक वा कूटनीतिक दृष्टिकोेणले गोप्य राख्न पर्ने विषय वा गोप्य लिखित वा कानून बमोजिम गोप्य रहेको वा राख्नुपर्ने विषयको सूचना दिन वा त्यसको षड्यन्त्र वा उद्योग गर्न वा दुरुत्साहन दिन वा त्यस्तो सूचना दिने नियतले अन्य कुनै काम गर्न हुँदैन र गरेमा जासूसी गरेको मानिनेछ। </div><div class="list-normal-indent"> (२) उपदफा (१) बमोजिम जासूसी गर्ने वा गराउने व्यक्तिलाई देहाय बमोजिमको सजाय हुनेछः– </div><div class="list-alpha-indent"> (क) नेपालको सैनिक स्थिति, सामरिक व्यवस्था वा आन्तरिक सुरक्षाको विषयका सम्बन्धमा जासूसी गर्ने वा गराउने व्यक्तिलाई पच्चीस वर्षसम्म कैद, </div><div class="list-alpha-indent"> (ख) नेपाल सरकारले राजनीतिक, आर्थिक वा कूटनीतिक दृष्टिकोेणले गोप्य राख्नुपर्ने विषय वा अन्य कुनै गोप्य लिखितका सम्बन्धमा जासूसी गर्ने वा गराउने व्यक्तिलाई पाँचदेखि दश वर्षसम्म कैद, </div><div class="list-alpha-indent"> (ग) खण्ड (क) र (ख) बाहेक अन्य कुराको जासूसी गर्ने वा गराउने व्यक्तिलाई पाँच वर्षसम्म कैद र पचास हजार रुपैयाँसम्म जरिबाना, </div><div class="list-alpha-indent"> (घ) कसैले जासूसी गर्न लागेको थाहा पाएर पनि नेपाल सरकारलाई त्यस्तो कुराको जनाउ नदिने व्यक्तिलाई एक वर्षसम्म कैद र एक लाख रुपैयाँसम्म जरिबाना। </div><div class="list-normal-indent"><span class="bold">५७. राष्ट्रपति उपर आक्रमण गर्न नहुनेः</span> (१) कसैले नेपालको राष्ट्रपतिको ज्यान लिन वा ज्यान लिने उद्योग गर्न हुँदैन। </div><div class="list-normal-indent"> (२) कसैले नेपालको राष्ट्रपतिलाई कुनै किसिमले अपहरण गर्नु वा गराउनु वा निजको शरीर बन्धक लिन वा लिन लगाउनु हुँदैन। </div><div class="list-normal-indent"> (३) कसैले नेपालको राष्ट्रपति उपर कुनै किसिमले आक्रमण गर्नु वा गराउनु हुँदैन। </div><div class="list-normal-indent"> (४) यस दफा बमोजिमको कसूर गर्ने व्यक्तिलाई देहाय बमोजिम सजाय हुनेछः– </div><div class="list-alpha-indent"> (क) उपदफा (१) बमोजिमको कसूर भए जन्मकैद, </div><div class="list-alpha-indent"> (ख) उपदफा (२) बमोजिमको कसूर भए दश वर्षदेखि पन्ध्र वर्षसम्म कैद, </div><div class="list-alpha-indent"> (ग) उपदफा (३) बमोजिमको कसूर भए पाँच वर्षदेखि दश वर्षसम्म कैद। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"><span class="bold">५८. राष्ट्रपति वा संसदलाई धम्की दिन नहुनेः</span> (१) कसैले नेपालको राष्ट्रपति वा संसदलाई संविधान तथा कानून बमोजिम गर्नु पर्ने कार्य सम्पादन गर्नबाट रोक लगाउन वा बञ्चित गर्न वा कुनै खास तरिकाबाट कार्य सम्पादन गर्न बाध्य गराउन कुनै किसिमको बल प्रयोग गरी वा नगरी कुनै किसिमको धम्की दिन, डर वा त्रास देखाउन वा अन्य कुनै किसिमले दबाब दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई सात वर्षसम्म कैद वा सत्तरी हजार रुपैयाँसम्म जरिबाना वा दुवै सजाय हुनेछ। </div><div class="content-paragraph no-indent"><span class="bold">स्पष्टीकरणः</span> यस दफाको प्रयोजनको लागि “संसद” भन्नाले नेपालको संविधान बमोजिमको सङ्घीय संसद र प्रदेश सभा सम्झनुपर्छ र सो शब्दले व्यवस्थापिका–संसदलाई समेत जनाउँछ। </div><div class="list-normal-indent"><span class="bold">५९. हदम्यादः</span> (१) दफा ४९, ५०, ५१, ५२, ५३ र ५७ अन्तर्गतका कसूरमा जहिले सुकै पनि उजुर लाग्न सक्नेछ। </div><div class="list-normal-indent"> (२) उपदफा (१) मा उल्लेखित दफा बाहेक यस परिच्छेद अन्तर्गतका अन्य दफा अन्तर्गतको कसूरमा त्यस्तो कसूर भएको थाहा पाएको मितिले दुई वर्ष नाघेपछि उजुर लाग्नेछैन। </div><div class="section-subtitle">परिच्छेद –२</div><div class="section-title">सार्वजनिक शान्ति विरुद्धको कसूर</div><div class="list-normal-indent"><span class="bold">६०. गैरकानूनी भेला गर्न नहुनेः</span> (१) कसैले गैरकानूनी भेला गर्न हुँदैन। </div><div class="list-normal-indent"> (२) देहायको कुनै काम गर्ने उद्देश्यले भएको पाँचजना वा पाँचजना भन्दा बढी व्यक्तिहरुको भेलालाई गैरकानूनी भेला मानिनेछः– </div><div class="list-alpha-indent"> (क) बलको प्रयोग वा प्रदर्शन गरी वा जोखिमी हातहतियार प्रदर्शन गरी, </div><div class="list-num-alpha-indent"> (१) राष्ट्रसेवकलाई कानूनले तोकेको काम गर्न वा कर्तव्य पालना गर्न नदिने, </div><div class="list-num-alpha-indent"> (२) कसैको सम्पत्ति लिने वा कब्जा गर्ने, </div><div class="list-num-alpha-indent"> (३) कसैलाई बाटो, पानी, सार्वजनिक यातायात वा सवार वा अन्य यस्तै कुनै कुरा उपयोग गर्ने हकबाट बञ्चित गर्ने, </div><div class="list-num-alpha-indent"> (४) कुनै व्यक्तिलाई कानूनले गर्न नहुने काम गर्न लगाउने वा कानूनले गर्न पाउने काम गर्न नदिने। </div><div class="list-alpha-indent"> (ख) कुनै कानून वा कानूनी कारबाहीको कार्यान्वयनमा बाधा अवरोध खडा गर्ने, </div><div class="list-alpha-indent"> (ग) कैदको सजाय हुने कुनै कसूर गर्ने। </div><div class="list-normal-indent"> (३) गैरकानूनी भेला हो भन्ने कुरा थाहा पाउँदा पाउँदै कुनै व्यक्ति त्यस्तो भेलामा सहभागी भएमा निजलाई हातहतियार नलिई सहभागी भएको भए छ महिनासम्म कैद र पाँच हजार रुपैयाँसम्म जरिबाना र हातहतियार लिएर सहभागी भएको भए एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (४) कसैले आफू सहभागी नभई कसैलाई ज्याला दिई वा अरु कुनै किसिमले प्रलोभन वा दबाबमा पारी कुनै गैरकानूनी भेलामा सहभागी गराएमा निज स्वयं त्यस्तो गैरकानूनी भेलामा सहभागी भएको मानी उपदफा (३) बमोजिमको सजाय हुनेछ। </div><div class="list-normal-indent"><span class="bold">६१. गैरकानूनी भेला रोक्ने वा भङ्ग गर्ने आदेश उल्लङ्घन गर्न नहुनेः</span> (१) अधिकार प्राप्त अधिकारीले कुनै गैरकानूनी भेलालाई रोक्न वा भङ्ग गर्ने आदेश दिएकोमा कसैले त्यस्तो भेलामा रहिरहन वा सहभागी हुनु हुँदैन। </div><div class="list-normal-indent"> (२) उपदफा (१) बमोजिम गैरकानूनी भेलामा रही रहने, सहभागी हुने वा सहभागी हुन आउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">६२. प्रत्येक सदस्यले कसूर गरेको मानिनेः</span> गैरकानूनी भेलाको कुनै सदस्यले त्यस्तो भेलाको उद्देश्य प्राप्त गर्नको लागि कुनै कसूर गरेमा त्यस्तो कसूर हुँदाको बखत त्यस्तो कसूर गर्न जानीजानी सहयोग पु¥याउने सो भेलाका प्रत्येक सदस्यले त्यस्तो कसूर गरेको मानिनेछ। </div><div class="list-normal-indent"><span class="bold">६३. hoolदङ्गा गर्न नहुनेः</span> (१) कसैले hoolदङ्गा गर्न वा गराउन हुँदैन। </div><div class="list-normal-indent"> (२) कुनै गैरकानूनी भेलाले वा त्यस्तो भेलाको सहभागीले त्यस्तो भेलाको उद्देश्य प्राप्त गर्ने सिलसिलामा बल प्रयोग गरेमा वा सार्वजनिक वा निजी सम्पत्ति तोडफोड वा हानि, नोक्सानी गरेमा त्यस्तो भेलाको प्रत्येक सहभागीले hoolदंगा गरेको मानिनेछ। </div><div class="list-normal-indent"> (३) उपदफा (१) बमोजिमको कसूर गर्ने प्रत्येक व्यक्तिलाई जोखिमी हातहतियार लिई गरेको भए दुई वर्षसम्म कैद र बीस हजार रुपैयाँसम्म जरिबाना र जोखिमी हातहतियार नलिई गरेको भए एक वर्षसम्म कैद र दश हजार रुपैयाँसम्म जरिबाना हुनेछ। </div><div class="list-normal-indent"><span class="bold">६४. hoolदङ्गा गर्न दुरुत्साहन दिन नहुनुः</span> (१) कसैले hoolदङ्गा गराउने नियतले वा hoolदङ्गा हुनु सक्छ भन्ने जानीजानी कुनै व्यक्तिलाई hoolदङ्गा गर्न दुरुत्साहन दिन हुँदैन। </div><div class="list-normal-indent"> (२) उपदफा (१) बमोजिम दुरुत्साहन दिने व्यक्तिलाई hoolदङ्गा भइसकेकोमा एक वर्षसम्म र hoolदङ्गा भइसकेको रहेनछ भने छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">६५. सार्वजनिक शान्ति खलल पार्न नहुनेः</span> (१) कसैले लेखेर, वचनले वा आकार वा चिह्नद्वारा वा अरु कुनै किसिमबाट धर्म, वर्ण, जात, जाति, सम्प्रदाय वा भाषाको आधारमा नेपालका विभिन्न वर्ग, क्षेत्र वा समुदायका व्यक्तिहरुका बिचको सुसम्बन्धमा खलल पार्ने काम गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद र दश हजार रुपैयाँसम्म जरिबाना हुनेछ। </div><div class="list-normal-indent"> (३) उपदफा (१) बमोजिमको कसूर कुनै देवस्थल वा पूजा वा प्रार्थना गर्ने ठाउँ वा धार्मिक, साँस्कृतिक चाड वा समारोह भइरहेको ठाउँमा गरेको भए उपदफा (२) बमोजिमको सजायमा थप एक वर्षसम्म कैद हुनेछ। </div><div class="list-normal-indent"><span class="bold">६६. राष्ट्रसेवकलाई बाधा विरोध गर्न नहुनेः</span> (१) कुनै राष्ट्रसेवकले आफ्नो कर्तव्य पालन गर्ने सिलसिलामा गैर कानूनी भेला रोक्ने, भङ्ग गर्ने वा hoolदङ्गा रोक्ने कुनै काम गर्दा कसैले बाधा विरोध पु¥याउन वा पु¥याउने उद्योग गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">६७. सार्वजनिक स्थानमा आवागमनमा बाधा गर्न नहुनेः</span> (१) कसैले सार्वजनिक सडक, बाटो घाटो, रज्जमार्ग, केबुलकार मार्ग, विमानस्थल, रेल्वे वा जलपरिवहन मार्ग वा hulak र कुनै सार्वजनिक सेवाको सञ्चालनमा कुनै किसिमको डर, त्रास, भय देखाई बन्द गर्न वा कुनै किसिमबाट सार्वजनिक सडक, बाटोघाटो, रज्जमार्ग, केबुलकार मार्ग, विमानस्थल, रेल्वे वा जलपरिवहन मार्ग अवरुद्ध गरी पैदल यात्री, सवारी साधन वा पशुको आवागमनलाई बाधा पु¥याउन वा कानून बमोजिम अधिकार प्राप्त अधिकारीको आदेशले बाहेक सार्वजनिक ठाउँमा कसैलाई प्रवेश गर्न कुनै किसिमले बाधा, अवरोध गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">६८. सार्वजनिक सेवा अवरुद्ध गर्न नहुनेः</span> (१) कसैले सार्वजनिक विद्युत् वा दूरसञ्चार वा त्यस्तै प्रकृतिका अन्य सार्वजनिक सेवा वा कानून बमोजिमको सार्वजनिक सेवा सञ्चालनमा कुनै किसिमको डर त्रास, देखाई बन्द गर्न वा कुनै किसिमले अवरुद्ध गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">६९. कर्फ्यू उल्लङ्घन गर्न नहुनेः</span> (१) गैरकानूनी भेला वा hoolदङ्गा वा शान्ति भङ्ग हुने अन्य कुनै कामलाई रोक्न कानून बमोजिम अधिकार प्राप्त अधिकारीले दिएको कर्फ्यू आदेशलाई कसैले जानीजानी उल्लङ्घन गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"><span class="bold">७०. झूठा अफबाह फैलाउन नहुनेः</span> (१) कसैले सार्वजनिक शान्ति भङ्ग गर्ने, hoolदङ्गा गर्ने वा नेपालको सार्वभौमसत्ता, भौगोलिक वा प्रादेशिक अखण्डता वा विभिन्न जात, जाति वा सम्प्रदायबिचको सुमधुर सम्बन्धलाई खलल पार्ने नियतले कसैलाई उक्साउने गरी नभए नगरेको अफबाह फैलाउन, प्रचार प्रसार गर्न वा नारा जुलुश गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">७१. शान्ति भङ्ग गर्ने घर, जग्गा वा सवारी साधन दिन नहुनेः</span> (१) कुनै व्यक्तिले सार्वजनिक शान्ति भङ्ग गर्ने वा hoolदङ्गा गर्न लागेको कुरा थाहा पाउँदा पाउँदै वा थाहा पाउनुपर्ने मनासिब कारण हुँदा हुँदै त्यस्तो व्यक्तिलाई कसैले पनि आफ्नो घर, जग्गा, सवारी साधन वा हातहतियार उपलब्ध गराउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">७२. संवेदनशील सार्वजनिक क्षेत्रमा मशाल जुलुश गर्न नहुनेः</span> (१) नेपालको सार्वभौमसत्ता, भौगोलिक वा प्रादेशिक अखण्डता, सुरक्षा, सार्वजनिक शान्ति वा शिष्टाचारको कारणले अधिकार प्राप्त अधिकारीको आदेशबाट संवेदनशील सार्वजनिक क्षेत्र भनी तोकिएको कुनै ठाउँमा कसैले सार्वजनिक शान्ति भङ्ग गर्ने नियतले मशाल जुलुश, आगोजन्य वा प्रज्वलनशील वस्तु लिई जुलुश, सभा गर्न वा गराउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">७३. आवश्यक वस्तु तोडफोड वा हानि, नोक्सानी गर्न नहुनेः</span> (१) कसैले यस परिच्छेद अन्तर्गतको कुनै कसूर गरी कानून बमोजिम आवश्यक वस्तु मानिने कुनै वस्तु वा सार्वजनिक वा निजी सम्पत्ति हानि, नोक्सानी, तोडफोड वा आगजनी गर्न वा गराउन वा अरु कसैलाई प्रयोग गरी वा आफैँले त्यस्तो वस्तु वा सम्पत्ति बिगार्नु हुँदैन। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई यस परिच्छेद बमोजिमको कसूरमा हुने सजायमा थप एक वर्ष कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (३) उपदफा (१) बमोजिमको कसूरबाट त्यस्तो वस्तु वा सम्पत्तिको हानि, नोक्सानी भइसकेको रहेछ भने त्यसको बिगो बमोजिमको क्षतिपूर्ति समेत निजबाट भराउनु पर्नेछ। </div><div class="list-normal-indent"> (४) उपदफा (१) बमोजिमको कसूर गर्ने व्यक्ति यकिन भएकोमा सोही व्यक्ति र त्यस्तो व्यक्ति यकिन नभएकोमा त्यस्तो काम गर्न उक्साउने वा आदेश दिने व्यक्तिले कसूर गरेको मानिनेछ। </div><div class="list-normal-indent"><span class="bold">७४. हदम्यादः</span> यस परिच्छेद अन्तर्गतको कसूरमा त्यस्तो कसूर भएको मितिले तीन महिना नाघेपछि उजुर लाग्नेछैन। </div><div class="section-subtitle">परिच्छेद –३</div><div class="section-title">सार्वजनिक अधिकारीको अख्तियारीको अवज्ञा सम्बन्धी कसूर</div><div class="list-normal-indent"><span class="bold">७५. समाह्वान, इतलार्नामा इत्यादिको तामेलीमा बाधा पु¥याउन नहुनेः</span> (१) कानून बमोजिम जारी भएको समाह्वान, इतलार्नामा, पक्राउ पूर्जी, सूचना वा आदेश तामेल गर्दा वा खानतलासी, बरामद वा नाप नक्सा वा सर्जमिन गर्दा वा वारेन्ट बमोजिम कसैलाई पक्राउ गर्दा कसैले पनि बाधा विरोध गर्न वा गराउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (३) उपदफा (१) बमोजिमको कसूर राष्ट्रसेवकले गरेको भए निजलाई तीन महिनासम्म थप कैद सजाय हुनेछ। </div><div class="list-normal-indent"><span class="bold">७६. समाह्वान, इतलार्नामा, सूचना वा आदेश नबुझी फर्काउन नहुनेः</span> (१) कुनै व्यक्तिलाई निजका नाममा कानून बमोजिम जारी भएको समाह्वान, इतलार्नामा, पक्राउ पूर्जी, सूचना </div><div class="content-paragraph"> वा आदेश बुझाउन ल्याएकोमा निजले त्यस्तो समाह्वान, इतलार्नामा, पक्राउ पूर्जी, सूचना वा आदेश बदनियतपूर्वक नबुझी फर्काउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">७७. समाह्वान, इतलार्नामा, सूचना वा आदेश तामेल हुनु नदिई छली हिड्न नहुनेः</span> (१) अधिकार प्राप्त अधिकारीले जारी गरेको समाह्वान, इतलार्नामा, पक्राउ पूर्जी, सूचना वा आदेश बुझ्नु पर्ने व्यक्तिले त्यस्तो समाह्वान, इतलार्नामा, पक्राउ पूर्जी, सूचना वा आदेश तामेल हुनु नदिनको लागि बठिनियतपूर्वक छली हिड्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">७८. समाह्वान, इतलार्नामा इत्यादि च्यात्न वा उप्काउन नहुनेः</span> (१) कसैले कानून बमोजिम टाँसेको समाह्वान, इतलार्नामा, पक्राउ पूर्जी, सूचना वा आदेश त्यसको प्रयोजन बाँकी छाँदै बदनियतपूर्वक च्यात्न वा उप्काउन हुँदैन। </div><div class="list-normal-indent"> (२) उपदफा (१) बमोजिम कसूर गर्ने वा गराउने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">७९. झूट्टो तरिकाले म्याद तामेल गर्न नहुनेः</span> (१) कानून बमोजिम म्याद तामेल गर्ने वा गराउनु पर्ने कर्तव्य भएको व्यक्तिले झूट्टो तरिकाले म्याद तामेल गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८०. लिखित पेश गर्न इन्कार गर्न नहुनेः</span> (१) कानून बमोजिम कुनै अड्डा, अदालत वा राष्ट्रसेवक समक्ष कुनै लिखित पेश गर्नु पर्ने वा पठाउनु पर्ने कानूनी कर्तव्य भएको व्यक्तिले त्यस्तो लिखित पेश गर्न वा पठाउन इन्कार गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८१. शपथ लिएको व्यक्तिले झूठा कुरा व्यक्त गर्न नहुनेः</span> (१) अधिकार प्राप्त अधिकारी समक्ष साँचो कुरा व्यक्त गर्ने कानूनी कर्तव्य भएको वा शपथ लिएको व्यक्तिले वा कानून बमोजिम शपथ लिई सार्वजनिक पद धारण गरेको व्यक्तिले त्यस्तो हैसियतमा झूठा कुरा व्यक्त गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई दुई वर्षसम्म कैद वा बीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८२. शपथ गर्न इन्कार गर्न नहुनेः</span> (१) अधिकार प्राप्त अधिकारी समक्ष साँचो कुरा व्यक्त गर्न उपस्थित भएको व्यक्तिले त्यस्तो कुरा व्यक्त गर्ने प्रयोजनको लागि शपथ लिन आदेश दिएकोमा त्यस्तो शपथ लिन इन्कार गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८३. जवाफ दिन इन्कार गर्न नहुनेः</span> (१) अधिकार प्राप्त अधिकारी समक्ष कुनै विषयमा साँचो कुरा व्यक्त गर्ने कानूनी कर्तव्य भएको व्यक्तिले त्यस्तो विषयमा त्यस्तो अधिकारीले सोधेको प्रश्नको जवाफ दिन इन्कार गर्न हुँदैन। </div><div class="content-paragraph"> तर कसैलाई पनि आफ्नो विरुद्ध बयान दिन कर लाग्नेछैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८४. झूठा जानकारी दिन नहुनेः</span> (१) कसैले कुनै राष्ट्रसेवकलाई निजले कानून बमोजिम गर्नु पर्ने काम गर्नबाट रोक लगाउन वा गर्न नपर्ने वा गर्न नहुने काम गर्न लगाउने नियतले कसैलाई झूठा जानकारी दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८५. बाधा विरोध गर्न नहुनेः</span> (१) आफ्नो पदीय कर्तव्यको पालना गर्न लागेको कुनै राष्ट्रसेवकलाई कसैले जोर जुलुम वा hool हुज्जत गरी वा अन्य कुनै किसिमले बाधा विरोध गरी कर्तव्य पालन गर्न अवरोध पु¥याउनु हुँदैन। </div><div class="list-normal-indent"> (२) कसैले कानून बमोजिम हुनु लागेको कुनै सम्पत्तिको जायजात, ताग्दाती, रोक्का, लिलाम वा बिक्रीको प्रक्रियामा जानीजानी बाधा विरोध गर्नु हुँदैन। </div><div class="list-normal-indent"> (३) उपदफा (१) वा (२) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८६. राष्ट्रसेवकलाई मद्दत दिन इन्कार गर्न नहुनेः</span> (१) कुनै राष्ट्रसेवकले आफ्नो पदीय कर्तव्य पालन गर्दा त्यस्तो काममा मद्दत दिनु पर्ने कानूनी कर्तव्य भएको व्यक्तिले त्यस बमोजिम मद्दत दिन ईन्कार गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८७. आदेशको अवज्ञा गर्न नहुनेः</span> (१) कसैले अधिकारप्राप्त अधिकारीको कानून बमोजिमको आदेश अनुसार कानून बमोजिम गर्नु पर्ने काम नगरी वा गर्न नहुने काम गरी त्यस्तो आदेशको अवज्ञा गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">८८. हदम्यादः</span> यस परिच्छेदको दफा ७८, ८० र ८३ अन्तर्गतको कसूरमा त्यस्तो कसूर भएको कुरा थाहा पाएको मितिले र अन्य दफा अन्तर्गतका कसूरमा त्यस्तो कसूर भएको मितिले तीन महिना नाघेपछि उजुर लाग्नेछैन। </div><div class="section-subtitle">परिच्छेद – ४</div><div class="section-title">सार्वजनिक न्याय विरुद्धका कसूर</div><div class="list-normal-indent"><span class="bold">८९. झूठा प्रमाण बनाउन नहुनेः</span> (१) यस संहितामा अन्यथा व्यवस्था भएकोमा बाहेक कसैले न्यायिक वा अन्य कानूनी कारबाहीमा प्रमाणको रुपमा प्रयोग गराउने नियतले कुनै झूठा </div><div class="content-paragraph"> प्रमाण बनाउन वा झूठा परिस्थितिको सिर्जना गर्न वा कुनै झूठा लिखित वा विद्युतीय अभिलेख बनाउन वा कुनै लिखित वा विद्युतीय अभिलेखमा झूठा कुरा जनाउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई पाँच वर्षसम्म कैद र पचास हजार रुपैयाँसम्म जरिबाना हुनेछ। </div><div class="content-paragraph"> तर त्यस्तो झूठा प्रमाणको आधारमा कुनै व्यक्तिलाई जन्मकैदको सजाय भएको रहेछ भने सात वर्षसम्म कैद र सत्तरी हजार रुपैयाँसम्म जरिबाना हुनेछ। </div><div class="list-normal-indent"> (३) यस दफामा अन्यत्र जुनसुकै कुरा लेखिएको भए तापनि जुन कसूरको सम्बन्धमा झूठा प्रमाण खडा भएको हो त्यस्तो कसूरमा हुनु सक्ने अधिकतम सजायभन्दा बढी हुने गरी यो दफा अन्तर्गत सजाय हुनेछैन। </div><div class="list-normal-indent"><span class="bold">९०. झूठा प्रमाण पत्र बनाउन र दिन नहुनेः</span> (१) कुनै कुराको सम्बन्धमा कानून बमोजिम पेश गर्ने, प्रमाणित गर्ने, प्रमाणीकरण गर्ने, सत्यतथ्ययुक्त विवरण (एफिडेमिट) पेश गर्ने वा प्रमाणपत्र दिने अख्तियारी वा कर्तव्य भएको व्यक्तिले जानीजानी झूठा कुरा उल्लेख गरी पेश गर्ने, प्रमाणित गर्ने, प्रमाणीकरण गर्ने वा प्रमाणपत्र दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई दुई वर्षसम्म कैद र बीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">९१. झूठा प्रमाण वा प्रमाण पत्र प्रयोग गर्न नहुनेः</span> (१) कसैले कुनै प्रमाण वा प्रमाणपत्र झूठा हो भन्ने जानीजानी त्यस्तो प्रमाण वा प्रमाणपत्रलाई साँचो प्रमाण वा प्रमाणपत्रको रुपमा प्रयोग गर्न वा गराउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई तीन वर्षसम्म कैद र तीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">९२. लिखित नष्ट गर्न नहुनेः</span> (१) कुनै न्यायिक वा अन्य कानूनी कारबाहीमा कुनै लिखित वा विद्युतीय अभिलेख प्रमाणको रुपमा पेश गर्ने कानूनी कर्तव्य भएको व्यक्तिले जानीजानी त्यस्तो लिखित वा अभिलेख नष्ट गर्न, केरमेट गरी नबुझिने पार्न वा अन्य कुनै प्रकारले प्रमाणमा प्रयोग गर्न नमिल्ने बनाउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई दुई वर्षसम्म कैद र बीस हजार रुपैयाँसम्म जरिबाना हुनेछ। </div><div class="list-normal-indent"> (३) कुनै न्यायिक वा अन्य कानूनी कारबाहीमा पेश भएको कुनै लिखित वा विद्युतीय अभिलेख कसैले कानून विपरीत जानीजानी नष्ट गर्न, केरमेट गरी नबुझिने पार्न वा अन्य कुनै प्रकारले प्रमाणमा प्रयोग गर्न नमिल्ने बनाउन वा गैरकानूनी रुपमा हटाउन वा अनधिकृत रुपमा कसैलाई दिनु हुँदैन। </div><div class="list-normal-indent"> (४) उपदफा (३) बमोजिमको कसूर गर्ने वा गराउने व्यक्तिलाई चार वर्षसम्म कैद र चालीस हजार रुपैयाँसम्म जरिबाना हुनेछ। </div><div class="list-normal-indent"> (५) उपदफा (१) वा (३) बमोजिमको कसूर कुनै राष्ट्रसेवकले गरेमा निजलाई सोही उपदफामा उल्लेखित सजायको दोब्बर सजाय हुनेछ। </div><div class="list-normal-indent"><span class="bold">९३. कसूरको प्रमाण दबाउन नहुनेः</span> (१) कसैले कुनै कसूरदारलाई बचाउने नियतले निजले गरेको कसूर सम्बन्धी कुनै प्रमाण दबाउन, नष्ट गर्न वा त्यसलाई प्रमाणको रुपमा प्रयोग गर्न नसकिने गरी बिगार्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद र तीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">९४. सूचना दिन अवरोध पु¥याउन नहुनेः</span> (१) कुनै कसूर भएको वा हुनु लागेको छ भन्ने थाहा पाई त्यस्तो कसूरको विषयमा प्रहरी वा अधिकार प्राप्त अधिकारी समक्ष खबर वा सूचना दिन जाने व्यक्तिलाई कसैले छेकथुन गर्न वा अन्य कुनै किसिमले बाधा अवरोध पु¥याउनु हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई दुई वर्षसम्म कैद वा बीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">९५. कसूरदारलाई आश्रय दिन नहुनेः</span> (१) कसैले कुनै कसूरदारलाई जानीजानी पक्राउ हुनुबाट वा कानून बमोजिम हुने सजायबाट बचाउने नियतले आश्रय दिनु हुँदैन। </div><div class="content-paragraph no-indent"><span class="bold">स्पष्टीकरणः</span> यस दफाको प्रयोजनको लागि “कसूरदार” भन्नाले कुनै कसूरमा शङ्कास्पद रहेको, अभियुक्त बनाइएको वा अदालतबाट दोषी ठहर भएको व्यक्ति सम्झनुपर्छ। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई देहाय बमोजिम सजाय हुनेछः– </div><div class="list-alpha-indent"> (क) जन्मकैद वा बीस वर्षसम्म कैद सजाय हुनु सक्ने कसूरको कसूरदारलाई आश्रय दिएको भए पाँच वर्षसम्म कैद र पचास हजार रुपैयाँसम्म जरिबाना, </div><div class="list-alpha-indent"> (ख) दश वर्षसम्म कैदको सजाय हुनु सक्ने कसूरको कसूरदारलाई आश्रय दिएको भए तीन वर्षसम्म कैद र तीस हजार रुपैयाँसम्म जरिबाना, </div><div class="list-alpha-indent"> (ग) खण्ड (क) वा (ख) मा लेखिएदेखि बाहेक अन्य कसूरको कसूरदारलाई आश्रय दिएको भए त्यस्तो कसूरमा हुनु सक्ने कैद वा जरिबानाको उपल्लो हदको चार खण्डको एक खण्डसम्म कैद वा जरिबाना वा दुवै। </div><div class="list-normal-indent"> (३) उपदफा (१) मा जुनसुकै कुरा लेखिएको भए तापनि कसूरदारको पति वा पत्नी वा बाबु, आमा, छोरा, छोरी, दाजु, भाई, दिदी, बहिनी, बाजे, बज्यै, नाति, नातिनी, सासू, ससुरा, बुहारी, ज्वाईंले आश्रय दिएकोमा यस दफा बमोजिमको कसूर भएको मानिने छैन। </div><div class="list-normal-indent"><span class="bold">९६. कसूर भएको जानकारी दिनु पर्नेः</span> (१) कुनै कसूर भएको वा हुनु लागेको छ भन्ने थाहा पाई त्यस्तो कसूरको जानकारी दिनु पर्ने कानूनी कर्तव्य भएको व्यक्तिले जानकारी नदिई बस्न वा कुनै कसूर भएको थाहा पाएको व्यक्तिले जानीजानी झूठा जानकारी दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई दुई वर्षसम्म कैद वा बीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">९७. सम्पत्ति दबाउन वा सम्पत्तिमा झूठा दाबी गर्न नहुनेः</span> (१) कसैले अदालत वा अधिकार प्राप्त अधिकारीको निर्णय बमोजिम जफत हुने भएको वा ताग्दाती, रोक्का, लिलाम वा बिक्री हुने वा चलन चलाई दिनु पर्ने भएको सम्पत्ति वा त्यस्तो सम्पत्ति वा जायजात उपरको अधिकार बदनियत साथ जफत, ताग्दाती, जायजात, रोक्का, लिलाम वा बिक्री हुनुबाट वा चलन चलाउनबाट रोक्नको लागि त्यस्तो सम्पत्ति वा त्यस उपरको अधिकार दबाउन, </div><div class="content-paragraph"> कसैलाई हस्तान्तरण गर्न वा गराउन वा त्यस्तो सम्पत्ति वा अधिकार उपर दाबी गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई दुई वर्षसम्म कैद वा बीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">९८. झूठा उजुरी दिन नहुनेः</span> (१) कसैले कसैलाई क्षति पु¥याउने वा हैरान गर्ने नियतले कुनै न्यायिक कारबाही गर्ने अधिकारी समक्ष झूठा कुराको दाबी लिई वा अभियोग लगाई कुनै व्यक्तिका विरुद्ध उजुरी वा सूचना दिनु हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई जुन कसूरको झूठो अभियोग लगाएको हो त्यस्तो कसूरमा हुनु सक्ने सजायको उपल्लो हदको आधासम्म सजाय हुनेछ। </div><div class="content-paragraph"> तर नेपाल सरकारवादी हुने मुद्दाको हकमा यस दफाको व्यवस्था लागू हुने छैन। </div><div class="list-normal-indent"> (३) उपदफा (१) बमोजिमको कसूरबाट पीडित व्यक्तिलाई कुनै किसिमको हानि, नोक्सानी पुगेको भए निजलाई त्यस बापतको क्षतिपूर्ति कसूरदारबाट भराई दिनु पर्नेछ। </div><div class="list-normal-indent"><span class="bold">९९. बदनियतपूर्वक अनुसन्धान वा अभियोजन गर्न नहुनेः</span> (१) कानून बमोजिम अनुसन्धान वा अभियोजन गर्ने जिम्मेवारी भएको अधिकारीले निर्दोष व्यक्तिलाई फसाउने वा वास्तविक कसूरदारलाई जोगाउने मनसायले बदनियतपूर्वक अनुसन्धान गर्न वा अभियोग लगाउनु हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (३) उपदफा (१) बमोजिमको कसूरबाट कुनै व्यक्तिलाई कुनै किसिमको हानि, नोक्सानी भएमा निजले त्यस्तो कसूरदारबाट क्षतिपूर्ति भराई लिन सक्नेछ। </div><div class="list-normal-indent"><span class="bold">१००. जमानतको शर्त विपरीत अनुपस्थित हुनु नहुनेः</span> (१) कुनै कसूरको अभियोग लागि जमानतमा छुटेको व्यक्ति मनासिब कारण विना जमानतको शर्त विपरीत जमानत दिएको कार्यालय वा अदालतमा अनुपस्थित हुनु हुँदैन। </div><div class="content-paragraph no-indent"><span class="bold">स्पष्टीकरणः</span> यस दफाको प्रयोजनको लागि “जमानत” भन्नाले नगद, जेथा, बैङ्क जमानत वा हाजिर जमानत सम्झनुपर्छ। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (३) यस दफा बमोजिम अनुपस्थित भएको व्यक्ति निजलाई आरोप लागेको कसूरको कसूरदार ठहिरिएमा निजलाई त्यस्तो कसूरमा हुने सजायमा यस दफा बमोजिमको सजाय समेत थप हुनेछ। </div><div class="list-normal-indent"> (४) कानून बमोजिम हाजिर जमानीमा छुटेको व्यक्ति त्यस्तो जमानत बमोजिम कार्यालय वा अदालतमा उपस्थित नभएमा त्यसरी हाजिर जमानी दिने व्यक्तिलाई पचास हजार रुपैयाँसम्म जरिबाना हुनेछ। </div><div class="list-normal-indent"> (५) यस दफा बमोजिम सजाय पाएको व्यक्ति तीन वर्षसम्म हाजिर जमानी हुनु योग्य हुनेछैन। </div><div class="list-normal-indent"><span class="bold">१०१. पक्राउको बाधा विरोध गर्न वा थुनाबाट भाग्न नहुनेः</span> (१) कुनै व्यक्तिलाई पक्राउ गर्न कानून बमोजिम पक्राउ पूर्जी जारी भएकोमा त्यस्तो व्यक्तिले पक्राउको सिलसिलामा वा पक्राउ पर्दा वा पक्राउ परिकसेको भए पक्राउबाट बच्नको लागि जानीजानी बल प्रयोग गरी बाधा विरोध गर्न वा कानून बमोजिम थुनामा रहेको व्यक्तिले थुनाबाट भाग्न वा भाग्ने उद्योग गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">१०२. पक्राउबाट उम्काउन वा थुनाबाट भगाउन नहुनेः</span> (१) कानून बमोजिम पक्राउ गर्न पक्राउ पूर्जी जारी गरिएको व्यक्तिलाई पक्राउको सिलसिलामा वा पक्राउ गर्दा वा निजलाई पक्राउ गरिसकेको भए निजलाई पक्राउबाट उम्काउनको लागि कसैले जानीजानी बाधा विरोध गर्न वा कानून बमोजिम थुनामा रहेको व्यक्तिलाई जानीजानी भगाउन वा भाग्नको लागि मद्दत गर्नु हुँदैन। </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (३) उपदफा (१) बमोजिमको कसूर कुनै राष्ट्रसेवकले गरे वा गराएमा निजलाई उपदफा (२) मा उल्लेखित सजायको दोब्बर सजाय हुनेछ। </div><div class="list-normal-indent"><span class="bold">१०३. हदम्यादः</span> (१) दफा १०१ वा १०२ अन्तर्गतका कसूरमा जहिलेसुकै पनि उजुर लाग्नेछ। </div><div class="list-normal-indent"> (२) दफा १०० अन्तर्गतको कसूरमा त्यस्तो कसूर भएको मितिले र यस परिच्छेद अन्तर्गतका अन्य कसूरमा कसूर भएको कुरा थाहा पाएको मितिले तीन महिना नाघेपछि उजुर लाग्नेछैन। </div><div class="section-subtitle">परिच्छेद –५</div><div class="section-title">सार्वजनिक हित, स्वास्थ्य, सुरक्षा, सुविधा र नैतिकता विरुद्धका कसूर</div><div class="list-normal-indent"><span class="bold">१०४. सङ्क्रामक रोग फैलाउन नहुनेः</span> (१) कसैले कसैको ज्यानलाई खतरा पु¥याउन सक्ने कुनै किसिमको सङ्क्रामक रोग फैलाउने वा फैलन सक्ने कुनै काम गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई नियतपूर्वक वा जानीजानी गरेको भए दश वर्षसम्म कैद र एक लाख रुपैयाँसम्म जरिबाना, लापरबाहीपूर्वक गरेको भए पाँच वर्षसम्म कैद र पचास हजार रुपैयाँसम्म जरिबाना र हेलचक्रयाईँपूर्वक गरेको भए तीन वर्षसम्म कैद र तीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">१०५. मानि रोग प्रतिरोधक क्षमता उन्मुक्ति गर्ने जिवाणु (एच.आई.भि.) को रोग फैलाउन नहुनेः</span> (१) कसैले आफनो वा अरु कसैको शरीरमा रोग प्रतिरोधक क्षमता उन्मुक्ति गर्ने जिवाणु (एच.आइ.भि.) वा हेपाटाइटिस् बी को जिवाणु रहेको थाहा पाउँदा पाउँदै कसैलाई त्यस्तो रोग सार्ने नियतले आफ्नो रगत दिन वा त्यस्तो व्यक्तिको रगत दिन लगाउन वा कुनै किसिमको पूर्व सावधानी नलिई कसैसँग यौन सम्पर्क कायम गर्न वा कुनै किसिमबाट आफ्नो वा त्यस्तो व्यक्तिको रगत, वीर्य, ¥याल, थुक वा कुनै मानि अङ्ग अर्काको शरीरभित्र पठाउन हुँदैन। </div><div class="list-normal-indent"> (२) उपदफा (१) बमोजिम कसूर गर्ने वा गराउने व्यक्तिलाई दश वर्षसम्म कैद र एक लाख रुपैयाँसम्म जरिबाना हुनेछ। </div><div class="content-paragraph"> तर त्यस्तो रोग सार्ने नियत नभई लापरवाही वा हेलचेक्र्याईँबाट सर्न गएको रहेछ भने तीन वर्षसम्म कैद र तीस हजार रुपैयाँसम्म जरिबाना हुनेछ। </div><div class="list-normal-indent"> (३) पीडित आफैँ मानि रोग प्रतिरोधक क्षमता उन्मुक्ति गर्ने जिवाणु वा हेपाटाइटिस् बी को जिवाणु रहेको व्यक्तिसँग यौन सम्पर्क गर्न गएको रहेछ भने त्यस्तो जिवाणु रहेको व्यक्तिले यस दफा बमोजिमको कसूर गरेको मानिनेछैन। </div><div class="list-normal-indent"><span class="bold">१०६. सरुवा रोग सम्बन्धी कानूनको उल्लङ्घन गर्न नहुनेः</span> (१) कसैले नेपाल सरकार, प्रदेश सरकार वा स्थानीय तहले वा कानून बमोजिम अधिकार प्राप्त अधिकारीले सरुवा रोगको सम्बन्धमा जारी गरेको नियम, निर्देशन वा आदेश उल्लङ्घन गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="content-paragraph"> तर त्यस्तो नियम, निर्देशन वा आदेश उल्लङ्घन गरेको कारणबाट कसैको ज्यान जान सक्ने अवस्था रहेछ भने निजलाई दफा १०४ बमोजिम सजाय हुनेछ। </div><div class="list-normal-indent"><span class="bold">१०७. खाद्य पदार्थमा मिसावट गर्न नहुनेः</span> (१) कसैले सर्वसाधारणले खाने, पिउने वा सेवन गर्ने पदार्थमा खान, पिउन वा सेवन गर्न नहुने कुनै हानिकारक पदार्थ वा खान पिउन वा सेवन गर्न हुने कमसल पदार्थ वा हानिकारक रासायनिक पदार्थ मिसावट गरी उत्पादन गर्ने, बिक्री वितरण गर्ने वा म्याद नाघेको वा मिसावट भएको खाद्य पदार्थ बिक्री वितरण गर्ने वा निर्धारित स्तरभन्दा न्यून स्तरको खाद्य पदार्थ वा अखाद्य पदार्थ बिक्री वितरण गर्ने वा पैठारी गर्ने वा बिक्री वितरणको लागि राख्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई पाँच वर्षसम्म कैद र पचास हजार रुपैयाँसम्म जरिबाना हुनेछ। </div><div class="list-normal-indent"><span class="bold">१०८. झुक्याउनमा पारी खाद्य पदार्थ बिक्री वितरण गर्न नहुनेः</span> (१) कसैले कुनै एक खाद्य पदार्थलाई अर्को खाद्य पदार्थ हो भनी वा न्यून गुणस्तरको खाद्य पदार्थ वा अखाद्य पदार्थलाई उच्च गुणस्तरको खाद्य पदार्थ हो भनी ढाँटी वा झुक्याई वा कुनै उच्च </div><div class="content-paragraph"> गुणस्तरको खाद्य पदार्थमा निम्न स्तरको खाद्य पदार्थ वा अखाद्य पदार्थ मिसावट गरी बिक्री वितरण गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई पाँच वर्षसम्म कैद वा पचास हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">१०९. झुक्याउनमा पारी कुनै वस्तु बिक्री–वितरण गर्न नहुनेः</span> (१) कसैले खाद्य पदार्थ बाहेक कमसल वस्तुलाई असल वस्तु हो भनी वा एक वस्तुलाई अर्को वस्तु हो भन्ने ज्ञान पारी वा कुनै वस्तुमा त्यस्तो वस्तुको गुणस्तर घट्ने गरी मिसावट गरी बिक्री गर्न वा कुनै वस्तुमा रहेको लेबिल साट्न वा म्याद नाघेको वस्तु बिक्री गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११०. बिक्री गर्ने उपभोग्यवस्तु बिक्री नगरी जम्माखोरी गर्न नहुनेः</span> (१) कसैले कुनै उपभोग्य वस्तुको बजारमा कृत्रिम अभाव खडा गरी त्यस्तो वस्तुको मूल्य वृद्धि गर्न वा त्यस्तो वस्तु बढी मूल्यमा बिक्री गर्न वा गराउन वा त्यस्तो वस्तुको बिक्रीबाट अनुचित नाफा लिने उद्देश्यले त्यस्तो वस्तु बिक्री वितरण नगरी थुप्रानय वा सञ्चित गरी राख्न वा जम्माखोरी गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई पाँच वर्षसम्म कैद र पचास हजार रुपैयाँसम्म जरिबाना हुनेछ। </div><div class="list-normal-indent"><span class="bold">१११. पानी दुषित पार्न नहुनेः</span> (१) कसैले सर्वसाधारणले पिउने पानी वा पिउने पानीको मुहानलाई पिउन नहुने गरी दुषित गर्न वा पिउने बाहेक अन्य कुनै काममा प्रयोग हुने पानीलाई त्यस्तो काममा प्रयोग गर्न नहुने गरी दुषित पार्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई देहाय बमोजिमको सजाय हुनेछः– </div><div class="list-alpha-indent"> (क) पिउने पानी वा पानीको मुहान दुषित गर्ने वा गराउने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना वा दुवै सजाय, </div><div class="list-alpha-indent"> (ख) अन्य प्रयोजनका लागि प्रयोग हुने पानी दुषित पार्ने वा पार्न लगाउने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय। </div><div class="list-normal-indent"><span class="bold">११२. वातावरण प्रदूषित गर्न नहुनेः</span> (१) कसैले वातावरणमा उल्लेखनीयर प्रतिकूल प्रभाव पु¥याउने गरी फोहोरमैलाको उत्पादन, प्रशोधन, प्रसारण, निष्काशन, उत्सर्जन, ओसारपसार गर्न वा थुप्रानय हुँदैन। </div><div class="list-normal-indent"> (२) कसैले सर्वसाधारणको स्वास्थ्यमा हानि पु¥याउने गरी वा जिउ ज्यानको लागि खतरा हुनु सक्ने गरी प्रदूषण गर्न वा कानून बमोजिम अधिकार प्राप्त अधिकारीको इजाजत विना यान्त्रिक साधनबाट ध्वनि, ताप, रेडियोधर्मी विकिेरण वा जोखिमपूर्ण फोहोर मैलाको उत्पादन, प्रशोधन, प्रसारण, निष्काशन, उत्सर्जन, ओसारपसार गर्न वा थुप्रानय हुँदैन। </div><div class="list-normal-indent"> (३) उपदफा (१) बमोजिम कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (४) उपदफा (२) बमोजिमको कसूर गर्ने वा गराउने व्यक्तिलाई पाँच वर्षसम्म कैद वा पचास हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११३. सार्वजनिक बाटो, नदी वा स्थलमा खतरा वा बाधा पु¥याउन नहुनेः</span> (१) कसैले कुनै काम गरी वा आफ्नो वा आफ्नो नियन्त्रण वा जिम्मामा रहेको सम्पत्तिको स्याहार सम्भार नगरी सार्वजनिक बाटो, नदी वा अन्य कुनै सार्वजनिक स्थलमा कसैलाई कुनै खतरा, बाधा वा अवरोध पु¥याउन हुँदैन। </div><div class="list-normal-indent"> (२) उपदफा (१) बमोजिम कसूर गर्ने वा गराउने व्यक्तिलाई पच्चीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">११४. विषालु वा विस्फोटक पदार्थ प्रयोग गर्दा लापरबाही गर्न नहुनेः</span> (१) कसैले विषालु पदार्थ, आगोजन्य पदार्थ, प्रज्वलनशील पदार्थ, विस्फोटक पदार्थ वा जोखिमी हतियार वा यन्त्र </div><div class="footnote"> मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित। </div><div class="content-paragraph"> चलाउँदा वा प्रयोग गर्दा कसैको शरीर वा ज्यानमा खतरा वा क्षति पुग्न सक्ने गरी लापरबाही गर्न वा आफ्नो वा आफ्नो कब्जा वा जिम्मा रहेको त्यस्तो वस्तुबाट कसैको ज्यान जान सक्ने खतरालाई रोक्ने आवश्यक बन्दोबस्त जानीजानी नगर्न वा त्यस्तो बन्दोबस्त गर्नमा लापरबाही गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११५. घर निर्माण गर्दा, भत्काउँदा वा मर्मत गर्दा लापरबाही गर्न नहुनेः</span> (१) कसैले घर निर्माण गर्दा, भत्काउँदा वा मर्मत गर्दा त्यस्तो कार्यबाट वा त्यस्तो घर वा त्यसको केही भाग ढली वा खसी कसैको ज्यान जान वा अङ्गभङ्ग हुनु सक्ने खतरालाई रोक्न वा टार्न आवश्यक बन्दोबस्त नगरी वा त्यस्तो बन्दोबस्त गर्न लापरबाही गरी घर निर्माण गर्न, भत्काउन वा मर्मत गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११६. पशुपंक्षी राख्दा लापरबाही गर्न नहुनेः</span> (१) कसैले आफ्नो वा आफ्नो नियन्त्रण वा जिम्मामा रहेको हिंस्रक वा अन्य कुनै पशुपंक्षी राख्दा वा पाल्दा त्यस्तो कार्यबाट वा त्यस्तो पशुपंक्षीबाट कसैको ज्यान जान सक्ने वा कसैलाई चोट पुग्न सक्ने खतरालाई रोक्न आवश्यक पूर्वसावधानीको बन्दोबस्त नगरी वा लापरबाही गरी त्यस्तो पशुपंक्षी राख्न वा पाल्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११७. पशुपंक्षी छाडा छाड्न नहुनेः</span> कसैले आफ्नो वा आफ्नो नियन्त्रण वा जिम्मा रहेको कुनै पशुपंक्षी अर्काको घर, जग्गामा वा सार्वजनिक बाटो घाटो वा सार्वजनिक स्थलमा छाडा छोड्न हुँदैन। </div><div class="list-normal-indent"> (२) उपदफा (१) बमोजिम कसूर गर्ने वा गराउने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११८. अभद्र व्यवहार गर्न नहुनेः</span> (१) कसैले सार्वजनिक स्थान वा प्रवेश गर्न कानूनी अधिकार नभएको ठाउँमा प्रवेश गरी कसैलाई अभद्र व्यवहार गर्न वा सार्वजनिक स्थानमा महिला, बालबालिका वा शारीरिक रुपमा अशक्त व्यक्तिलाई हातपात वा हैरानी गर्न वा त्यसको उद्योग गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">११९. वेश्यागमनको प्रचार गर्न नहुनेः</span> (१) कसैले वेश्यागमनको लागि प्रचार, प्रसार गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन वर्षसम्म कैद र तीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">१२०. वेश्यावृत्ति वा वेश्यागमनका लागि घर, जग्गा प्रयोग गर्न दिन नहुनेः</span> (१) कसैले वेश्यावृत्ति वा वेश्यागमनको लागि जानीजानी आफ्नो घर, जग्गा, सवारी साधन उपलब्ध गराउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना हुनेछ। </div><div class="list-normal-indent"><span class="bold">१२१. अश्लिल किताब, पर्चा इत्यादि बनाउन वा बिक्री गर्न नहुनेः</span> (१) कसैले सार्वजनिक रुपमा अश्लिल किताब, पर्चा बनाउने लगायतका देहायको कुनै काम गर्न हुँदैनः– </div><div class="list-alpha-indent"> (क) शारीरिक कामोतेजना बढाउने वा काम वासनामा आसक्त गराउने वा चरित्रहीन बनाउने कुनै अश्लिल किताब, पर्चा, रेखाचित्र, चलचित्र, तस्वीर, रेकर्ड वा अरु कुनै वस्तु बनाउन, मुद्रण गर्न वा प्रकाशित गर्न वा विद्युतीय सञ्चार माध्यमबाट प्रचार प्रसार गर्न, </div><div class="list-alpha-indent"> (ख) त्यस्तो अश्लिल वस्तु खरिद बिक्री वा वितरण गर्न वा भाडामा दिन वा सर्वसाधारणलाई देखाउन वा त्यस्तो गर्ने नियतले आफ्ना साथमा राख्न, </div><div class="list-alpha-indent"> (ग) कुनै व्यक्तिबाट त्यस्तो अश्लिल वस्तु यस प्रकार प्राप्त हुनु सक्छ भनी विज्ञापन दिन, </div><div class="list-alpha-indent"> (घ) त्यस्तो अश्लिल वस्तु बिक्री वितरण गर्ने उद्देश्यले निकासी वा पैठारी गर्न वा आफूसँग बोक्न। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"> (३) यस दफामा अन्यत्र जुनसुकै कुरा लेखिएको भए तापनि वैज्ञानिक, शैक्षिक, कलात्मक, साहित्यिक, अनुसन्धानमूलक, ज्ञानवर्द्धक महत्व वा अभिरुचीको वा धार्मिक प्रयोजनको लागि राखिएको वा बनाइएको कुनै कृतिको हकमा यस दफाको व्यवस्था लागू हुनेछैन। </div><div class="list-normal-indent"><span class="bold">१२२. सार्वजनिक स्थानमा यौनङ्ग देखाउन नहुनेः</span> (१) दश वर्षभन्दा माथिको व्यक्तिले स्वास्थ्य विज्ञान वा चिकित्सा सम्बन्धी उपचारको प्रयोजनका लागि बाहेक सार्वजनिक स्थानमा अश्लिल कृयाकलाप वा व्यवहार गर्न वा यौनङ्ग देखाउन वा कसैलाई अश्लिल शब्द बोल्न वा इशारा गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई छ महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">१२३. सार्वजनिक स्थानमा यौन क्रिया गर्न नहुनेः</span> (१) कसैले सार्वजनिक स्थानमा वा अरु मानिसले देख्ने गरी अन्य कुनै स्थानमा कसैसँग यौन क्रिया गर्न वा कुनै किसिमको अप्राकृतिक मैथुन गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई एक वर्षसम्म कैद वा दश हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">१२४. सार्वजनिक उपद्रयाईं गर्न नहुनेः</span> (१) कानूनमा अन्यथा व्यवस्था भएकोमा बाहेक कसैले कुनै काम गरी वा कानून बमोजिम गर्नु पर्ने कुनै काम नगरी छरछिमेक वा सर्वसाधारणलाई कुनै प्रकारको हानि, नोक्सानी, क्षति वा खतरा पु¥याउन वा झिझ्याहट गर्न हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई पच्चीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">१२५. जुवा खेल्न वा सट्टाबाजी गर्नु नहुनेः</span> (१) कसैले जुवा खेल्नु वा खेलाउनु हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई देहाय बमोजिमको सजाय हुनेछः– </div><div class="list-alpha-indent"> (क) पहिलो पटक जुवा खेल्ने वा खेलाउनेलाई तीन महिनासम्म कैद वा तीसहजार रुपैयाँसम्म जरिबाना, </div><div class="list-alpha-indent"> (ख) दोस्रो पटकदेखि जुवा खेल्ने वा खेलाउनेलाई एक वर्षसम्म कैद र पचास हजार रुपैयाँसम्म जरिबाना र त्यसपछिको कसूरमा पटकै पिच्छे थप तीन महिनासम्म कैद र दश हजार रुपैयाँसम्म जरिबाना। </div><div class="content-paragraph no-indent"><span class="bold">स्पष्टीकरणः</span> यस संहिताको प्रयोजनको लागिः </div><div class="list-num-alpha-indent"> (१) “जुवा” भन्नाले कुनै संयोगको आधारमा कुनै किसिमको चल वा अचल सम्पत्ति वा प्रतिफल पाउने वा गुमाउने वा हार्ने वा जित्ने गरी बाजी थापी खेल्ने कुनै किसिमको खेल वा प्रक्रिया सम्झनुपर्छ र सो शब्दले आफूले जुवा नखेली अरुको हार वा जितमा आफूले कुनै चल अचल सम्पत्ति वा प्रतिफल पाउने वा गुमाउने गरी थापेको बाजी वा च्यानँटेलाई समेत जनाउँछ। </div><div class="content-paragraph"> तर देहायको कुनै खेल वा कार्यक्रमलाई जुवा मानिनेछैनः– </div><div class="list-alpha-alpha-indent"> (क) कुनै सार्वजनिक महोत्सव, मेला, पर्व, चाड, प्रदर्शनी वा समारोहमा मनोरञ्जनका लागि कुनै सानोतिनो चल सम्पत्ति पाउने वा गुमाउने गरी नेपाल सरकारको स्वीकृति लिई सञ्चालन हुने खेल, </div><div class="list-alpha-alpha-indent"> (ख) अधिकार प्राप्त अधिकारीको स्वीकृति लिई सञ्चालन भएको चिट्ठा। </div><div class="list-normal-indent"> (२) “जुवा खेलाउने” भन्नाले आफ्नो हक, भोग, चलन, स्वामित्व वा जिम्मामा रहेको घर, कोठा, ठाउँ वा सवारी साधन जानीजानी उपलब्ध गराई वा जुवा खेल्नको लागि कुनै किसिमको साधन उपलब्ध गराई जुवा खेलाउने व्यक्ति सम्झनुपर्छ। </div><div class="list-normal-indent"> (३) जुवा खेल्न प्रयोग भएको साधन र जुवाबाट प्राप्त सम्पूर्ण चल अचल सम्पत्ति जफत हुनेछ। </div><div class="content-paragraph"> तर जुवा खेलेको घर, कोठा, ठाउँ वा सवारी साधन जफत हुने छैन। </div><div class="list-normal-indent"> (४) कसैले सट्टाबाजी गर्नु वा गराउनु हुँदैन। </div><div class="list-normal-indent"> (५) उपदफा (४) को प्रयोजनको लागि कसैले कानून बमोजिम खेल्न खेलाउन हुने कुनै खेल वा प्रक्रियामा खास पत्यले हारेमा वा जितेमा कुनै चल अचल सम्पत्ति वा प्रतिफल पाउने वा गुमाउने गरी बाजी थापेमा सट्टाबाजीको कसूर गरेको मानिनेछ। </div><div class="list-normal-indent"> (६) उपदफा (४) बमोजिमको कसूर भएमा त्यसमा प्रयोग भएको बिगो जफत गरी कसूर गर्ने व्यक्तिलाई एक वर्षसम्म कैद र दश हजार रुपैयाँसम्म जरिबाना हुनेछ। </div><div class="list-normal-indent"> (७) यस दफा बमोजिमको कसूरमा पटके कायम गर्दा अदालतबाट कसूरदार ठहिरेको आधारमा कायम गरिनेछ। </div><div class="list-normal-indent"><span class="bold">१२६. भिक्षा माग्न वा माग्न लगाउन नहुनेः</span> (१) कसैले कुनै सार्वजनिक स्थानमा भिक्षा माग्न वा बालबालिकालाई गीत गाउने, नाच्ने, खेल्ने वा कुनै काम गर्ने बहानामा वा अन्य व्यक्तिलाई कुनै प्रकारको रकम वा ज्याला दिई भिक्षा माग्न वा भिक्षा माग्न दुरुत्साहन दिन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई देहाय बमोजिमको सजाय हुनेछ र भिक्षाको बिगो जफत समेत हुनेछः– </div><div class="list-alpha-indent"> (क) पहिलो पटक भिक्षा मागेको भए एक महिनासम्म कैद वा एक हजार रुपैयाँसम्म जरिबाना र दोस्रो पटकदेखि प्रत्येक पटक दुई महिनासम्म कैद वा दुई हजार रुपैयाँसम्म जरिबाना, </div><div class="list-alpha-indent"> (ख) पहिलो पटक भिक्षा माग्न लगाएको भए एक वर्षसम्म कैद वा दश हजार रुपैयाँसम्म जरिबाना वा दुवै र दोस्रो पटकदेखि प्रत्येक </div><div class="content-paragraph"> पटक तीन वर्षसम्म कैद वा तीस हजार रुपैयाँसम्म जरिबाना वा दुवै। </div><div class="content-paragraph no-indent"><span class="bold">स्पष्टीकरणः</span> यस दफाको प्रयोजनको लागिः </div><div class="list-num-alpha-indent"> (१) कुनै साधु, सन्त, जोगी वा भिखुले सनातनदेखि चली आएको परम्परा अनुसार घर घरमा पुगी भिक्षा माग गरेमा वा कुनै धार्मिक वा साँस्कृतिक कार्यमा भिक्षा माग गरिएकोमा त्यस्तोेे कार्यलाई यस दफा अन्तर्गतको कसूर मानिनेछैन, </div><div class="list-num-alpha-indent"> (२) “सार्वजनिक स्थान” भन्नाले सडक, गल्ली, पार्क, सवारी विसौनी स्थल, सरकारी कार्यालय वा कार्यालयको परिसर सम्झनुपर्छ र सो शब्दले सार्वजनिक प्रयोगमा रहेको सवारी साधनलाई समेत जनाउँछ। </div><div class="list-normal-indent"><span class="bold">१२६क. कसूर पीडितको नाममा सहयोग लिन नहुनेः</span> (१) कसैले कुनै व्यक्ति कसूर पीडित भएको कारण देखाई निजको तस्वीर राखी वा नराखी सार्वजनिक रुपमा वा सामाजिक सञ्जाल मार्फत आह्वान गरी वा नगरी निजलाई औषधि उपचार गर्ने, अन्य कुनै किसिमको राहत, सुविधा दिने वा अन्य कुनै प्रयोजनका लागि कसूर पीडित वा निजका परिवारको सदस्यको तर्फबाट कसैलाई चन्दा, सुविधा, सहयोग, अनुदानको नाममा कुनै किसिमको नगद वा जिन्सी माग्नु, लिनु वा प्राप्त गर्नु हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना हुनेछ र त्यसरी प्राप्त गरेको नगदी वा जिन्सी जफत हुनेछ। </div><div class="list-normal-indent"> (३) यस दफामा अन्यत्र जुनसुकै कुरा लेखिएको भए तापनि कसूर पीडित वा निजका परिवारका सदस्यले नेपाल सरकार, प्रदेश सरकार वा स्थानीय तहबाट कुनै सहयोग वा कुनै सुविधा प्राप्त गरेकोमा वा कुनै सामाजिक संस्था वा कुनै व्यक्तिले आफुखुसी दिएको सहयोग प्राप्त गरेकोमा यस दफा बमोजिम कसूर गरेको मानिनेछैन। </div><div class="footnote"> फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने ऐन, २०७९ द्वारा थप। </div><div class="list-normal-indent"><span class="bold">१२७. क्षतिपूर्ति भराउनु पर्नेः</span> यस परिच्छेदको दफा १०४, १०५, १०६, १०७, १०८, १०९, ११०, १११, ११३, ११४, ११५, ११६, ११७, ११८ र १२४ बमोजिमको कसूरबाट कसैलाई हानि, नोक्सानी वा कसैको सम्पत्तिमा क्षति भएमा कसूरदारबाट त्यस्तो हानि, नोक्सानी हुने व्यक्तिलाई क्षतिपूर्ति भराई दिनु पर्नेछ। </div><div class="list-normal-indent"><span class="bold">१२८. हदम्यादः</span> (१) यस परिच्छेद अन्तर्गतको कुनै कसूरबाट कसैको ज्यान मरेकोमा जहिलेसुकै पनि उजुर गर्न सकिनेछ। </div><div class="list-normal-indent"> (२) दफा ११३, ११४, ११५, ११६, ११७, ११८, ११९, १२०, १२१ र १२२ अन्तर्गतको कसूरमा त्यस्तो कसूर भएको मितिले तीन महिना नाघेपछि र यस परिच्छेद अन्तर्गतको अन्य कसूरमा त्यस्तो कसूर भएको कुरा थाहा पाएको मितिले छ महिना नाघेपछि उजुर लाग्नेछैन। </div><div class="section-subtitle">परिच्छेद–६</div><div class="section-title">हातहतियार तथा खरखजाना सम्बन्धी कसूर</div><div class="list-normal-indent"><span class="bold">१२९. इजाजत पत्र प्राप्त नगरी हातहतियार उत्पादन गर्न नहुनेः</span> (१) कसैले इजाजतपत्र प्राप्त नगरी वा इजाजतपत्र प्राप्त गरेको भए पनि इजाजतपत्रमा उल्लेखित शर्त तथा बन्देज विपरीत हुने गरी हातहतियार वा खरखजानाको उत्पादन गर्न वा त्यसकोेे मर्मत संभार गर्न हुँदैन। </div><div class="content-paragraph no-indent"><span class="bold">स्पष्टीकरणः</span> यस संहिताको प्रयोजनका लागिः </div><div class="list-alpha-indent"> (क) “हातहतियार” भन्नाले तोप, मोटार, बख्तरबन्द गाडी, मेशिनगन, राइफल, बन्दुक, पिस्तोल, रिभल्भर वा खरखजाना प्रयोग गरी वा नगरी चलाइने त्यस्तै प्रकृतिका अन्य यन्त्र सम्झनु पर्छ र सो शब्दले हातहतियार बनाउने मेशिन, उपकरण र हातहतियारको पाटपुर्जा समेतलाई जनाउँछ, </div><div class="list-alpha-indent"> (ख) “मेशिनगन” भन्नाले ब्रेनगन, लुइसगन, स्टेगन, मेशिन, कारबाइन, टम्स मेशिन कारबाइन, जी.एम.जी, सर्ट मेसिन गन वा त्यस्तै प्रकृतिका स्वचालित हातहतियार सम्झनुपर्छ र सो शब्दले मेशिनगन बनाउने मेशिन, उपकरण र मेशिन गनको पाटपुर्जा समेतलाई जनाउँछ, </div><div class="list-alpha-indent"> (ग) “खरखजाना” भन्नाले हातहतियारमा राख्ने बारुद, केप, गोली, छर्रा, डिटोरेनेटर, कार्टुस, फ्यूज वा त्यस्तै प्रकृतिका अन्य पदार्थ समेतलाई जनाउँछ। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई हातहतियार वा खरखजानाको जोखिमको गम्भीरता हेरी दश वर्षसम्म कैद र एक लाख रुपैयाँसम्म जरिबाना हुनेछ। </div><div class="list-normal-indent"><span class="bold">१३०. इजाजत पत्र प्राप्त नगरी हातहतियारको कारोबार गर्न नहुनेः</span> (१) कसैले इजाजतपत्र प्राप्त नगरी वा इजाजतपत्र प्राप्त गरेको भएपनि इजाजत पत्रको शर्त तथा बन्देज विपरीत हुने गरी हातहतियार तथा खरखजानाको कारोबार गर्न हुँदैन। </div><div class="content-paragraph no-indent"><span class="bold">स्पष्टीकरणः</span> यस परिच्छेदको प्रयोजनको लागि “कारोबार” भन्नाले खरिद गर्ने, बिक्री गर्ने, ओसार पसार गर्ने, स्वामित्व प्राप्त गर्ने, हस्तान्तरण गर्ने, संचय वा सङ्कलन गर्ने, भण्डारण गर्ने, निकासी वा पैठारी गर्ने काम सम्झनुपर्छ। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई सात वर्षसम्म कैद र सत्तरी हजार रुपैयाँसम्म जरिबाना हुनेछ। </div><div class="list-normal-indent"><span class="bold">१३१. खास किसिमका हातहतियार प्राप्त गर्न नहुनेः</span> (१) कसैले देहायका हातहतियार खरिद बिक्री गरी वा दान, उपहार, पुरस्कार, अंश, अपुतालीबाट वा अन्य कुनै किसिमबाट प्राप्त गर्ने, राख्न, संचय गर्ने, भण्डारण गर्ने र अधिकार प्राप्त अधिकारीको आदेश विना प्रयोग गर्ने, ओसार पसार गर्ने वा निकासी वा पैठारी गर्न हुँदैनः– </div><div class="list-alpha-indent"> (क) बख्तरबन्द गाडी (ट्याङ्क) तथा त्यसको खरखजाना, </div><div class="list-alpha-indent"> (ख) तोप वा मोटार तथा त्यसको खरखजाना, </div><div class="list-alpha-indent"> (ग) मेशिनगन तथा त्यसको खरखजाना, </div><div class="list-alpha-indent"> (घ) जुनसुकै प्रकारको राइफल तथा त्यसको खरखजाना, </div><div class="list-alpha-indent"> (ङ) सर्वसाधारणले प्राप्त गर्न वा राख्न नहुने भनी अधिकार प्राप्त अधिकारीले तोकेका अन्य हातहतियार तथा त्यसको खरखजाना। </div><div class="list-normal-indent"> (२) उपदफा (१) मा उल्लेखित हातहतियार प्राप्त गर्ने व्यक्तिले त्यस्तो हातहतियार प्राप्त भएको मितिले पैंतीस दिनभित्र सम्बन्धित जिल्ला प्रशासन कार्यालयमा बुझाउनु पर्नेछ। </div><div class="list-normal-indent"> (३) उपदफा (१) बमोजिमको कसूर गर्ने वा गराउने व्यक्तिलाई सात वर्षसम्म कैद र सत्तरी हजार रुपैयाँसम्म जरिबाना हुनेछ। </div><div class="list-normal-indent"> (४) यस दफामा अन्यत्र जुनसुकै कुरा लेखिएको भए तापनि सुरक्षाको कामसँग सम्बन्धित नेपाली सेना, नेपाल प्रहरी, सशस्त्र प्रहरी बल, नेपालका अधिकृत तथा जवानले वा कानून बमोजिम हातहतियार प्रयोग गर्न पाउने अन्य सुरक्षाकर्मीले आफनो कर्तव्य पालनको सिलसिलामा त्यस्ता हातहतियार राख्न वा प्रयोग गर्न बाधा पुग्ने मानिनेछैन। </div><div class="list-normal-indent"><span class="bold">१३२. इजाजतपत्र विना हातहतियार राख्न वा लिएर हिड्न नहुनेः</span> (१) कसैले कानून बमोजिम प्राप्त गर्न, राख्न, भण्डारण गर्न, प्रयोग गर्न वा लिएर हिड्न सकिने हातहतियार इजाजतपत्र प्राप्त नगरी वा इजाजतपत्र प्राप्त गरेको भए पनि इजाजतपत्रको शर्त तथा बन्देज विपरीत हुने गरी प्राप्त गर्न, राख्न, भण्डारण गर्न, प्रयोग गर्न वा लिएर हिड्न हुँदैन। </div><div class="content-paragraph"> तर सुरक्षाको कामसँग सम्बन्धित नेपाली सेना, नेपाल प्रहरी, सशस्त्र प्रहरी बल, नेपालका अधिकृत तथा जवानले वा कानून बमोजिम हातहतियार प्रयोग गर्न पाउने अन्य सुरक्षाकर्मीले आफनो कर्तव्य पालनको सिलसिलामा त्यस्तो हातहतियार आफूसित राख्न, प्रयोग गर्न वा लिएर हिड्न बाधा पुग्नेछैन। </div><div class="list-normal-indent"> (२) उपदफा (१) बमोजिमका कसूर गर्ने वा गराउने व्यक्तिलाई पाँच वर्षसम्म कैद र पचास हजार रुपैयाँसम्म जरिबाना हुनेछ। </div><div class="list-normal-indent"><span class="bold">१३३. हातहतियार खरखजानाको कारोबारको अभिलेख राख्नु पर्नेः</span> (१) इजाजतपत्र प्राप्त गरी हातहतियार वा खरखजानाको कारोबार गर्ने व्यक्तिले आफूले कारोबार गरेको हात हतियार वा खरखजानाको छुट्टै अभिलेख राख्नुपर्नेछ। </div><div class="list-normal-indent"> (२) उपदफा (१) बमोजिम राखिएको अभिलेखमा अन्य कुराको अतिरिक्त देहायका कुरा खुुलाउनुपर्नेछः– </div><div class="list-alpha-indent"> (क) आफूले खरिद वा बिक्री गरेको, ओसार पसार गरेको, भण्डारण गरेको, निकासी वा पैठारी गरेको हातहतियारको किसिम, विवरण र परिमाण, </div><div class="list-alpha-indent"> (ख) हातहतियार कसैलाई बिक्री गरेको भए खरिद गर्ने व्यक्तिको नाम, थर, वतन, नागरिकता वा राहदानीको नम्बर र जारी भएको मिति तथा स्थान। </div><div class="list-normal-indent"> (३) हातहतियार वा खरखजानाको कारोबार गर्ने व्यक्तिले उपदफा (२) बमोजिमको अभिलेख हातहतियार तथा खरखजानाको नियन्त्रण वा प्रशासन गर्ने अधिकारी, मुद्दाको अनुसन्धान गर्ने अधिकारी वा अदालतले मागेको बखत देखाउनु वा पेश गर्नु पर्नेछ। </div><div class="list-normal-indent"> (४) इजाजतपत्र प्राप्त गरी हातहतियार वा खरखजानाको व्यावसायिक कारोबार गर्ने व्यक्ति बाहेक अन्य कसैले हातहतियार वा खरखजानाको कारोबार गर्नु पर्दा सम्बन्धित जिल्ला प्रशासन कार्यालयको स्वीकृति लिई गर्नु पर्नेछ। </div><div class="list-normal-indent"> (५) उपदफा (१), (३) वा (४) विपरीतको कार्य गर्ने वा गराउने व्यक्तिलाई दुई वर्षसम्म कैद र बीस हजार रुपैयाँसम्म जरिबाना हुनेछ। </div><div class="list-normal-indent"><span class="bold">१३४. आणविक, रासायनिक, जैविक (जिवाणुु) वा विषालु हातहतियार उत्पादन वा कारोबार गर्न नहुनेः</span> (१) कसैले कुनै पनि प्रकारको आणविक, रासायनिक, जैविक (जिवाणुु) वा विषालु हातहतियारको निर्माण, उत्पादन, खरिद, बिक्री, प्राप्ति, स्वामीत्व धारण, हस्तान्तरण, भण्डारण, संचय, ओसार पसार वा निकासी वा पैठारी वा त्यसको लागि लगानी वा विस्थापन गर्न वा गराउनु हुँदैन। </div><div class="content-paragraph no-indent"><span class="bold">स्पष्टीकरणः</span> यस दफाको प्रयोजनको लागिः </div><div class="list-alpha-indent"> (क) “रासायनिक हातहतियार” भन्नाले संवत् २०४९ साल पौष २९ गते (१३ जनवरी, १९९३ का दिन पेररसमा सम्पन्न भएको रासायनिक हातहतियारको विकास, उत्पादन, संचय तथा उपयोगको प्रतिबन्ध गर्ने तथा त्यसकोेेविनाशका सम्बन्धमा व्यवस्था भएको महासन्धि (कन्भेन्सन अन दि प्रोहिबिशन अफ दि डेभलपमेन्ट, प्रडक्सन, स्टकपाइलिङ्ग एण्ड युज अफ </div><div class="content-paragraph"> केमिकल विेपन्स एण्ड दियर डिस्रक्शन) ले परिभाषा गरे बमोजिमको रासायनिक हातहतियार सम्झनुपर्छ। </div><div class="list-alpha-indent"> (ख) “जैविक वा विषालु हातहतियार” भन्नाले संवत् २०२८ साल चैत्र २८ गते (१० अप्रिल, १९७२) का दिन लण्डन, मस्को र वासिङ्गटनमा सम्पन्न भएको जैविक (जिवाणुु) र विषालु हातहतियारको विकास, उत्पादन तथा संचयको प्रतिबन्ध तथा त्यसको विनाशका सम्बन्धमा व्यवस्था भएको महासन्धि (कन्भेन्सन अन दि प्रोहिबिशन अफ दि डेभलपमेन्ट, प्रडक्टशन एण्ड स्टकपाइलिङ्ग अफ ब्याक्टेरियोलजिकल (बायोलजिकल) एण्ड टक्सिन विेपन्स एण्ड अन दियर डिस्रक्शन) ले परिभाषा गरे बमोजिमको जैविक (जिवाणुु) वा विषालु हातहतियार सम्झनुपर्छ। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई बीस वर्षसम्म कैद र दुई लाख रुपैयाँसम्म जरिबाना हुनेछ। </div><div class="list-normal-indent"><span class="bold">१३५. कसूरसँग सम्बन्धित चल अचल सम्पत्ति जफत हुनेः</span> यस परिच्छेद अन्तर्गतको कुनै कसूर भएकोमा त्यस्तो कसूरसँग सम्बन्धित हातहतियार र खरखजाना र त्यस्ता हातहतियारको उत्पादन गर्ने, निर्माण गर्ने, राख्ने वा ओसार पसार गर्ने, यन्त्र, उपकरण, औजार वा सवारी साधन र त्यस्तो हातहतियार वा खरखजानाको खरिद बिक्रीबाट प्राप्त रकम र त्यसबाट बढेबढाएको रकम जफत हुनेछ। </div><div class="content-paragraph"> तर ढुवानीको साधन वा सवारी साधनको धनीले हातहतियार वा खरखजाना ढुवानी भएको कुरा निजलाई थाहा नभएको प्रमाणित गरेमा त्यस्तो सवारी साधन जफत हुनेछैन। </div><div class="list-normal-indent"><span class="bold">१३६. क्षतिपूर्ति भराउनेः</span> कसैले यस परिच्छेद अन्तर्गतको कुनै कसूर गरेको कारणबाट कसैको जिउ वा सम्पत्तिको हानि, नोक्सानी भएको रहेछ भने कसूरदारबाट पीडित व्यक्तिलाई त्यसको मनासिब क्षतिपूर्ति भराई दिनु पर्नेछ। </div><div class="list-normal-indent"><span class="bold">१३७. हदम्यादः</span> दफा १३२ अन्तर्गतको कसूरमा त्यस्तो कसूर भएको मितिले तीन महिनाभित्र र यस परिच्छेद अन्तर्गतका अन्य कसूरमा त्यस्तो कसूर भए गरेको थाहा पाएको मितिले छ महिना नाघेपछि उजुर लाग्नेछैन। </div><div class="section-subtitle">परिच्छेद – ७</div><div class="section-title">विस्फोटक पदार्थ सम्बन्धी कसूर</div><div class="list-normal-indent"><span class="bold">१३८. विस्फोटक पदार्थ उत्पादन गर्न नहुनेः</span> (१) कसैले इजाजतपत्र प्राप्त नगरी वा इजाजतपत्र प्राप्त गरेको भए पनि इजाजतपत्रमा उल्लेख भएका शर्त र बन्देज विपरीत हुने गरी कुनै पनि किसिमको विस्फोटक पदार्थ बनाउन, तयार गर्न वा उत्पादन गर्न हुँदैन। </div><div class="content-paragraph no-indent"><span class="bold">स्पष्टीकरणः</span> यस संहिताको प्रयोजनका लागिः </div><div class="list-alpha-indent"> (क) “विस्फोटक पदार्थ” भन्नाले विस्फोटन भई क्षति पु¥याउने आइ.इ.डी; टी.एन.टी. एमाटोल, बारोटोल, पेन्टोलाइट, च्यापिड डिटोनेटिङ्ग एक्स्प्लोसिभ (आर.डी. एक्स), टोर फेक्स, ब्लाष्टिक एक्स्प्लोसिभ, डाइनामाइट, बारुद, नाइट्रोग्लिसरिन, जेलेगनाइट, स्टेमाइट, सेल्साइट, डिटोनेटर, ब्लाष्टिक क्याप, विद्युतीय ब्लाष्टिक क्याप, फ्यूज, आतिसबाजी, पटाका, गन कटन, गन पाउडर, ब्लाष्टिक पाउडर, पारो (मर्करी) वा अन्य कुनै धातुको फुलफ्यूनेट, सोही प्रकृतिका विस्फोटन हुने अन्य कुनै पदार्थ वा नेपाल सरकारले नेपाल राजपत्रमा सूचना प्रकाशन गरी तोकेको कुनै पदार्थ सम्झनुपर्छ र सो शब्दले बम समेतलाई जनाउँछ। </div><div class="list-alpha-indent"> (ख) “बम” भन्नाले कुनै विस्फोटक पदार्थ वा अन्य कुनै साधन, फार्मूला, प्रक्रिया वा उपायद्वारा आफैँ वा अन्य कुनै पदार्थद्वारा विस्फोटन हुने गरी बनाइएको भिन्नेड वा त्यस्तै प्रकृतिको अन्य विस्फोटक पदार्थयुुक्त वस्तु वा पदार्थ सम्झनुपर्छ। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई देहाय बमोजिमको सजाय हुनेछः– </div><div class="list-alpha-indent"> (क) कडा विस्फोटक पदार्थ (हाइ एक्स्प्लोसिभ) भए दश वर्षसम्म कैद र एक लाख रुपैयाँसम्म जरिबाना, </div><div class="list-alpha-indent"> (ख) नरम विस्फोटक पदार्थ (लो एक्स्प्लोसिभ) भए पाँच वर्षसम्म कैद र पचास हजार रुपैयाँसम्म जरिबाना, </div><div class="list-alpha-indent"> (ग) सामान्य विस्फोटक पदार्थ भए तीन वर्षसम्म कैद र तीस हजार रुपैयाँसम्म जरिबाना, </div><div class="list-alpha-indent"> (घ) विस्फोटक पदार्थ उत्पादन वा निर्माण गर्ने संयन्त्र, मेशीन वा ज्यावलको उत्पादन गर्ने, प्रयोग गर्ने, राख्ने वा अन्य कारोबार गर्नेलाई दुई वर्षसम्म कैद र बीस हजार रुपैयाँसम्म जरिबाना। </div><div class="content-paragraph no-indent"><span class="bold">स्पष्टीकरणः</span> यस परिच्छेदको प्रयोजनका लागिः– </div><div class="list-num-alpha-indent"> (१) “कडा विस्फोटक पदार्थ” भन्नाले डाइनामाइट, नाइट्रोग्लिसरिन, टि.एन.टी., जेलेगनाइट, मन्याक्टनरलाद, पारोको फुलफ्यूनेट, आर.डी. एक्स, एमाटोल, बारोटोल, पेन्टोलाइट, स्टेमाइट, सेल्साइटल, ब्लाष्टिक एक्स्पोसिभ बम र त्यस्तै प्रकृतिका अन्य विस्फोटक पदार्थ सम्झनुपर्छ। </div><div class="list-num-alpha-indent"> (२) “नरम विस्फोटक पदार्थ” भन्नाले ब्लाष्टिक पाउडर, गन पाउडर, गन कटन, पारो, बारुद वा अन्य कुनै धातुको फुलफ्यूनेट र त्यस्तै प्रकृतिका अन्य विस्फोटक पदार्थ सम्झनुपर्छ। </div><div class="list-num-alpha-indent"> (३) “सामान्य विस्फोटक पदार्थ” भन्नाले डिटोनेटर, ब्लाष्टिक क्याप, विद्युतीय ब्लाष्टिक क्याप, पm्यूूज, आतिसबाजी, पटाका र त्यस्तै प्रकृतिका अन्य विस्फोटक पदार्थ सम्झनुपर्छ। </div><div class="list-normal-indent"><span class="bold">१३९. विस्फोटक पदार्थको कारोबार गर्न नहुनेः</span> (१) कसैले इजाजतपत्र प्राप्त नगरी वा इजाजत पत्र प्राप्त गरेको भएपनि इजाजतपत्रमा उल्लेख भएका शर्त र बन्देज विपरीत हुने गरी विस्फोटक पदार्थको कारोबार गर्न वा गराउन हुँदैन। </div><div class="content-paragraph no-indent"><span class="bold">स्पष्टीकरणः</span> यस दफाको प्रयोजनको लागि “कारोबार” भन्नाले खरिद गर्ने गराउने, बिक्री गर्ने, राख्ने, प्रयोग गर्ने, संचय गर्ने, भण्डारण गर्ने, ओसार पसार गर्ने, परिवर्तन गर्ने, मिसावट गर्ने, निकासी वा पैठारी गर्ने काम सम्झनुपर्छ। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई देहाय बमोजिम सजाय हुनेछः– </div><div class="list-alpha-indent"> (क) कडा विस्फोटक पदार्थ भए दश वर्षसम्म कैद र एक लाख रुपैयाँसम्म जरिबाना, </div><div class="list-alpha-indent"> (ख) नरम विस्फोटक पदार्थ भए पाँच वर्षसम्म कैद र पचास हजार रुपैयाँसम्म जरिबाना, </div><div class="list-alpha-indent"> (ग) सामान्य विस्फोटक पदार्थ भए तीन वर्षसम्म कैद र तीस हजार रुपैयाँसम्म जरिबाना। </div><div class="list-normal-indent"><span class="bold">१४०. कृत्रिम विस्फोटक पदार्थ बनाउन वा प्रयोग गर्न नहुनेः</span> (१) कसैले सर्वसाधारणले प्रयोग वा उपभोग गर्ने सामान्य उपभोग्य वस्तुको वा त्यस्तो वस्तुको भौतिक वा रासायनिक तत्त्वमा कुनै भौतिक वा रासायनिक प्रक्रिया, फार्मूला, उपाय वा विधिबाट हेरफेर, परिवर्तन गरी वा त्यसको रुप, बनौट वा आकारमा परिवर्तन गरी कुनै किसिमको बम वा अन्य कुनै विस्फोटक पदार्थको रुपमा प्रयोग गर्न वा गराउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने व्यक्तिलाई तीन वर्षसम्म कैद वा तीस हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">१४१. बारुदी सुरुङ्ग बनाउन वा विस्फोटक पदार्थ ओछ्याउन नहुनेः</span> (१) कसैले सार्वजनिक रुपमा प्रयोग हुने सडक वा बाटो, स्थल, भवन, पुल, सुरुङ्ग वा सर्वसाधारणले हिडडुल गर्ने अन्य कुनै ठाउँमा विस्फोटक पदार्थ ओछ्याउन वा राख्न वा कुनै प्रज्वलनशील पदार्थ वा विद्युतीय धराप (एम्बुस) राख्न वा त्यस्तो पदार्थ राखी वा धराप ओछ्याई आवागमनमा वा सार्वजनिक उपयोगका अन्य कुराको प्रयोगमा अवरोध पु¥याउन हुँदैन। </div><div class="list-normal-indent"> (२) उपदफा (१) बमोजिमको कसूर गर्ने वा गराउने व्यक्तिलाई दश वर्षसम्म कैद र एक लाख रुपैयाँसम्म जरिबाना हुनेछ। </div><div class="list-normal-indent"> (३) उपदफा (१) बमोजिमको कसूर गरेको कारणबाट कसैको जिउ, ज्यान वा सम्पत्तिमा क्षति पुगेमा कसूरदारलाई त्यस बापत यस संहिता बमोजिम हुने सजायमा उपदफा (२) बमोजिमको सजाय थप हुनेछ। </div><div class="list-normal-indent"><span class="bold">१४२. उत्पादन वा कारोबारको अभिलेख राख्नु पर्नेः</span> (१) विस्फोटक पदार्थको उत्पादन वा कारोबार गर्ने इजाजत पत्र प्राप्त गरेको व्यक्तिले त्यस्तो पदार्थको उत्पादन, निर्माण, तयारी वा कारोबार गर्दा प्रत्येक पटक उत्पादन वा कारोबार गरेको प्रत्येक विस्फोटक पदार्थको छुट्टै अभिलेख राख्नुपर्नेछ। </div><div class="list-normal-indent"> (२) उपदफा (१) बमोजिमको अभिलेखमा अन्य कुराको अतिरिक्त देहायका विवरण खुुलाउनुपर्नेछः– </div><div class="list-alpha-indent"> (क) के कस्ता विस्फोटक पदार्थ, के कति परिमाणमा उत्पादन, तयारी वा निर्माण भएको हो, </div><div class="list-alpha-indent"> (ख) विस्फोटक पदार्थको कारोबार भएको भए के कस्तो प्रयोजनका लागि कारोबार भएको हो, </div><div class="list-alpha-indent"> (ग) विस्फोटक पदार्थ बिक्री वितरण भएको भए कुन व्यक्तिलाई के कस्तो प्रयोजनका लागि के कति परिमाण बिक्री वितरण भएको हो। </div><div class="list-normal-indent"> (३) उपदफा (१) बमोजिम राखिएको अभिलेख विस्फोटक पदार्थको कारोवार गर्ने व्यक्तिले विस्फोटक पदार्थ नियन्त्रण वा प्रशासन गर्ने अधिकारप्राप्त अधिकारी, मुद्दाको तहकिकात वा अभियोजन गर्ने अधिकारी वा अदालतले मागेका बखत उपलब्ध गराउनु पर्नेछ। </div><div class="list-normal-indent"> (४) यस दफा विपरीत काम गर्ने वा गराउने व्यक्तिलाई तीन महिनासम्म कैद वा पाँच हजार रुपैयाँसम्म जरिबाना वा दुवै सजाय हुनेछ। </div><div class="list-normal-indent"><span class="bold">१४३. विस्फोटक पदार्थको ओसार पसार, ढुवानी वा भण्डारण गर्दा होसियारी अपनाउनु पर्नेः</span> (१) विस्फोटक पदार्थको कारोबार गर्न इजाजतपत्र प्राप्त गरेको व्यक्तिले त्यस्ता वस्तुको प्रयोग गर्दा, ढुवानी वा ओसार पसार गर्दा वा भण्डारण गर्दा त्यस्तो पदार्थको प्रकृति अनुसार पर्याप्त सुरक्षा हुने गरी प्रयोग गर्न वा उपयुक्त म्यागजिनमा राखी ढुवानी वा ओसार पसार वा भण्डारण गर्नु पर्नेछ। </div><div class="list-normal-indent"> (२) उपदफा (१) विपरीत काम गर्ने वा गराउने व्यक्तिलाई पचास हजार रुपैयाँसम्म जरिबाना हुनेछ। </div><div class="list-normal-indent"><span class="bold">१४४. कसूरसँग सम्बन्धित चल वा अचल सम्पत्ति जफत हुनेः</span> यस परिच्छेद अन्तर्गत सजाय हुने कुनै कसूर भएकोमा त्यस्तो कसूरसँग सम्बन्धित सम्पूर्ण विस्फोटक पदार्थ, त्यस्तो पदार्थ उत्पादन, तयारी वा निर्माण गर्न प्रयोग हुने मालसामान, उपकरण, औजार वा कच्चा पदार्थ, त्यस्तो पदार्थ ओसार पसार वा ढुवानी गर्ने सवारी साधन वा ढुवानी साधन र त्यस्तो </div><div class="content-paragraph"> पदार्थको उत्पादन, तयारी, निर्माण वा कारोबार गरी प्राप्त गरेको रकम र त्यसबाट बढेबढाएको रकम जफत हुनेछ। </div><div class="content-paragraph"> तर ढुवानीको साधन वा सवारी साधनको धनीले विस्फोटक पदार्थ ढुवानी भएको कुरा निजलाई थाहा नभएको प्रमाणित भएमा त्यस्तो ढुवानीको साधन वा सवारी साधन जफत हुनेछैन। </div><div class="list-normal-indent"><span class="bold">१४५. क्षतिपूर्ति भराउनेः</span> कसैले यस परिच्छेद अन्तर्गतको कुनै कसूर गरेको कारणबाट कसैको जिउ, धनको हानि, नोक्सानी भएको रहेछ भने कसूरदारबाट पीडित व्यक्तिलाई त्यसको मनासिब क्षतिपूर्ति भराई दिनु पर्नेछ। </div><div class="list-normal-indent"><span class="bold">१४६. हदम्यादः</span> दफा १४३ अन्तर्गतका कसूरमा त्यस्तो कसूर भए गरेको मितिले तीन महिना र यस परिच्छेद अन्तर्गतका अन्य कसूरमा त्यस्तो कसूर भए गरेको थाहा पाएको मितिले छ महिना नाघेपछि उजुर लाग्नेछैन। </div><div class="section