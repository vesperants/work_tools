<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715247854_87.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom list styling for precise matching */ ol { list-style: none; /* Remove default list style */ padding-left: 20px; /* Indent for numbered lists */ margin-bottom: 10px; } ol li { position: relative; margin-bottom: 8px; line-height: 1.7; } /* No specific counter styles are needed as numbering is part of the text content within <li> */ @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">सरकारी कार्यालयको वेबसाईट निर्माण तथा व्यवस्थापन सम्बन्धी निर्देशिका, २०७८</div><div class="document-subtitle">राजपत्रमा प्रकाशित मिति</div><div class="document-subtitle">२०७८/०५/१४</div></div><div class="content-paragraph"> सुशासन (व्यवस्थापन तथा सञ्चालन) ऐन, २०६४ को दफा ४५ ले दिएको अधिकार प्रयोग गरी नेपाल सरकारले देहायको निर्देशिका बनाई जारी गरेको छ । </div><ol><li><div class="bold">१. संक्षिप्त नाम र प्रारम्भ :</div><ol><li>(१) यस निर्देशिकाको नाम “सरकारी कार्यालयको वेबसाईट निर्माण तथा व्यवस्थापन सम्बन्धी निर्देशिका, २०७८” रहेको छ ।</li><li>(२) यो निर्देशिका तुरुन्त प्रारम्भ हुनेछ ।</li></ol></li><li><div class="bold">२. वेबसाइट निर्माण गर्नु पर्नेः</div><ol><li>(१) सरकारी कार्यालयले आ-आफ्नो वेबसाइट निर्माण गरी सञ्चालनमा ल्याउनु पर्नेछ ।</li><li>(२) उपदफा (१) बमोजिम सरकारी कार्यालयले वेबसाइट निर्माण गर्दा देहायका विषयलाई विचार पुऱ्याउनु पर्नेछः- <ol><li>(क) नेपालको संविधान वा प्रचलित कानूनको विपरीत नहुने,</li><li>(ख) कुनै पनि वर्ग, जात/जाति, लिङ्ग, धर्म वा सम्प्रदायलाई प्रतिकूल असर पार्ने वा सामाजिक शान्ति वा सद्भावमा खलल पार्ने किसिमका सामग्री नहुने,</li><li>(ग) प्रचलित कानून बमोजिम गोपनीयता कायम राख्नु पर्ने,</li><li>(घ) विद्युतीय कारोबार ऐन, २०६३ को परिच्छेद-७ मा उल्लिखित विद्युतीय अभिलेख र डिजिटल हस्ताक्षरको सरकारी प्रयोग सम्बन्धी प्रावधानको प्रतिकूल हुन नहुने ।</li></ol></li></ol></li><li><div class="bold">३. वेबसाइटमा राखिने विषयवस्तुः</div><ol><li>(१) सरकारी कार्यालयले आफ्नो वेबसाइटमा देहायका विषय वस्तुलाई समेट्नु पर्नेछः- <ol><li>(क) कार्यालयको स्पष्ट दृष्टिकोण, लक्ष्य र उद्देश्य,</li><li>(ख) कार्यालय प्रमुख, प्रवक्ता, सूचना अधिकारी, गुनासो सुन्ने अधिकारी र अन्य पदाधिकारीहरुको परिचय तथा निजहरुको जिम्मेवारी,</li><li>(ग) कार्यालयले सम्पादन गर्ने काममा सम्बन्धित जिम्मेवार कर्मचारीको विवरण र सम्पर्क ठेगाना (टेलिफोन र इमेल),</li><li>(घ) कार्यालयबाट प्रवाह हुने सेवासँग सम्बन्धित नीति तथा कानूनी व्यवस्था,</li><li>(ङ) कार्यालयबाट प्रवाह हुने सेवा सम्बन्धी सूचनामूलक देहायका विवरणहरुः- <ol><li>(१) कार्यालयबाट प्रवाह हुने सेवाको विवरण,</li><li>(२) नागरिक बडापत्र,</li><li>(३) सेवाहरुको सूची तथा विवरण</li><li>(४) सेवा प्राप्त गर्ने कार्यविधि,</li><li>(५) सेवा प्राप्त गर्न पूरा गर्नु पर्ने शर्तहरु,</li><li>(६) सेवा प्राप्त गर्न कुनै फाराम भर्नुपर्ने भए सोको डाउनलोड गर्न सकिने ढाँचा (Downloadable Format),</li></ol></li><li>(च) कार्यालयको काम कारबाही बारे जानकारी गराउने देहायका विषयहरुः- <ol><li>(१) कार्यालयको सम्बन्धमा सामान्य जानकारी,</li><li>(२) सम्पर्क गर्न सकिने स्थान वा ठेगाना,</li><li>(३) बारम्बार सोधिने जिज्ञासाहरु (FAQ),</li><li>(४) सुझाव तथा गुनासो पठाउने व्यवस्था,</li><li>(५) कार्यालयबाट प्रकाशित सूचना, टेण्डर तथा विज्ञप्तिहरु,</li><li>(६) कार्यालयको कामसँग सम्बन्धित महत्वपूर्ण वेबपेजहरुको लिङ्क,</li><li>(७) कार्यालयसँग सम्बन्धित तथ्याङ्क,</li><li>(८) कार्यालयको वार्षिक प्रतिवेदन, बजेट र योजनासँग सम्बन्धित कागजातहरु,</li><li>(९) वेबसाइटको नक्सा झल्काउने साइट म्याप,</li><li>(१०) वेबसाईट भित्रका विषय वस्तु मात्र खोज्नको लागि सर्च ईञ्जिन (Search Engine),</li><li>(११) विषयवस्तु अद्यावधिक गरिदा अद्यावधिक गरिएको मिति,</li><li>(१२) अनलाइन सेवाहरुको लिङ्क,</li><li>(१३) सूचनाको हक सम्बन्धी ऐन, २०६४ को दफा ५ र सूचनाको हक सम्बन्धी नियमावली, २०६५ को नियम ३ बमोजिमका सूचनाहरु ।</li></ol></li></ol></li><li>(२) उपदफा (१) बमोजिम समेटिने विषयवस्तु कार्यालयको कार्य प्रकृतिका आधारमा फरक फरक हुन सक्नेछ ।</li></ol></li><li><div class="bold">४. वेबसाइटको निर्माण तथा प्रकाशनः</div><ol><li>(१) सरकारी कार्यालयहरुको वेबसाईटमा एकरुपता कायम गर्नको लागि सूचना प्रविधि विभागले वेबसाईटको नमूना (Template) निर्माण गर्नेछ ।</li><li>(२) उपदफा (१) बमोजिमको नमूना (Template) लाई सबै सरकारी कार्यालयले आफ्नो वेबसाईट निर्माण गर्दा प्रयोग गर्नु पर्नेछ ।</li><li>(३) सरकारी कार्यालयले वेबसाइटको निर्माण तथा प्रकाशन गर्दा देहायका आधारभूत विषयहरुमा ध्यान दिनु पर्नेछः- <ol><li>(क) वेबसाईट उपयोगकर्ताले सहजै उपयोग गर्न सक्ने (User Friendly Navigation) र पहुँच योग्य हुनु पर्ने,</li><li>(ख) वेबसाईटमा प्रवाहित सामग्रीको वर्गीकरण र प्राथमिकीकरण गरी राखिएको हुनु पर्ने,</li><li>(ग) कुनै पनि सामाग्रीसँग पहुँच स्थापित गर्न तीन पटकभन्दा बढी क्लिक (click) गर्नु नपर्ने गरी डेप्थ लिङ्क (Depth Links) निर्माण गर्नुपर्ने,</li><li>(घ) वेबसाईटमा राखिने सामग्रीको समाप्ति मिति राख्ने र सो मिति पश्चात आफैं अभिलेखीकृत हुने वा मेटिएर जाने व्यवस्था मिलाउनु पर्ने,</li><li>(ङ) वेबसाईटमा राखिएका सामग्री आवश्यकता अनुसार देहायका कुनै ढाँचामा उपलब्ध हुने व्यवस्था मिलाउनु पर्नेः- <ol><li>(१) एच.टि.एम.एल. (HTML)</li><li>(२) वर्ड (Word)</li><li>(३) पी. डी. एफ. (PDF)</li></ol></li><li>(च) वेबसाईटमा राखिएका सामाग्री सजिलै प्रिन्ट गर्न सकिने (Printer Friendly) हुनुपर्ने,</li><li>(छ) निर्माण गरिएको वेबसाईटको सुरक्षण जोखिमको परीक्षण गरिएको हुनुपर्ने,</li><li>(ज) वेबसाइटमा प्रकाशन गर्ने सामग्री नेपाली (युनिकोड) र सम्भव भएसम्म अङ्ग्रेजी भाषामा तयार गर्नुपर्ने,</li><li>(झ) वेबसाईटको करेन्ट अपडेट सेक्सन (Current Updates section) मा आफ्नो कार्यालयको गतिविधिसँग सम्बन्धित समसामयिक समाचार, घटना र सूचनाहरु राख्ने व्यवस्था गर्ने,</li><li>(ञ) सरकारी कार्यालय आफैंले वेबसाइटमा रहेका सूचना वा विवरणहरु अद्यावधिक गर्न सक्ने व्यवस्था गर्ने,</li><li>(ट) सरकारी इमेल हेर्न सकिने व्यवस्था गर्ने,</li><li>(ठ) लो ब्याण्डविड्थ मोड हुने व्यवस्था गर्ने,</li><li>(ड) मोबाइल, ट्याबलेट लगायतका उपकरणहरुमा वेबसाईट खोल्दा समेत लेआउट मिल्ने (Responsive) गरी हुनु पर्ने,</li><li>(ढ) आवश्यकता अनुसार फन्ट साइज बढाउन वा घटाउन मिल्ने,</li><li>(ण) मिति र समय नेपालीमा देखाउने,</li><li>(त) कार्यालयको सामाजिक सञ्जालसँग आबद्ध गराउने,</li><li>(थ) वेबसाईटमा अनिवार्य Secure Socket Layers/ Transport Layer Security (SSL/TLS) Certificate को प्रयोग गर्नुपर्ने,</li><li>(द) वेबसाईटमा लिङ्क राख्दा कार्यालयसँग सम्बन्धित मन्त्रालय, विभाग, कार्यालय वा सोही प्रकृतिको कार्य गर्ने र प्रमुख सरोकार रहने कार्यालयहरुको वेबसाइटलाई प्राथमिकता दिने,</li><li>(ध) अपाङ्ता भएका व्यक्तिहरुका लागि पहुँच हुने गरी बनाइनु पर्ने ।</li></ol></li><li>(४) यस निर्देशिका बमोजिम निर्माण गरिएका वेबसाईटहरु सरकारी एकीकृत डाटा सेन्टर (Government Integrated Data Center) मा होस्ट गर्नु पर्नेछ ।</li><li>(५) सरकारी कार्यालयले वेबसाईट निर्माण गरेपछि त्यस्तो वेबसाइट निर्माणकर्ताबाट स्रोत कोड, टेक्निकल डकुमेण्टेसन (Technical Documentation), क्रिडेन्सियल्स (User Name and Password) तथा युजर म्यानुअल (User Manual) लिनु पर्नेछ र सम्झौता बमोजिम निजको सेवा अवधि समाप्त भएपछि त्यस्तो वेब डाटा सञ्चालनमा निजको पहुँच नहुने कुराको सुनिश्चित गर्नु पर्नेछ ।</li></ol></li><li><div class="bold">५. वेबसाइटको प्रचार/प्रसारः</div><ol><li>(१) सरकारी कार्यालयले आफ्नो वेबसाईटको प्रचार प्रसारको लागि देहायका व्यवस्थाहरु गर्नु पर्नेछः- <ol><li>(क) Metadata (keyword) प्रयोग गरी Search Engine (जस्तै Google, Bing, Baidu, Yahoo, Ask, Duckduckgo आदि सँग मिल्ने बनाउने,</li><li>(ख) Search Engine ले भेट्न नसक्ने Manual Submission मार्फत पहुँच कायम हुन सक्ने व्यवस्था गर्ने,</li></ol></li></ol></li><li><div class="bold">६. वेबसाइट प्रयोगको मूल्याङ्कनः</div><ol><li>(१) सरकारी कार्यालयले आफ्नो वेबसाईटको प्रयोगका सम्बन्धमा समय समयमा मूल्याङ्कन गर्नु वा गराउनु पर्नेछ ।</li><li>(२) उपदफा (१) बमोजिम मूल्याङ्कन गर्दा वा गराउँदा देहायका आधारमा गर्नु पर्नेछः- <ol><li>(क) Unique Visitors को सङ्ख्या बढे नबढेको जानकारी Unique IP को आधारमा राख्ने,</li><li>(ख) धेरै पटक अवलोकन गरिएका पृष्ठहरू (Most Frequently Visited Pages) को छिटो छिटो अद्यावधिक गर्ने र सोको लगत राख्ने,</li><li>(ग) थोरै पटक अवलोकन गरिएका पृष्ठहरुको समेत लगत राख्ने र आवश्यक परे त्यसमा सुधार समेत गर्ने,</li><li>(घ) धेरै डाउनलोड भएका फाईलहरु क्रमानुसार लगत राख्ने र क्रमशः सूचीकृत (लिस्टिङ्) गर्दै जाने,</li><li>(ङ) थोरै डाउनलोड भएका फाईलहरुको क्रमानुसार लगत राखे र आवश्यकता अनुसार सुधार गर्दै जाने,</li><li>(च) Bandwidth Utilization को लगत राख्ने,</li><li>(छ) Unique IP को अनुसार Visitor Frequency को लगत राख्ने ।</li></ol></li></ol></li><li><div class="bold">७. वेबसाइट अद्यावधिक गर्नेः</div><ol><li>(१) सरकारी कार्यालयले वेबसाइट अद्यावधिक गर्दा देहाय बमोजिम गर्नु पर्नेछः- <ol><li>(क) वेबसाइट सञ्चालन गर्ने प्रत्येक सरकारी कार्यालयले वेबसाइट अद्यावधिक गर्नका लागि एकजना वेब एडमिनिष्ट्रेटर तोक्ने,</li><li>(ख) नयाँ सूचना तथा जानकारी अद्यावधिक गरी पुराना सूचना तथा जानकारी अविलम्ब हटाउने वा आवश्यकता अनुसार अभिलेखीकरण गर्ने,</li><li>(ग) कार्यालयसँग सम्बन्धित नयाँ कानून राजपत्रमा प्रकाशन भएको तीन दिनभित्र र नीति, कार्यक्रम तथा योजना स्वीकृत भएको सात दिनभित्र वेबसाइटमा अद्यावधिक गर्ने,</li><li>(घ) वेबसाइटमा राखिएका सूचना परिवर्तन गर्नु पर्ने भए सूचना राखेको तीन दिनभित्र परिवर्तन गरी वेबसाइट अद्यावधिक गर्ने,</li><li>(ङ) कार्यालयको ठेगाना वा पदाधिकारी परिवर्तन भएमा चौबीस घण्टाभित्र सोको सूचना अद्यावधिक गर्ने,</li><li>(च) खण्ड (ङ) मा लेखिए देखि बाहेकका सूचना वा जानकारी परिवर्तन भएकोमा बढीमा सात दिनभित्र अद्यावधिक गर्ने।</li></ol></li><li>(२) यस दफा बमोजिमको कार्य भए नभएको अनुगमन गर्ने जिम्मेवारी सम्बन्धित कार्यालय प्रमुखको हुनेछ ।</li></ol></li><li><div class="bold">८. सुरक्षा परीक्षण गर्नेः</div><div class="content-paragraph"> सरकारी कार्यालयले सूचना प्रविधि विभागबाट आफ्नो वेबसाइटको सुरक्षा र विश्वसनीयताको सम्बन्धमा वर्षको कम्तीमा एक पटक गर्ने गरी आवश्यकता अनुसार सुरक्षा परीक्षण गर्ने, गराउने व्यवस्था गर्नु पर्नेछ। </div></li><li><div class="bold">९. सहयोग लिन सकिनेः</div><ol><li>(१) सरकारी कार्यालयले यस निर्देशिका बमोजिम वेबसाइट निर्माण गर्दा सूचना प्रविधि विभागबाट आवश्यक प्राविधिक सहयोग लिन सक्नेछ ।</li><li>(२) उपदफा (१) बमोजिम प्राविधिक सहयोग माग भई आएमा सूचना प्रविधि विभागले तीन दिनभित्र त्यस्तो सहयोग उपलब्ध गराउनु पर्नेछ।</li></ol></li><li><div class="bold">१०. समन्वय गर्नु पर्नेः</div><div class="content-paragraph"> सरकारी कार्यालयले वेबसाइट निर्माण गर्नु पूर्व सूचना प्रविधि विभागसँग आवश्यक समन्वय गर्नु पर्नेछ । </div></li><li><div class="bold">११. अनुगमन गर्नेः</div><div class="content-paragraph"> यस निर्देशिका बमोजिम सरकारी कार्यालयबाट वेबसाईट निर्माण भए नभएको अनुगमन नेपाल सरकारको सञ्चार तथा सूचना प्रविधि मन्त्रालयले गर्नेछ। </div></li><li><div class="bold">१२. खारेजी तथा बचाउः</div><ol><li>(१) सरकारी निकायको वेबसाईट निर्माण तथा व्यवस्थापन सम्बन्धी निर्देशिका, २०६८ खारेज गरिएको छ।</li><li>(२) सरकारी निकायको वेबसाईट निर्माण तथा व्यवस्थापन सम्बन्धी निर्देशिका, २०६८ बमोजिम भए गरेका काम कारबाहीहरु यसै निर्देशिका बमोजिम भए गरेको मानिनेछ ।</li></ol></li></ol></body></html>