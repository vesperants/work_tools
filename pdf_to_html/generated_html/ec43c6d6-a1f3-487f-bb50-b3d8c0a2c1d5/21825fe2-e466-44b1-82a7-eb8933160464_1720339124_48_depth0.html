<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720339124_48.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">फौजदारी कसूर (सजाय निर्धारण तथा कार्यान्वयन) सम्बन्धी नियमावली,</div><div class="document-title">२०७५</div><div class="text-right" style="margin-top: 20px;"><p>नेपाल राजपत्रमा प्रकाशन मिति</p><p>२०७५।०५।०१</p></div><div class="content-paragraph"><span class="bold">संशोधन</span><br> १. फौजदारी कसूर (सजाय निर्धारण तथा कार्यान्वयन)<br> (पहिलो संशोधन) नियमावली, २०७६ </div><div class="content-paragraph" style="text-align: justify; margin-top: 25px;"> फौजदारी कसूर (सजाय निर्धारण तथा कार्यान्वयन) ऐन, २०७४ को दफा ५० ले दिएको अधिकार प्रयोग गरी सर्वोच्च अदालतले देहायका नियमहरु बनाएको छ । </div><div class="text-center" style="margin-top: 40px;"><span class="bold">परिच्छेद - १</span><br><span class="bold">प्रारम्भिक</span></div><div class="content-paragraph"> १ संक्षिप्त नाम र प्रारम्भः (१) यी नियमहरुको नाम "फौजदारी कसूर (सजाय निर्धारण तथा<br> कार्यान्वयन) नियमावली, २०७५" रहेको छ ।<br> (२) यो नियमावली संवत् २०७५ साल भदौ १ गते देखि प्रारम्भ हुनेछ । </div><div class="content-paragraph"> २ परिभाषाः विषय वा प्रसङ्गले अर्को अर्थ नलागेमा यस नियमावलीमा,-<br> (क) “अदालत” भन्नाले सम्बन्धित अदालत सम्झनु पर्छ।<br> (ख) "ऐन" भन्नाले फौजदारी कसूर (सजाय निर्धारण तथा कार्यान्वयन) ऐन, २०७४<br> सम्झनु पर्छ ।<br> (ग) "सजाय" भन्नाले मुलुकी अपराध (संहिता) ऐन, २०७४ को दफा ४०<br> बमोजिमको सजाय सम्झनु पर्छ । </div><div class="text-center" style="margin-top: 40px;"><span class="bold">परिच्छेद - २</span><br><span class="bold">सजाय निर्धारणको पेशी व्यवस्थापन र सुनुवाई</span></div><div class="content-paragraph"> ३ सजाय निर्धारणको पेशी व्यवस्थापन र सुनुवाईः *(१) कुनै व्यक्ति कुनै कसूरमा अदालतबाट<br> कसूरदार ठहर भई ऐनको दफा ९ बमोजिम सजाय निर्धारणको लागि छुट्टै सुनुवाई गर्नुपर्ने<br> भएमा अदालतले सो प्रयोजनको लागि तीस दिनमा नबढ्ने गरी पेशी तारिख तोक्नु पर्नेछ ।<br> तर तत्काल प्रचलित कानूनबमोजिमको कार्यविधि अपनाई सुरु तहको अदालतबाट </div><div class="content-paragraph" style="font-size: 12px; margin-top: -10px;"> * पहिलो संशोधनद्वारा संशोधित । </div><div class="content-paragraph" style="margin-top: 25px;"> फैसला भईसकेको वा कुनै अदालतमा सजाय निर्धारणको लागि एक पटक छुट्टै सुनुवाई<br> भईसकेको कसूरको कसूरदारलाई सोही कसूरमा माथिल्लो तहको अदालतबाट सजाय<br> निर्धारण गर्ने प्रयोजनका लागि छुट्टै सुनुवाई गर्नुपर्ने छैन। </div><div class="content-paragraph"> (२) उपनियम (१) बमोजिम तोकिएको पेशीका दिनमा मुद्दाको कुनै पक्ष अदालतमा<br> अनुपस्थित रहे पनि सजाय निर्धारण सम्बन्धी कारबाही गर्न बाधा पर्ने छैन । </div><div class="content-paragraph"> (३) उपनियम (१) बमोजिम तोकिएको पेशीका दिन कसूर ठहर गर्ने न्यायाधीश<br> विदामा बसेको वा काजमा खटिएको वा अन्य विशेष कारणले अदालतमा उपस्थित नभएमा<br> निज अदालतमा हाजिर हुन आउने मिति अन्जाम गरी सजाय निर्धारणको सुनुवाईको लागि<br> अर्को पेशीको तारिख तोक्नु पर्नेछ । </div><div class="content-paragraph"> (४) सजाय निर्धारण सम्बन्धी सुनुवाईको पेशीको तारिख तोक्दा सम्भव भएसम्म<br> सम्बन्धित पक्ष र निजको कानून व्यवसायी समेतसँग परामर्श गरी अदालतको पेशी<br> व्यवस्थापन र सम्बन्धित न्यायाधीशको कार्यबोझ समेतलाई विचार गरी तोक्नु पर्नेछ । </div><div class="content-paragraph"> (५) सजाय निर्धारणको सुनुवाईका लागि पेश भएका मुद्दाले पेशीमा प्राथमिकता<br> पाउनेछ । </div><div class="content-paragraph"> (६) सजाय निर्धारणको सुनुवाईका लागि पेशी तोकिएका मुद्दाहरुलाई अदालतको<br> साप्ताहिक पेशी सूचीमा प्रकाशन गर्न अनिवार्य हुने छैन । </div><div class="content-paragraph"> (७) सजाय निर्धारणको लागि तोकिएको पेशी मुद्दाका पक्ष वा निजको कानून<br> व्यवसायीले सामान्यतया स्थगन गर्न पाउने छैन। </div><div class="content-paragraph"> (८) कुनै मुद्दामा एकभन्दा बढी प्रतिवादी कसूरदार ठहर भई सजाय निर्धारण गर्नु<br> परेमा त्यस्ता सबै कसूरदारको हकमा एकै पटक सुनुवाई गरी सजाय निर्धारण गर्नु पर्नेछ। </div><div class="content-paragraph"> (९) सजाय निर्धारण सम्बन्धी आफ्नो कुनै जिकिर रहेमा वादी वा कसूरदार वा<br> निजको कानून व्यवसायीले सजाय निर्धारणको सुनुवाई हुनु पूर्व त्यस्तो जिकिर लिखित रुपमा<br> अदालतमा पेश गर्न सक्नेछ । </div><div class="content-paragraph"> (१०) मुद्दाको सजाय निर्धारणको निर्णय अनुसूची-१ बमोजिमको छुट्टै राय किताबमा<br> लेखु पर्नेछ । </div><div class="content-paragraph"> (११) ऐन बमोजिम छुट्टै सुनुवाई गरी सजाय निर्धारण गर्नुपर्ने मुद्दाको लगत सजाय<br> निर्धारण भएपछि मात्र कट्टा गर्नु पर्नेछ । </div><div class="content-paragraph"> (१२) कुनै मुद्दामा कसूर ठहर गरी छुट्टै सजाय निर्धारण सम्बन्धी सुनुवाई गरेकोमा<br> फैसलाको पूर्ण पाठ तयार गर्दा कसूर ठहर र सजाय निर्धारणको निर्णय नम्बर उल्लेख गरी<br> फैसलाको ठहर खण्डमा कसूर ठहरको निर्णय बेहोरा र कसूरदारलाई निर्धारण भएको </div><div class="content-paragraph" style="margin-top: 25px;"> सजायको निर्णय बेहोरा लेखी क्रमशः कसूर ठहर भएको, सजाय निर्धारण भएको र फैसला<br> प्रमाणीकरण भएको मिति जनाई न्यायाधीशले दस्तखत गर्नु पर्नेछ । </div><div class="content-paragraph"> ४ सजायपूर्वको प्रतिवेदन पेश गर्नेः (१) ऐनको दफा १२ बमोजिम अदालतमा पेश गरिने<br> सजायपूर्वको प्रतिवेदन अनुसुची - २ बमोजिमको ढाँचामा पेश गर्नु पर्नेछ । </div><div class="content-paragraph"> (२) उपनियम (१) बमोजिम पेश गरिने सजायपूर्वको प्रतिवेदनमा ऐनमा उल्लेख<br> भएका कुराहरुका अतिरिक्त देहायका विषय समेत उल्लेख गर्नु पर्नेछः-<br> (क) कसूरदारको शैक्षिक, आर्थिक, शारीरिक र मानसिक अवस्था, पेशा,<br> व्यवसाय जस्ता व्यक्तिगत क्षमता र हैसियत,<br> (ख) कसूरदारको पारिवारिक स्थिति र दायित्व, सामाजिक सम्बन्ध,<br> परिवारका सदस्यहरुको शिक्षा र चेतनाको स्तर, सांस्कृतिक मूल्य,<br> मान्यता, परम्परा जस्ता सामाजिक र सांस्कृतिक पृष्ठभूमि। </div><div class="content-paragraph"> (३) उपनियम (१) बमोजिम अदालतमा प्राप्त भएको सजायपूर्वको प्रतिवेदनका<br> सम्बन्धमा सम्बन्धित सरकारी वकिल, कसूरदार, कसूरदार बालबालिका भए निजको संरक्षक<br> वा कानून व्यवसायीको कुनै राय भएमा सजाय निर्धारणको सुनुवाई हुनुपूर्व लिखित रुपमा<br> अदालतमा पेश गर्नु पर्नेछ । </div><div class="content-paragraph"> (४) ऐनको दफा १२ बमोजिम अदालतबाट मुद्दामा सजायपूर्वको प्रतिवेदन पेश गर्न<br> आदेश भएकोमा सो अनुसार प्रतिवेदन पेश नगरेमा वा पेश भएको प्रतिवेदनका सम्बन्धमा<br> सम्बन्धित सरकारी वकिल, कसूरदार वा निजको कानून व्यवसायीबाट अदालतमा राय पेश<br> नगरेमा पनि तोकिएको पेशीको दिनमा अदालतले सजाय निर्धारण सम्बन्धी निर्णय गर्नु<br> पर्नेछ । </div><div class="text-center" style="margin-top: 40px;"><span class="bold">परिच्छेद - ३</span><br><span class="bold">सजाय निलम्बन र क्षतिपूर्ति</span></div><div class="content-paragraph"> ५ कैद सजाय निलम्बनः (१) ऐनको दफा २४ बमोजिम अदालतले कसुरदारलाई भएको कैद<br> सजाय निलम्बन गर्दा त्यस्तो बेहोरा फैसलामा उल्लेख गर्नु पर्नेछ। </div><div class="content-paragraph"> (२) उपनियम (१) बमोजिम कैद सजाय निलम्बनको आदेश गर्दा निलम्बनको<br> अवधिभर कसूरदारले ऐनको दफा २४ को उपदफा (४) मा उल्लेख भएका शर्तहरु पालना<br> गरे नगरेको अनुगमन गर्ने अधिकारी समेत तोक्नु पर्नेछ । </div><div class="content-paragraph"> (३) उपनियम (२) बमोजिम अनुगमन गर्ने अधिकारी तोक्दा अदालतले तहसिलदार<br> वा अन्य निकाय वा अधिकारीलाई तोक्न सक्नेछ । </div><div class="content-paragraph" style="margin-top: 25px;"> (४) उपनियम (३) बमोजिम अनुगमन गर्न तोकिएको अधिकारीले कसूरदारको<br> अनुगमन गर्दा देहाय बमोजिम गर्न सक्नेछः- </div><div class="content-paragraph" style="margin-left: 20px;"> (क) अनुगमन गर्ने अधिकारी आफैंले अनुगमन गर्न वा स्थानीय तह वा अन्य<br> कुनै निकायलाई अनुगमन गरी नियमित रुपमा अदालतमा प्रतिवेदन पेश<br> गर्न आदेश दिने,<br> (ख) कसूरदार स्वयंलाई आवधिक रुपमा अदालतमा प्रतिवेदन पेश गर्न<br> लगाउने। </div><div class="content-paragraph"> (५) उपनियम (४) बमोजिम अनुगमन गर्ने जिम्मेवारी तोकिएको अधिकारीले<br> अनुगमन गर्दा त्यस्तो कसूरदारले तोकिएका शर्तहरु पालना गरेको नदेखिएमा कैद सजाय<br> निलम्बन गर्ने आदेश बदर गर्न अदालत समक्ष प्रतिवेदन पेश गर्नु पर्नेछ । </div><div class="content-paragraph"> (६) यस नियम बमोजिम कसूरदारलाई भएको कैद सजाय निलम्बन गर्ने आदेश<br> भएमा वा कैद सजाय निलम्बन गर्ने आदेश बदर भएमा त्यस्तो बेहोरा दण्ड जरिबानाको<br> लगत किताबमा समेत जनाउनु पर्नेछ । </div><div class="content-paragraph"> ६ क्षतिपूर्ति भराउने प्रक्रियाः (१) ऐनको दफा ४४ बमोजिम पीडित र कसूरदारले क्षतिपूर्ति<br> लिने दिने सहमति गरेमा सोही बेहोरा खुलाई अदालतमा संयुक्त निवेदन दिनु पर्नेछ । </div><div class="content-paragraph"> (२) उपनियम (१) बमोजिम पेश भएको निवेदन बेहोरा मनासिब देखिए अदालतले<br> निवेदन बमोजिम क्षतिपूर्ति भराईदिने आदेश गरी क्षतिपूर्ति लिने दिने पक्षको कागज गराई<br> मिसिल संलग्न गर्नु पर्नेछ । </div><div class="content-paragraph"> ७ जायजातको गर्दाको कार्यविधिः फैसला अनुसार कसूरदारले पीडितलाई तिर्नुपर्ने क्षतिपूर्तिको<br> रकम तोकिएको अवधिभित्र नबुझाई कसूरदारको सम्पत्ति जायजात गरी पीडितलाई ऐनको<br> दफा ४५ को उपदफा (१) बमोजिम भराउँदा मुलुकी फौजदारी कार्यविधि (संहिता) ऐन,<br> २०७४ को परिच्छेद -१५ र मुलुकी फौजदारी कार्यविधि नियमावली, २०७५ को नियम<br> ८३ र ८४ बमोजिमको कार्यविधि अबलम्बन गर्नु पर्नेछ । </div><div class="text-center" style="margin-top: 40px;"><span class="bold">परिच्छेद - ५</span><br><span class="bold">विविध</span></div><div class="content-paragraph"> ८ अन्य कार्यविधि आफैं व्यवस्थित गर्न सक्नेः ऐन र यस नियमावलीमा लेखिएदेखि बाहेकका<br> अन्य अदालती कार्यविधिका विषय ऐन र यस नियमावलीको प्रतिकूल नहुने गरी अदालत<br> आफैंले व्यवस्थित गर्न सक्नेछ । </div><div class="document-title" style="margin-top: 40px;">अनुसूची - १</div><div class="document-subtitle">(नियम ३ को उपनियम (१०) सँग सम्बन्धित)</div><div class="document-title" style="margin-top: 30px;">सजाय निर्धारणको राय किताबको ढाँचा</div><div class="text-center" style="margin-top: 20px;"><span class="form-field large"></span>अदालत<br> सजाय निर्धारणको राय किताब </div><table class="main-table"><thead><tr><th rowspan="2">निर्णय<br>नम्बर</th><th rowspan="2">मुद्दा<br>नम्बर<br>र दर्ता<br>मिति</th><th rowspan="2">मुद्दा पक्ष<br>विपक्षीको नाम</th><th colspan="3">कसूर ठहर</th><th colspan="4">सजाय निर्धारण</th><th rowspan="2">कैफियत</th></tr><tr><th>निर्णय<br>मिति</th><th>निर्णय<br>नम्बर</th><th>इजलास<br>र<br>न्यायाधीश<br>को नाम</th><th>कानून<br>व्यवसायीक<br>नाम</th><th>निर्णय<br>मिति</th><th>इजलास<br>र<br>न्यायाधीश<br>को नाम</th><th>निर्णय<br>बेहोरा</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="document-title" style="margin-top: 40px;">अनुसूची -२</div><div class="document-subtitle">(नियम ४ को उपनियम (१) सँग सम्बन्धित)</div><div class="document-title" style="margin-top: 30px;">सजायपूर्वको प्रतिवेदनको ढाँचा</div><div class="text-center" style="margin-top: 20px;"><span class="form-field xlarge"></span>अदालतमा पेश गरेको सजायपूर्वको प्रतिवेदन </div><div class="content-paragraph"> वादीः<span class="form-field xlarge"></span><br> प्रतिवादीः<span class="form-field xlarge"></span></div><div class="content-paragraph" style="margin-top: -10px;"> मुद्दाः<span class="form-field large"></span><br> मुद्दा नम्बरः <span class="form-field large"></span></div><div class="content-paragraph" style="margin-top: 15px;"> कसूरदारको नाम थरः<br> अदालतबाट कसूरदार ठहर भएको मितिः<br> कसूरदार ठहर गर्ने न्यायाधीशको नामः<br> प्रतिवेदन पेश गरेको मितिः </div><div class="content-paragraph"> १. पृष्ठभूमिः<br> २. कसूरदार उपरको अभियोग दाबीः<br> ३. कसूरदारलाई ठहर भएको कसूरः<br> ४. कसूरदारको व्यक्तिगत विवरणः<br><span style="margin-left: 20px;">(क) नाम थरः</span><br><span style="margin-left: 20px;">(ख) उमेरः</span><br><span style="margin-left: 20px;">(ग) शैक्षिक अवस्थाः</span><br><span style="margin-left: 20px;">(घ) शारीरिक अवस्थाः</span><br><span style="margin-left: 20px;">(ङ) मानसिक अवस्थाः</span><br><span style="margin-left: 20px;">(च) पेशा व्यवसायः</span><br><span style="margin-left: 20px;">(छ) अन्य विवरणः</span><br> ५. कसूरदारको आर्थिक अवस्थाः<br> ६. कसूरदारको सामाजिक पृष्ठभूमिः<br><span style="margin-left: 20px;">(क) परिवार सङ्ख्याः</span><br><span style="margin-left: 20px;">(ख) परिवारका सदस्यहरुको शिक्षा र चेतनाको स्तरः</span><br><span style="margin-left: 20px;">(ग) पारिवारिक दायित्वः</span><br><span style="margin-left: 20px;">(घ) सामाजिक सम्बन्धः</span></div><div class="content-paragraph" style="margin-top: 25px;"> ७. कसूरदारको सांस्कृतिक पृष्ठभूमिः<br> ८. कसूर गर्दाको परिस्थितिः<br> ९. कसूर गर्नुअघिको कसूरदारको चालचलनः<br> १०. अन्य आवश्यक कुराः<br> ११. प्रतिवेदकको रायः </div><div class="signature-section"> प्रतिवेदकको,-<br> दस्तखत:<br> नाम थर:<br> मितिः </div></body></html>