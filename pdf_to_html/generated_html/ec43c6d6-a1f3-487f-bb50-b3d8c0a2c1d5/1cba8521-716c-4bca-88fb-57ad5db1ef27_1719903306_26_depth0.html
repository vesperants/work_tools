<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719903306_26.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for list-like structures */ .list-item-root { /* For 1., 2. directly under a 'धारा' */ margin-top: 15px; margin-bottom: 15px; line-height: 1.7; text-align: justify; padding-left: 1.5em; /* Space for the number */ text-indent: -1.5em; /* Negative indent for the number itself */ } .list-item-alpha { /* For (क), (ख) */ margin-left: 2em; /* Indent from the left margin */ margin-top: 10px; margin-bottom: 10px; line-height: 1.7; text-align: justify; padding-left: 2.5em; /* Space for the (क) part */ text-indent: -2.5em; /* Negative indent for the (क) itself */ } .list-item-numeric { /* For (१), (२) */ margin-left: 4em; /* Further indent */ margin-top: 5px; margin-bottom: 5px; line-height: 1.7; text-align: justify; padding-left: 2.5em; /* Space for the (१) part */ text-indent: -2.5em; /* Negative indent for the (१) itself */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">रंगभेद अपराधको दमन र सजाय सम्बन्धी अन्तर्राष्ट्रिय महासन्धि</div><div class="document-subtitle">(नेपालले १२ जुलाई १९७७ तद अनुसार २८ असार २०३४ मा सम्मिलन गरेको)</div><div class="content-paragraph"> ३० नोभेम्वर १९७३ मा महासभाद्धारा पारित प्रस्ताव ३०६८ (२८) बमोजिम ग्रहण गरी हस्ताक्षर तथा अनुमोदनकोलागि खुला गरिएको </div><div class="content-paragraph"> लागू भएको मितिः धारा १५ अनुसार, १८ जुलाई १९७६ तद अनुसार ३ साउन २०३४ </div><div class="content-paragraph"> प्रस्तुत महासन्धिका पक्ष राष्ट्रहरु, </div><div class="content-paragraph"> जाति, लिङ्ग, भाषा वा धर्मको आधारमा कुनै पनि प्रकारको भेदभाव नगरी सबैकालागि मानव अधिकार र मौलिक स्वतन्त्रताहरुको विश्वव्यापी सम्मान र परिपालनाको प्राप्तिकालागि संगठनको सहयोगमा संयुक्त तथा छुट्टाछुट्टै कार्य गर्न सबै सदस्यहरुले प्रतिज्ञा गरेका संयुक्त राष्ट्र संघको बडापत्रका व्यवस्थाहरुलाई स्मरण गर्दै, </div><div class="content-paragraph"> सबै मानिसहरु स्वतन्त्र जन्मेका, प्रतिष्ठा र अधिकारमा समान भएका तथा प्रत्येक ब्यक्तिलाई घोषणापत्रमा उल्लिखित सम्पूर्ण अधिकार तथा स्वतन्त्रताहरु जाति, रंग वा राष्ट्रिय उत्पत्तिमा आधारित भेदभाव लगायत कुनै पनि किसिमको भेदभाव विना उपभोग गर्न पाउने अधिकार भएको घोषणा गर्ने मानव अधिकार सम्बन्धी विश्वव्यापी घोषणापत्रलाई विचार गर्दै, </div><div class="content-paragraph"> मुक्तिको प्रकृया रोक्न र उल्टाउन नसकिने भएको तथा मानव प्रतिष्ठा, समुन्नति र न्यायको लागि उपनिवेशवादको र यससंग सम्बन्धित विखण्डन तथा भेदभावका सम्पूर्ण व्यबहारहरुको अन्त्य गरिनु पर्छ भनी महासभाले उल्लेख गरेको औपनिवेशिक देश तथा जनताहरुलाई स्वाधिनता प्रदान गर्ने सम्वन्धी घोषणापत्रलाई विचार गर्दै, </div><div class="content-paragraph"> सबै प्रकारका जातीय भेदभाव उन्मूलन गर्ने सम्बन्धी अन्तर्राष्ट्रिय महासन्धि अनुसार राष्ट्रहरुले विशेषत जातीय विखण्डन तथा रंगभेदको निन्दा गरी आफ्नो क्षेत्राधिकार अन्तर्गतका ईलाकाहरुमा यस्ता प्रकृतिका सबै व्यबहारहरुलाई रोक लगाउने, निषेध गर्ने तथा उन्मूलन गर्ने प्रतिज्ञा गरेको कुरालाई मनन गर्दै, </div><div class="content-paragraph"> जाति हत्याको अपराधको रोकथाम र सजाय सम्बन्धी महासन्धिमा रंगभेदका कार्यहरुको रुपमा पनि परिभाषित गर्न सकिने निश्चित कार्यहरु अन्तर्राष्ट्रिय कानून अन्तर्गत अपराध हुने कुरालाई मनन गर्दै, </div><div class="content-paragraph"> युद्ध अपराध तथा मानवता विरुद्धका अपराधहरुको हकमा वैधानिक सीमा लागू नहुने सम्बन्धी महासन्धिमा "रंगभेदको नीतिबाट उत्पन्न भएका अमानवीय कार्यहरु" लाई मानवता विरुद्धका अपराधहरुको रुपमा परिभाषित गरिएको कुरालाई मनन गर्दै, </div><div class="content-paragraph"> संयुक्त राष्ट्र संघको महसभाले रंगभेदको नीति तथा व्यबहारहरुलाई मानवता विरुद्धको अपराध भनी निन्दा गर्दै थुप्रै प्रस्तावहरु ग्रहण गरेको कुरालाई दृष्टिगत गर्दै, </div><div class="content-paragraph"> रंगभेद र यसको निरन्तर विस्तार तथा प्रसारले अन्तर्राष्ट्रिय शान्ति र सुरक्षालाई गम्भिरतापूर्वक खलबलाउँछ र चुनौती दिन्छ भन्ने कुरामा सुरक्षा परिषद्ले जोड दिएको कुरालाई मनन गर्दै, </div><div class="content-paragraph"> रंगभेदका अपराधको दमन र सजाय सम्बन्धी अन्तर्राष्ट्रिय महासन्धिले रंगभेदको अपराधको दमन र सजायको उद्देश्यले अन्तर्राष्ट्रिय तथा राष्ट्रिय स्तरमा बढी प्रभावकारी उपायहरु अपनाउन संभव बनाउँछ भन्ने कुरामा विश्वस्त भई, </div><div class="content-paragraph"> देहाय बमोजिम सहमत भएका छन्ः </div><div class="document-subtitle">धारा १</div><div class="list-item-root"> १. प्रस्तुत महासन्धिका पक्ष राष्ट्रहरु रंगभेद मानवता विरुद्धको अपराध हो तथा यस महासन्धिको धारा २ मा परिभाषा गरिए अनुसार रंगभेदका नीति र व्यवहारहरु तथा जातीय विखण्डन र भेदभावका त्यस्तै नीति र व्यबहारहरुको परिणाम स्वरुप उत्पन्न अमानवीय कार्यहरु अन्तर्राष्ट्रिय कानूनका सिद्धान्तहरु खासगरी संयुक्त राष्ट्र संघको बडापत्रका उद्देश्य र सिद्धान्तहरु उल्लङ्घन गर्ने अपराध हुन् र त्यसले अन्तर्राष्ट्रिय शान्ति र सुरक्षालाई गम्भीर चुनौती सिर्जना गर्दछ भन्ने कुराको घोषणा गर्दछन् । </div><div class="list-item-root"> २. प्रस्तुत महासन्धिका पक्ष राष्ट्रहरुले रंगभेदको अपराध गर्ने संघ, संस्था र व्यक्तिहरुलाई अपराधी घोषणा गर्दछन् । </div><div class="document-subtitle">धारा २</div><div class="content-paragraph"> यस महासन्धिको प्रयोजनकोलागि “रंगभेदको अपराध” भन्ने शब्द, जसले दक्षिण अफ्रिकामा अभ्यास गरिएका जस्तै जातीय विखण्डन र भेदभावका नीति तथा व्यबहारहरु समेतलाई बुझाउँछ, ले व्यक्तिहरुको एक जातीय समूहले व्यक्तिहरुको कुनै अर्को जातीय समूहमाथि प्रभुत्वको स्थापना र यसलाई कायमै राखी क्रमवद्ध रुपमा दमन गर्ने उद्देश्यले गरिएका देहाय बमोजिमका अमानवीय कार्यहरुलाई समेत जनाउनेछ; </div><div class="list-item-alpha"> (क) जातीय समूह वा समूहहरुको सदस्य वा सदस्यहरुलाई व्यक्तिको जीवन र स्वतन्त्रताको अधिकारको इन्कारी, </div><div class="list-item-numeric"> (१) जातीय समूह वा समूहहरुका सदस्यहरुको हत्या गरेर, </div><div class="list-item-numeric"> (२) जातीय समूह वा समूहहरुका सदस्यहरु उपर गम्भिर शारीरिक वा मानसिक क्षति हुने गरी चोट पुऱ्याएर, उनीहरुको स्वतन्त्रता वा प्रतिष्ठाको उल्लङ्घन गरेर वा उनीहरुलाई यातना वा कुर, अमानवीय वा अपमानजनक ब्यवहार वा सजाय दिएर, </div><div class="list-item-numeric"> (३) जातीय समूह वा समूहहरुका सदस्यहरु स्वेच्छाचारी पक्राउ गरी गैरकानूनी रुपमा थुनामा राखेर, </div><div class="list-item-alpha"> (ख) पूरा वा आंशिक रुपले जातीय समूह वा समूहरुको नैतिक बिनास गराउने उद्देश्यले जानी जानी त्यस्ता समूह वा समूहहरु उपर लागू गरिएका जीवनावस्थाहरु, </div><div class="list-item-alpha"> (ग) कुनै जातीय समूह वा समूहहरुलाई देशको राजनीतिक, सामाजिक, आर्थिक र साँस्कृतिक जीवनमा सहभागी हुनबाट रोक्ने हिसाबले गरिएका कुनै पनि कानूनी र अन्य उपायहरु तथा जातीय समूह वा समूहहरुलाई काम गर्न पाउने अधिकार, मान्यता प्राप्त ट्रेड युनियन खोल्न पाउने अधिकार, शिक्षाको अधिकार, आफ्नो देश छोड्न तथा फर्कने अधिकार, राष्ट्रियताको अधिकार, स्वतन्त्रतापूर्वक आवतजावत र बसोबास गर्ने अधिकार, विचार र अभिव्यक्तिको स्वतन्त्रताको अधिकार, शान्तिपूर्वक भेला हुन पाउने र संघसंस्था खोल्ने स्वतन्त्रताको अधिकार लगायतका आधारभूत मानव अधिकार र स्वतन्त्रताहरु दिन इन्कार गरी त्यस्ता समुह वा समुहहरुको पूर्ण विकास रोक्ने अवस्थाहरु जानी जानी सिर्जना गर्ने कार्य, </div><div class="list-item-alpha"> (घ) जातीय समूह वा समूहहरुका सदस्यहरुकालागि छुट्टै संरक्षण तथा जातीय सुविधाको सिर्जना गरी, विभिन्न जातीय समूहका सदस्यहरु बीचको मिश्रित विवाहलाई निषेध गरी तथा जातीय समूह वा समूहहरु वा त्यस्ता समुहका सदस्यहरुको सम्पत्ति हरण गरी जातीय वंशको आधारमा जनसंख्यालाई विभाजन गर्नकालागि बनाईएका कानूनी लगायतका कुनै पनि उपायहरु, </div><div class="list-item-alpha"> (ङ) खासगरी जातीय समूह वा समूहहरुका सदस्यहरुलाई वलयुक्त श्रममा उनीहरुको श्रमको शोषण, </div><div class="list-item-alpha"> (च) रंगभेदको विरोध गरे वापत संघसंस्था र व्यक्तिहरुलाई मौलिक अधिकार र स्वतन्त्रताहरुबाट वञ्चित गरी उनीहरुलाई सास्ती दिने कार्य । </div><div class="document-subtitle">धारा ३</div><div class="content-paragraph"> जुनसुकै आसय रहेको भए तापनि व्यक्ति, संघ तथा संस्थाका सदस्यहरु र राष्ट्रका प्रतिनिधिहरुले देहायका कार्य गरेमा कार्यहरु भए गरेको राष्ट्रको इलाकामा वा अन्य कुनै राष्ट्रमा जहांसुकै रहे बसेका भएपनि उनीहरु उपर अन्तर्राष्ट्रिय फौजदारी दायित्व लागू हुनेछः </div><div class="list-item-alpha"> (क) प्रस्तुत महासन्धिको धारा २ मा उल्लिखित कार्यहरु गर्ने, त्यसमा सहभागी हुने, त्यस्ता कार्य गर्न प्रत्यक्ष रुपमा दुरुत्साहन दिने वा षडयन्त्र गर्ने, </div><div class="list-item-alpha"> (ख) रंगभेदको अपराध गर्न प्रत्यक्ष रुपमा सघाउने, प्रोत्साहन वा सहायता दिने । </div><div class="document-subtitle">धारा ४</div><div class="content-paragraph"> प्रस्तुत महासन्धिका पक्ष राष्ट्रहरु देहायका कार्य गर्ने कवूल गर्दछनः </div><div class="list-item-alpha"> (क) रंगभेदको अपराध तथा त्यस्तै किसिमका विखण्डनवादी नीतिहरु वा सोका प्रकट रुपहरुलाई दमन गर्न एवं रोक लगाउन तथा त्यस्ता अपराधका दोषी व्यक्तिहरुलाई सजाय गर्न आवश्यक कुनै पनि कानूनी वा अन्य उपायहरु ग्रहण गर्ने, </div><div class="list-item-alpha"> (ख) आफ्नो अधिकार क्षेत्र अनुसार प्रस्तुत महासन्धिको धारा २ मा परिभाषा गरिएको कार्यहरुकोलागि उत्तरदायी वा सोको अभियोग लागेको व्यक्ति कार्य घटेको राष्ट्रको इलाकाभित्र बसेको होस् वा नहोस् वा निज त्यस राष्ट्रको वा अन्य कुनै राष्ट्रको नागरिक होस् वा नहोस् वा राष्ट्रविहीन व्यक्ति नै किन नहोस् त्यस्तो व्यक्ति उपर मुद्दा चलाउन, सुनुवाई गर्न वा निजलाई दण्ड दिन कानूनी, न्यायिक तथा प्रशासकीय उपायहरु अपनाउने । </div><div class="document-subtitle">धारा ५</div><div class="content-paragraph"> प्रस्तुत महासन्धिको धारा २ मा उल्लिखित कार्यहरु गरेको अभियोग लागेका व्यक्तिहरुको सुनुवाई त्यस्ता अभियुक्त उपर क्षेत्राधिकार प्राप्त गर्ने महासन्धिको कुनै पनि पक्ष राष्ट्रको सक्षम न्यायाधिकरण (ट्राइबुनल) ले वा कुनै अन्तर्राष्ट्रिय दण्ड न्यायाधिकरणको अधिकार क्षेत्र स्वीकार गरेका पक्ष राष्ट्रहरुका हकमा त्यस्तो दण्ड न्यायाधिकरणले गर्न सक्नेछ । </div><div class="document-subtitle">धारा ६</div><div class="content-paragraph"> प्रस्तुत महासन्धिका पक्ष राष्ट्रहरुले संयुक्त राष्ट्र संघको बडापत्र अनुरुप रंगभेद अपराधको रोकथाम, दमन र सजाय गर्ने उद्देश्यले सुरक्षा परिषद्बाट गरिएका निर्णयहरु स्वीकार गरी कार्यान्वयन गर्ने तथा यस महासन्धिका उद्देश्यहरु हासिल गर्ने उद्देश्यले संयुक्त राष्ट्र संघका अन्य सक्षम अंगहरुवाट ग्रहण गरिएका निर्णयहरुको कार्यान्वयनमा सहयोग गर्ने प्रतिज्ञा गर्दछन् । </div><div class="document-subtitle">धारा ७</div><div class="list-item-root"> १. प्रस्तुत महासन्धिका पक्ष राष्ट्रहरुले आफूले ग्रहण गरेका र यस महासन्धिका व्यबस्थाहरुलाई कार्यान्वयन गर्ने कानूनी, न्यायिक, प्रशासनिक वा अन्य उपायहरु सम्बन्धी आवधिक प्रतिवेदनहरु धारा ९ अन्तर्गत स्थापित समूहलाई पेश गर्ने प्रतिज्ञा गर्दछन् । </div><div class="list-item-root"> २. त्यस्ता प्रतिवेदनका प्रतिहरु संयुक्त राष्ट्र संघका महासचिव मार्फत रंगभेद सम्वन्धी विशेष समितिमा पठाईनेछ । </div><div class="document-subtitle">धारा ८</div><div class="content-paragraph"> प्रस्तुत महासन्धिको कुनै पनि पक्ष राष्ट्रले रंगभेदको अपराध रोकथाम र दमनकोलागि आफूले उपयुक्त ठानेको कुनै कारवाही संयुक्त राष्ट्र संघको बडापत्र अन्तर्गत गर्न संयुक्त राष्ट्र संघको कुनै पनि सक्षम अंगलाई आव्हान गर्न सक्नेछ । </div><div class="document-subtitle">धारा ९</div><div class="list-item-root"> १. धारा ७ अनुसार पक्ष राष्ट्रहरुबाट पेश गरिएका प्रतिवेदनहरुमाथि विचार गर्न मानव अधिकार आयोगका अध्यक्षले प्रस्तुत महासन्धिका पक्ष राष्ट्रका प्रतिनिधिहरु पनि भएका मानव अधिकार आयोगका तीन सदस्यहरु रहेको एक समूह नियुक्त गर्नेछन् । </div><div class="list-item-root"> २. मानव अधिकार आयोगका सदस्यहरु मध्येमा प्रस्तुत महासन्धिका पक्ष राष्ट्रका प्रतिनिधिहरु नभएको वा त्यस्ता प्रतिनिधि तीन जना भन्दा कम भएको अवस्थामा, संयुक्त राष्ट्र संघका महासचिवले प्रस्तुत महासन्धिका पक्ष राष्ट्रहरुसँग परामर्श गरी यस महासन्धिका पक्ष राष्ट्रका प्रतिनिधिहरु मानव अधिकार आयोगमा निर्वाचित नभएसम्मकालागि यस धाराको प्रकरण १ अनुसार स्थापित समूहको कार्यमा भाग लिन पक्ष राष्ट्रको प्रतिनिधि वा मानव अधिकार आयोगको सदस्य नभएका पक्ष राष्ट्रका प्रतिनिधिहरु तोक्ने छन् । </div><div class="list-item-root"> ३. धारा ७ अनुसार पेश गरिएका प्रतिवेदनहरुमाथि विचार गर्न मानव अधिकार आयोगको अधिवेशन शुरु हुनु अगाडि वा वन्द भएपछि बढीमा पाँच दिनसम्मकोलागि समूहको वैठक बस्न सक्नेछ । </div><div class="document-subtitle">धारा १०</div><div class="list-item-root"> १. प्रस्तुत महासन्धिका पक्ष राष्ट्रहरुले मानव अधिकार आयोगलाई देहायका कामहरु गर्ने अधिकार दिन्छन्ः </div><div class="list-item-alpha"> (क) सबै प्रकारका जातीय भेदभाव उन्मुलन गर्ने सम्बन्धी अन्तर्राष्ट्रिय महासन्धिको धारा १५ अन्तर्गत उजूरीका प्रतिहरु पठाउँदा प्रस्तुत महासन्धिको धारा २ मा उल्लिखित कार्यहरुसँग सम्बन्धित उजूरीप्रति आफ्नो ध्यान आकर्षित गराउन संयुक्त राष्ट्र संघका अंगहरुलाई अनुरोध गर्ने, </div><div class="list-item-alpha"> (ख) संयुक्त राष्ट्र संघका सक्षम अंगहरुबाट प्राप्त प्रतिवेदन तथा प्रस्तुत महासन्धिका पक्ष राष्ट्रहरु बाट प्राप्त आवधिक प्रतिवेदनहरुको आधारमा यस महासन्धिको धारा २ मा उल्लिखित अपराधहरुकालागि उत्तरदायी भनी दोष लगाईएका व्यक्ति, संघ, संस्था वा राष्ट्रका प्रतिनिधिहरुका साथै यस महासन्धिका पक्ष राष्ट्रहरुद्वारा कानूनी कारवाही चलाईएका व्यक्तिहरुको सूची तयार गर्ने, </div><div class="list-item-alpha"> (ग) आफ्नो प्रादेशिक र प्रशासनिक क्षेत्राधिकारभित्र रहेको भनी विश्वास गरिएका यस महासन्धिको धारा २ अन्तर्गतका अपराधहरुकोलागि उत्तरदायी त्यस्ता व्यक्तिहरुका सम्बन्धमा न्यास र गैर स्वशासित ईलाकाहरुको तथा महासभाको १४ डिसेम्वर १९६० को प्रस्ताव नं. १५१४ (१५) लागू हुने अन्य सबै ईलाकाहरुको प्रशासनकोलागि उत्तरदायी अधिकारीहरुद्वारा अपनाईएका उपायहरु सम्बन्धी जानकारी उपलब्ध गराउन संयुक्त राष्ट्र संघका सक्षम अंगहरुलाई अनुरोध गर्ने । </div><div class="list-item-root"> २. महासभाको प्रस्ताव नं. १५१४(१५) मा निहीत औपनिवेशिक देश तथा जनताहरुलाई स्वतन्त्रता प्रदान गर्ने सम्बन्धी घोषणापत्रका उद्देश्यहरु प्राप्त नभएसम्म, अन्य अन्तर्राष्ट्रिय लिखतहरु वा संयुक्त राष्ट्र संघ तथा यसका विशिष्टिकृत निकायहरुबाट ती जनताहरुलाई प्रदान गरिएको निवेदन दिने अधिकारलाई यस महासन्धिका व्यवस्थाहरुले कुनै पनि किसिमले सीमित गर्ने छैनन् । </div><div class="document-subtitle">धारा ११</div><div class="list-item-root"> १. प्रस्तुत महासन्धिको धारा २ मा उल्लिखित कार्यहरुलाई सुपुर्दगीको प्रयोजनकोलागि राजनीतिक अपराध मानिने छैन । </div><div class="list-item-root"> २. यस्तो अवस्थामा प्रस्तुत महासन्धिका पक्ष राष्ट्रहरुले लागू रहेका आफ्ना कानून एवं सन्धिहरु अनुसार सुपुर्दगी गर्ने कवूल गर्दछन् । </div><div class="document-subtitle">धारा १२</div><div class="content-paragraph"> प्रस्तुत महासन्धिको ब्याख्या, प्रयोग वा कार्यान्वयनका सम्बन्धमा पक्ष राष्ट्रहरुका बीच उत्पन्न कुनै विवादको समाधान वार्ताबाट हुन नसकेमा र विवादका पक्षहरु विवाद समाधानका अन्य उपायमा सहमत नभएमा विवादका पक्ष राष्ट्रहरुको अनुरोधमा सो विवादलाई अन्तर्राष्ट्रिय न्यायालय समक्ष पेश गरिनेछ </div><div class="document-subtitle">धारा १३</div><div class="content-paragraph"> प्रस्तुत महासन्धि सबै राष्ट्रहरुको तर्फबाट हस्ताक्षर हुनका लागि खुला रहनेछ । प्रस्तुत महासन्धि लागू हुनुभन्दा पहिले यसमा हस्ताक्षर नगरेको कुनै पनि राष्ट्र यसमा सम्मिलित हुन सक्नेछ । </div><div class="document-subtitle">धारा १४</div><div class="list-item-root"> १. प्रस्तुत महासन्धिलाई अनुमोदन गर्नुपर्ने र अनुमोदनका लिखतहरु संयुक्त राष्ट्र संघका महासचिव समक्ष दाखिला गर्नुपर्नेछ । </div><div class="list-item-root"> २. सम्मिलनको लिखत संयुक्त राष्ट्र संघका महासचिव समक्ष दाखिला भएपछि सम्मिलन प्रभावकारी हुनेछ । </div><div class="document-subtitle">धारा १५</div><div class="list-item-root"> १. अनुमोदन वा सम्मिलनको बीसौं लिखत संयूक्त राष्ट्र संघका महासचिव समक्ष दाखिला भएको मितिले तीसौं दिनदेखि प्रस्तुत महासन्धि लागू हुनेछ । </div><div class="list-item-root"> २. अनुमोदन वा सम्मिलनको बीसौं लिखत दाखिला भएपछि प्रस्तुत महासन्धिको अनुमोदन वा सम्मिलन गर्ने प्रत्येक राष्ट्रको हकमा सो राष्ट्रले आफ्नो अनुमोदन वा सम्मिलनको लिखत दाखिला गरेको मितिले तीसौं दिनदेखि प्रस्तुत महासन्धि लागू हुनेछ । </div><div class="document-subtitle">धारा १६</div><div class="content-paragraph"> कुनै पनि पक्ष राष्ट्रले संयुक्त राष्ट्र संघका महासचिवलाई लिखित सूचना दिएर प्रस्तुत महासन्धि परित्याग गर्न सक्नेछ । महासचिवले त्यस्तो सूचना प्राप्त गरेको मितिले एक वर्षपछि परित्याग लागू हुनेछ । </div><div class="document-subtitle">धारा १७</div><div class="list-item-root"> १. कुनै पक्ष राष्ट्रले कुनै पनि समयमा संयुक्त राष्ट्र संघका महासचिवलाई सम्बोधन गरी लिखित सूचना दिएर प्रस्तुत महासन्धिको संशोधनकालागि अनुरोध गर्न सक्नेछ । </div><div class="list-item-root"> २. संयुक्त राष्ट्र संघको महासभाले यस्तो अनुरोधको सम्बन्धमा कुनै कदम चाल्नु पर्ने भए सो सम्बन्धमा निर्णय गर्नेछ । </div><div class="document-subtitle">धारा १८</div><div class="content-paragraph"> संयुक्त राष्ट्र संघका महासचिवले संयुक्त राष्ट्र संघका सबै राष्ट्रहरुलाई देहायको जानकारी दिनेछन्ः </div><div class="list-item-alpha"> (क) धारा १३ र १४ अन्तर्गतका हस्ताक्षर, अनुमोदन र सम्मिलनहरु, </div><div class="list-item-alpha"> (ख) धारा १५ अन्तर्गत प्रस्तुत महासन्धि लागू हुने मिति, </div><div class="list-item-alpha"> (ग) धारा १६ अन्तर्गतका परित्यगहरु, </div><div class="list-item-alpha"> (घ) धारा १७ अन्तर्गतका सूचनाहरु । </div><div class="document-subtitle">धारा १९</div><div class="list-item-root"> १. चीनीया, अंग्रेजी, फ्रान्सेली, रसियाली र स्पेनी भाषाका प्रतिहरु समान रुपले प्रामाणिक हुने प्रस्तुत महासन्धि संयुक्त राष्ट्र संघको अभिलेखालयमा दाखिला गरिनेछ । </div><div class="list-item-root"> २. संयुक्त राष्ट्र संघका महासचिवले सबै राष्ट्रहरुलाई प्रस्तुत महासन्धिको प्रमाणित प्रति पठाउने छन् । </div></body></html>