<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720605518_59_part1_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 20px; margin-bottom: 5px; text-align: justify; } .list-bullet { margin-left: 20px; margin-bottom: 5px; line-height: 1.7; } .heading-level-2 { font-size: 16px; font-weight: 600; margin: 25px 0 10px 0; } .heading-level-3 { font-size: 14px; font-weight: 600; margin: 20px 0 8px 0; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> र छनौट बोर्डको मूल्याङ्कन वापत पाँचको आधारमा तय भएके योग्यताक्रम अनुसार) मा छनौट गरिनेछ । </div><div class="heading-level-2"> ४६. वैदेशिक तालिम र सेमिनारः (१) सैनिक व्यक्तिलाई वैदेशिक तालिम र सेमिनारमा देहायका आधारमा छनौट गरिनेछः- </div><ul class="list-item" style="list-style-type: none;"><li>(क) स्वदेशमा गरेको तालिमको नतिजाको मर्यादाक्रम अनुसार,</li><li>(ख) तालिम र सेमिनार आयोजना गर्ने राष्ट्र/संस्थाले तोकेको योग्यता र दर्जा अनुसार,</li><li>(ग) सम्बन्धित पदको जेष्ठता अनुसार,</li><li>(घ) विशेषज्ञ तालिमका लागि प्राप्त सिटमा सम्बन्धित ट्रेडको आवश्यकता र जेष्ठता अनुसार,</li><li>(ङ) कुनै अधिकृत कमाण्ड वा कार्य व्यस्ततामा रहे निज भन्दा मुनिको जेष्ठता अनुसार,</li><li>(च) विदेश तालिम/सेमिनारमा सहभागी हुने कम अवसर पाए अनुसार,</li></ul><div class="content-paragraph"> (२) नेशनल डिफेन्स कोर्ष वा सो सरहको तालिमको लागि प्रशिक्षार्थी मनोनयन गर्दा तालीममा प्रशिक्षार्थी मनोनयन सम्बन्धी कार्यविधि बमोजिम गरिनेछ । </div><div class="content-paragraph"><span class="bold">*</span>(२क) विदेश सैनिक कमाण्ड तथा स्टाफ तालीममा सेनानी र सहसेनानी दर्जाका शिक्षार्थी छनौट गर्दा पछिल्लो सैनिक कमाण्ड तथा स्टाफ कलेज तालीममा न्यूनतम बी ग्रेडीङ्ग प्राप्त गरेका र विदेश तालीमको लागि सिफारिस भएका सेनानी र सहसेनानीहरुमध्येबाट तालीमको नतिजाको मर्यादाक्रम अनुसार प्राप्त कोटा अनुरुप ज्येष्ठताको आधारमा सोही वर्ष मात्र छनौट गरिनेछ । </div><div class="content-paragraph"> (३) उपनियम (१), (२) र (२क) का अतिरिक्त तालिम तथा सेमीनारमा छनौट सम्बन्धी अन्य व्यवस्था मन्त्रालयद्वारा स्वीकृत कार्यविधिद्वारा निर्धारण गरिनेछ । </div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li><li>दोस्रो संशोधनद्वारा थप ।</li></ul><div class="heading-level-2"> ४७. आधार तालिम वा मेडिकल बोर्डबाट अयोग्य (अनफिट) भएमा सेवाबाट हटाउन सकिनेः (१) </div><div class="content-paragraph"> कुनै पनि सैनिक व्यक्ति तालिमको सिलसिलामा तीन पटकसम्म रेलिगेट भई कमिशन अधिकृत तथा सिपाही बन्न योग्यता नभएको वा नरहेको तथा नियम १०७ बमोजिमको मेडिकल बोर्डबाट अयोग्य (अनफिट) हुने प्रकृतिको रोगी तथा अपाङ्ग भएको कुरा प्रमाणित भएमा निजको नियुक्ति वदर हुन सक्नेछ । </div><div class="content-paragraph"> (२) सैन्य वा अधिकृत क्याडेट तालिममा उत्तीर्ण हुन नसकेमा तीन पटकसम्म कनिष्ठ समूहमा समावेश गरिनेछ । </div><div class="content-paragraph"> (३) उपनियम (२) बमोजिम कनिष्ठ समूहमा समावेश हुँदा सो समूहमा समेत पास हुन नसकेमा त्यस्तो व्यक्तिलाई सम्बन्धित तालिम केन्द्र वा प्रतिष्ठानको प्रमुखले सैनिक तालीम तथा डक्ट्रिन महानिर्देशनालयको स्वीकृति लिई तालिमबाट हटाउन सक्नेछ । </div><div class="content-paragraph"> (४) उपनियम (३) बमोजिम तालिमबाट हटाउँदा निजलाई सफाई पेश गर्ने मौका दिनु पर्नेछ । </div><div class="content-paragraph"><span class="bold">*</span>(५) सैनिक व्यक्ति नियम १०७ बमोजिमको मेडिकल बोर्डबाट अयोग्य (अनफिट) ठहरिएमा अधिकृतको हकमा नियुक्ति दिने अधिकारीले र पदिक तथा अन्य दर्जाको हकमा प्रधान सेनापतिले सेवाबाट हटाउन सक्नेछ । </div><div class="heading-level-2"> ४८. शान्ति सेना कन्टिन्जेण्टमा खटाउनेः (१) <span class="form-field large"></span></div><div class="content-paragraph"> (२) मन्त्रालयले शान्ति सेनामा भाग लिन चाहिने योग्यता र शान्ति सेना सम्बन्धी अन्य आवश्यक कुराहरु व्यवस्थित बनाउन कार्यविधि बनाई लागू गर्नेछ । यस्तो कार्यविधिमा गणपति, सहायक गणपति, अन्य सेनानी लगायतका अधिकृत, पदिक तथा अन्य दर्जा समेतलाई समेटी अन्य मापदण्ड र आधारको व्यवस्था गरिनेछ । </div><div class="content-paragraph"> (३) <span class="form-field small"></span></div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li><li>दोस्रो संशोधनद्वारा थप ।</li><li>दोस्रो संशोधनद्वारा झिकिएको ।</li></ul><div class="content-paragraph"> (४) योग्यता पुगेका एकपटक पनि शान्ति सेनामा जाने अवसर नपाएका व्यक्ति रहेसम्म दोहोर्याएर कसैलाई शान्ति सेनामा पठाइने छैन । </div><div class="content-paragraph"> (५) एकपटक गई सकेको सैनिकलाई स्वदेश फिर्ता भएको दुई वर्ष पुगे पछि मात्र दोहोर्याएर पठाउन सकिने छ । यसरी दोहोर्याएर पठाउदा सबैभन्दा पहिला शान्ति सेनामा गएको आधारमा जेष्ठता कायम गरी पठाउनु पर्ने छ । </div><div class="content-paragraph"> तर शान्ति सेनामा जाने त्यस्तो जनशक्ति नभएका विशेष ट्रेडका हकमा, विशेष ट्रेडका र सैनिक कमाण्ड तथा स्टाफ कोर्ष गरेका अधिकृतहरु नै खटाउनु पर्ने अवस्थमा सोही बमोजिम अधिकृतहरु पठाउन बाधा पर्ने छैन । </div><div class="content-paragraph"> (६) कर्तव्यपालनका सिलसिलामा घाइते भई विशेष योगदान पु¥याएका सैनिकलाई स्वास्थ्य परीक्षण गरी संयुक्त राष्ट्र संघको सेवामा सक्षम भन्ने देखिएमा विशेष प्राथमिकता दिइनेछ । </div><div class="content-paragraph"> (७) यस नियम र कार्यविधिमा उल्लेख भएको मापदण्ड र आधारमा नपरेका कुनै पनि सैनिक व्यक्तिलाई शान्ति सेनामा पठाइने छैन । </div><div class="content-paragraph"> (८) मानव अधिकार उल्लंघनमा दोषी भएको र अन्य कुनै कार्वाहीमा परी शान्ति सेनामा भाग लिन जान नपाउने भनी कमाण्डरले उल्लेख गरेको सैनिक व्यक्ति शान्ति सेनामा सहभागी हुन योग्य हुने छैन । </div><div class="content-paragraph"> तर तोकिएको योग्यता र मापदण्डमा परी स्वत चयन हुने बाहेकका सैनिक व्यक्तिलाई कमाण्डर समेतले शान्ति सेनामा पठाउने सिफारिस गर्न पाईने छैन । शान्ति सेनामा जान मापदण्ड भित्र परी आफ्नो पालो आएको हुनुपर्नेछ । </div><div class="heading-level-2"> ४९. स्टाफ अफिसर्स/सैनिक पर्यवेक्षक अधिकृत खटाउने सम्बन्धीः (१) स्टाफ अफिसर्स/सैनिक पर्यवेक्षक अधिकृत खटाउदा देहायका आधारमा मनोनयन गरिनेछः- </div><ul class="list-item" style="list-style-type: none;"><li>(क) स्टाफ कलेज तालिम प्राप्त र स्टाफ कलेज तालिम नगरेका अधिकृतहरुको कायम छुट्टा छुट्टै जेष्ठता अनुसार,</li></ul><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul><ul class="list-item" style="list-style-type: none;"><li>(ख) अन्य ट्रेडका अधिकृतको सम्बन्धित ट्रेडमा निजहरुको जेष्ठता अनुसार,</li><li>(ग) संयुक्त राष्ट्र संघको मापदण्डमा उल्लेख भएको कार्यविवरण तथा योग्यता अनुसारका योग्य अधिकृतहरुको जेष्ठताक्रम अनुसार,</li><li>(घ) मानव अधिकार उल्लंघनको अभियोगमा सजाय नपाएको,</li><li>(ङ) कुनै अदालतबाट सजाय पाएकोमा सजाय पाएको अवधि भुक्तान भएको,</li><li>(च) अन्तर्राष्ट्रियस्तरको वातावरण सुहाँउदो कार्य गर्न सक्ने क्षमता भएको,</li><li>(छ) अंग्रेजी भाषा राम्रोसँग बोल्न र लेख्न सक्ने ।</li></ul><div class="content-paragraph"> तर अवकास पाउने उमेर पुग्न लागेका सैनिक व्यक्तिलाई प्राथमिकता दिन सकिनेछ । </div><div class="content-paragraph"> (२) संयुक्त राष्ट्र संघ मुख्यालयबाट योग्यता र मापदण्ड तोकिएकोमा सो समेतलाई हेरी छनौट गरिनेछ । </div><div class="content-paragraph"> (३) स्टाफ अफिसर्स तथा सैनिक पर्यवेक्षकमा अधिकृत छनौट गर्न कार्यविधिमा व्यवस्था भए बमोजिम नेपाली सेनामा एक समिति रहनेछ । समितिले उपनियम (१) मा उल्लेख भएका मापदण्डका अतिरिक्त व्यक्तिको कार्यदक्षता, कार्यकुशलता, इमान्दारी, नैतिकता, वफादारी, संस्था तथा राष्ट्रप्रतिको योगदान समेतलाई मध्यनजर राखी छनौट गर्नेछ । </div><div class="content-paragraph"> (४) स्टाफ कलेज तालिम प्राप्त, स्टाफ कलेज तालिम नगरेका र अन्य ट्रेडका अधिकृतको प्रतिशत निर्धारण कार्यविधिमा व्यवस्था भए बमोजिम हुनेछ । </div><div class="content-paragraph"> (५) उपनियम (३) बमोजिम छनौट भएका उम्मेदवारको नाम नेपाली सेनाले मन्त्रालयमा पठाउनु पर्नेछ । मन्त्रालयले तोकिएको मापदण्ड पूरा भए नभएको हेरी मनोनयन गर्नु पर्नेछ । </div><div class="heading-level-2"> ५०. सैनिक सल्लाहकार/फ्लोटिङ एप्वाईन्टमेन्ट सम्बन्धीः (१) सैनिक सल्लाहकार र फ्लोटिङ एप्वाईन्टमेन्टका लागि अधिकृत छनौट गर्दा देहायका आधारमा गरिनेछः- </div><ul class="list-item" style="list-style-type: none;"><li>(क) स्टाफ कलेज उतिर्ण भएको,</li></ul><ul class="list-item" style="list-style-type: none;"><li>(ख) अंग्रेजी भाषा पढ्न, लेख्न र बोल्न सक्ने,</li><li>(ग) कायमी सेवा एक वर्ष पूरा भई चार वर्ष ननाघेको,</li><li>(घ) स्नातक तह उत्तीर्ण,</li><li>(ङ) मानव अधिकार उल्लघंनको अभियोगमा सजाय नपाएको,</li><li>(च) कुटनैतिक ढंगले अन्तराष्ट्रिय क्षेत्रमा कार्य सम्पादन गर्न सक्ने,</li><li>(छ) माथिका योग्यता पुगेका मध्येको जेष्ठ उम्मेदवार ।</li></ul><div class="content-paragraph"> (२) योग्यता पुगेका संभावित उम्मेदवार मध्येबाट छनौट गर्न कार्यविधिमा व्यवस्था भए बमोजिम नेपाली सेनामा एक समिति रहनेछ । </div><div class="content-paragraph"> (३) उपनियम (२) बमोजिम छनौट भएका उम्मेदवारको नाम नेपाली सेनाले मन्त्रालयमा पठाउनेछ । मन्त्रालयले तोकिएको मापदण्ड पूरा भए नभएको हेरी सैनिक सल्लाहकारको हकमा नियुक्ति र फ्लोटिङ एप्वाईन्टमेन्टको हकमा मनोनयन गर्नु पर्नेछ । </div><div class="heading-level-2"> ५१. अनुगमन तथा मूल्याङ्कन गर्नेः शान्ति सेनामा कन्टिन्जेण्ट, स्टाफ अफिसर्स, सैनिक पर्यवेक्षक, सैनिक सल्लाहकारका रुपमा सैनिक खटाउँदा तथा वैदेशिक तालिमको लागि चयन गर्दा अवलम्वन गर्नुपर्ने आधार र मापदण्डका विषयमा सुझाव दिन र छनौट प्रक्रियाको अनुगमन तथा मूल्याङ्कन गर्न मन्त्रालयमा एक समिति रहनेछ । यस समितिको सिफारिस समेतका आधारमा मन्त्रालयले नेपाली सेनालाई आवश्यक निर्देशन दिन सक्नेछ । </div><div class="document-subtitle bold"> परिच्छेद-५ </div><div class="document-subtitle"> कार्यालय समय र बिदा सम्बन्धी व्यवस्था </div><div class="heading-level-2"> ५२. सैनिक व्यक्ति सदैव कर्तव्यमा रहेको मानिनेः (१) सैनिक व्यक्ति चौविसै घण्टा कर्तव्यमा रहेको मानिनेछ र निजलाई जुनसुकै समयमा पनि काममा लगाउन सकिनेछ । </div><div class="content-paragraph"> (२) सैनिक व्यक्तिले बिदालाई अधिकारको रुपमा दाबी गर्न पाउने छैन । </div><div class="content-paragraph"> (३) कुनै सैनिक व्यक्ति बिदा बस्नु परेमा बिदा दिने अधिकारीबाट स्वीकृत गराई बिदा बस्नु पर्नेछ । </div><div class="content-paragraph"> (४) कामको अनुकुल हेरी बिदा दिने अधिकारीले बिदा दिन वा नदिन पनि सक्नेछ र आवश्यक परेमा बिदामा बसेको सैनिक व्यक्तिलाई निजको स्वीकृत बिदा रद्द गरी काममा बोलाई काम लगाउन सकिनेछ । </div><div class="heading-level-2"> ५३. बिदाका किसिमः सैनिक व्यक्तिले देहाय बमोजिमका बिदा पाउनेछः– </div><ul class="list-item" style="list-style-type: none;"><li>(क) भैपरी आउने र पर्व बिदा</li><li>(ख) घर बिदा</li><li>(ग) बिरामी बिदा</li><li>(घ) विशेष बिरामी बिदा</li><li>(ङ) प्रसूति र प्रसूति स्याहार बिदा</li><li>(च) किरिया बिदा</li><li>(छ) अध्ययन बिदा</li><li>(ज) सट्टा बिदा ।</li></ul><div class="heading-level-2"> ५४. भैपरी आउने र पर्व बिदाः (१) सैनिक व्यक्तिले प्रत्येक वर्ष भैपरी आउने बिदा छ दिन र पर्व बिदा छ दिन गरी जम्मा बाह्र« दिन बिदा लिन पाउनेछ । </div><div class="content-paragraph"> (२) एक वर्षको भैपरी आउने र पर्व बिदा सञ्चित गरी अर्को वर्षमा लिन पाईने छैन । </div><div class="content-paragraph"> (३) भैपरी आउने र पर्व बिदा लिई बसेको सैनिक व्यक्तिले पूरा तलब पाउनेछ । </div><div class="content-paragraph"> (४) भैपरी आउने र पर्व विदा सार्वजनिक विदा बाहेक अरु कुनै बिदासँग मिलाई लिन पाइने छैन । </div><div class="content-paragraph"> (५) भैपरी आउने र पर्व बिदा आधा दिन पनि लिन सकिनेछ । </div><div class="content-paragraph"><span class="bold">स्पष्टीकरणः</span> यस उपनियमको प्रयोजनका लागि “आधा दिन” भन्नाले दैनिक कार्यालय समयको आधा समय सम्झनु पर्छ । </div><div class="heading-level-2"> ५५. घर बिदाः (१) सैनिक व्यक्तिले काम गरेको अवधिको बाह्र दिनको एक दिनका दरले घर बिदा पाउनेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनका निमित्त “काम गरेको अवधि” भन्नाले सो अवधिभित्र लिएको भैपरी आउने र पर्व बिदा, बिरामी बिदा, प्रसूति र प्रसूति स्याहार बिदा, किरिया बिदा र सार्वजनिक बिदा समेतलाई जनाउँछ । </div><div class="content-paragraph"> (२) सैनिक व्यक्तिले आफूले पकाएको घर बिदा एकसय असी दिनसम्म सञ्चित गरी राख्न पाउनेछ । </div><div class="content-paragraph"> (३) घर बिदा लिई बसेको सैनिक व्यक्तिले पूरा तलब पाउनेछ । </div><div class="content-paragraph"> (४) सञ्चित भएको घर बिदा एकै वर्षभित्र पनि पटक पटक लिन पाउनेछ । </div><div class="content-paragraph"> (५) सैनिक व्यक्ति भविष्यमा सरकारी सेवाको लागि अयोग्य ठहरिने गरी बर्खास्त गरिएकोमा बाहेक अरु जुनसुकै व्यहोराले आफ्नो सेवाबाट अलग भएमा निजको सञ्चित रहेको घर बिदा बापत निजको पदाधिकार रहेको पदबाट खाइपाई आएको तलबको दरले हुन आउने रकम निजले एकमुष्ट लिन पाउनेछ । </div><div class="content-paragraph"> (६) सञ्चित रहेको घर बिदाको रकम लिन नपाउ“दै कुनै सैनिक व्यक्तिको मृत्यु भएमा त्यस्तो सञ्चित घर बिदाको रकम निजको नजिकको परिवारले एकमुष्ट लिन पाउनेछ । </div><div class="content-paragraph"> (७) घर बिदा र अध्ययन बिदामा बसेका सैनिक व्यक्तिले सो अवधिभरको घर बिदा पाउने छैन । </div><div class="content-paragraph"> (८) सञ्चित भएको घर बिदा भुक्तान गरिसकेको सैनिक व्यक्तिलाई कुनै दैवी घटना परी निजको आफ्नो परिवारको कुनै सदस्यको जिउ ज्यान वा आप्mनै चल अचल सम्पत्तिमा कुनै ठूलो क्षति पुग्न गएमा वा अरु पर्याप्त कारण परेमा अर्को वर्षको पाउने घर बिदाबाट कट्टी हुने गरी बढीमा तीस दिनसम्मको पेश्की घर बिदा दिन सकिनेछ । </div><div class="content-paragraph"> (९) सैनिक व्यक्तिले वर्षको एक पटक कम्तीमा सात दिन घर बिदा लिई घर जाँदा र घर बिदा भुक्तान गरी घरबाट आफ्नो कार्यालयमा आउँदा पैदलको बाटोलाई आठ कोशको निमित्त एक दिनको दरले हुने दिन तथा मोटर, रेल, हवाई जहाजको बाटोलाई जति दिन लाग्ने हो त्यति दिन बाटोको म्याद पाउनेछ । </div><div class="heading-level-2"> ५६. बिरामी बिदाः (१) सैनिक व्यक्तिले प्रत्येक वर्ष बाह्र दिन पूरा तलब सहितको बिरामी बिदा पाउनेछ । </div><div class="content-paragraph"> (२) सैनिक व्यक्तिले आफूले पकाएको बिरामी बिदा सञ्चित गरी राख्न पाउनेछ । </div><div class="content-paragraph"> (३) सैनिक व्यक्ति भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गरिएकोमा बाहेक अन्य जुनसुकै व्यहोराले आफ्नो सेवाबाट अलग भएमा निजको सञ्चित रहेको बिरामी बिदा बापत निजको पदाधिकार रहेको पदबाट खाइपाई आएको तलबका दरले हुन आउने रकम निजले एकमुष्ट लिन पाउनेछ । </div><div class="content-paragraph"> (४) सञ्चित रहेको बिरामी बिदाको रकम लिन नपाउंदै कुनै सैनिक व्यक्तिको मृत्यु भएमा त्यस्तो सञ्चित बिदाको रकम निजको नजिकको परिवारले एकमुष्ट लिन पाउनेछ । </div><div class="heading-level-2"> ५७. विशेष बिरामी बिदाः (१) सञ्चित भएको घर बिदा र बिरामी बिदा भुक्तान गरिसकेका सैनिक व्यक्ति कुनै ठूलो रोग लागी लामो अवधिसम्म बिरामी परी बिदा नपुग भएमा नियम १०७ बमोजिमको मेडिकल बोर्डको सिफारिसमा निजले बढीमा एक वर्षसम्म विशेष बिरामी बिदा पाउन सक्नेछ । </div><div class="content-paragraph"> (२) उपनियम (१) बमोजिम लगातार विशेष बिरामी बिदा लिने सैनिक व्यक्तिले पहिलो तीन महिनाको पूरा तलब र त्यसपछि छ महिनाको आधा तलब पाउनेछ । त्यसपछिको तलब पाउने छैन । </div><div class="content-paragraph"> (३) उपनियम (१) बमोजिम लगातार एक वर्षसम्म विशेष बिरामी बिदामा बस्दा पनि आफ्नो कर्तव्य पालन गर्न नसक्ने भनी नियम १०७ बमोजिमको मेडिकल बोर्डले ठहर गरेमा त्यस्तो सैनिक व्यक्तिलाई सेवाबाट मुक्त गरिनेछ । </div><div class="content-paragraph"> (४) कर्तव्य पालन गर्दा बिरामी वा घाईते भई सैनिक अस्पताल वा नेपाल सरकारद्वारा मान्यता प्राप्त अन्य अस्पतालमा उपचार गराइरहेका सैनिक व्यक्तिले बिरामी वा घाईते निको नभएसम्म पूरा तलब सहितको अस्पताल विरामी विदा पाउनेछ । त्यस्तो विदा बसेको सैनिक व्यक्ति निको भएपछि पनि नियम १०७ बमोजिमको मेडिकल बोर्डले कर्तव्य गर्न नसक्ने ठहर्याएमा त्यस्तो सैनिक व्यक्तिलाई सेवाबाट मुक्त गरिनेछ । </div><div class="content-paragraph"> (५) कुनै सैनिक व्यक्ति बिरामी परेको भन्ने सम्बन्धमा प्रतिवेदन परेमा बिरामी परेको हो वा होइन भनी जाँच्नको लागि चिकित्सक खटाउन सकिनेछ । </div><div class="content-paragraph"> (६) उपनियम (५) बमोजिम खटिएको चिकित्सकले बिरामी जाँच गरी सो को प्रतिवेदन नियम १०७ बमोजिमको मेडिकल बोर्डमा पेश गर्नु पर्नेछ । </div><div class="content-paragraph"> (७) बिरामी भएको कुनै सैनिक व्यक्तिलाई बिरामी निको भई काम गर्न सक्षम छ भनी उपनियम (५) बमोजिम खटिएको चिकित्सकको सिफारिस भएमा नियम १०७ बमोजिमको मेडिकल बोर्डले अनुमति नदिएसम्म सरकारी काममा लगाउनु हुँदैन । </div><div class="content-paragraph"> तर प्रशासनिक काम गर्न सक्ने भएमा त्यस्तो काममा लगाउन बाधा पर्ने छैन । </div><div class="heading-level-2"> ५८. प्रसूति र प्रसूति स्याहार बिदाः (१) महिला सैनिक व्यक्ति गर्भवती भएमा निजले सुत्केरीको अघिपछि गरी अन्ठानब्बे दिन प्रसूति बिदा पाउनेछ । </div><div class="content-paragraph"> (२) उपनियम (१) बमोजिम प्रसूति बिदा लिएका महिला सैनिक व्यक्तिले चाहेमा कुनैपनि बिदाबाट कट्टा नहुने गरी थप छ महिनासम्म वेतलवी प्रसूति बिदा लिन सक्नेछन् । यस्तो बिदा लिंदा उपनियम (१) बमोजिमको बिदासँग लगातार रुपमा लिनु पर्नेछ । </div><div class="content-paragraph"> (३) उपनियम (२) बमोजिम वेतलवी बिदामा बसेको अवधि नोकरी अवधिमा जोडिनेछ । </div><div class="content-paragraph"> (४) कुनै पुरुष सैनिक व्यक्तिको पत्नी सुत्केरी हुने भएमा त्यस्तो सैनिक व्यक्तिले सुत्केरीको अघि पछि गरी पन्ध्र दिन प्रसूति स्याहार बिदा लिन पाउनेछ । </div><div class="content-paragraph"> (५) प्रसूति र प्रसूति स्याहार बिदामा बस्दा सैनिक व्यक्तिले पूरा तलब पाउनेछ । </div><ul class="list-bullet" style="list-style-type: disc;"><li>तेस्रो संशोधनद्वारा संशोधित ।</li></ul><div class="content-paragraph"> (६) प्रसूति विदा तथा प्रसूति स्याहार बिदा पाएका सैनिक व्यक्तिलाई बच्चाको स्याहारको निमित्त बढीमा दुई बच्चाको लागि जनही एकमुष्ठ पाँच हजार रुपैयाँ शिशु स्याहार भत्ता दिइनेछ । </div><div class="content-paragraph"> (७) प्रसूति स्याहार बिदा लिएको सैनिक व्यक्तिले बिदा लिएको मितिले तीन महिना भित्रमा बच्चाको जन्मदर्ता प्रमाणपत्र आफू कार्यरत कार्यालयमा पेश गर्नु पर्नेछ । </div><div class="content-paragraph"> (९) उपनियम (८) बमोजिमको अवधि भित्र त्यस्तो प्रमाणपत्र पेश नगर्ने सैनिक व्यक्तिको त्यस्तो बिदाको अवधि निजले पाउने अन्य बिदाबाट कट्टा गरिनेछ । </div><div class="heading-level-2"> ५९. किरिया बिदाः (१) कुनै सैनिक व्यक्तिले कुल धर्म अनुसार आफैं किरिया बस्नु परेमा वा त्यस्तो सैनिक व्यक्तिको बाबुआमा, बाजेबज्यै, छोराछोरी वा सासु ससुराको मृत्यु भएमा वा पुरुष सैनिक व्यक्तिको हकमा निजको पत्नीको मृत्यु भएमा पन्ध्र दिन किरिया बिदा पाउनेछ । महिला सैनिक व्यक्तिको पतिले किरिया बस्नु परेमा निजलाई पनि त्यति नै दिन किरिया बिदा दिइनेछ । </div><div class="content-paragraph"> (२) किरिया बिदामा बस्दा सैनिक व्यक्तिले पूरा तलब पाउनेछ । </div><div class="content-paragraph"> (३) उपनियम (१) बमोजिम बिदा लिने सैनिक व्यक्तिले बिदा पछि कार्यालयमा हाजिर भएको पन्ध्र दिनभित्र मृत व्यक्तिको मृत्यु दर्ता प्रमाणपत्र र मृत व्यक्तिसँगको नाता प्रमाणित पेश गर्नु पर्नेछ । </div><div class="content-paragraph"> (४) उपनियम (३) बमोजिमको अवधि भित्र त्यस्तो प्रमाणपत्र पेश नगर्ने सैनिक व्यक्तिको त्यस्तो बिदाको अवधि निजले पाउने अन्य बिदाबाट कट्टा गरिनेछ । </div><div class="heading-level-2"> ६०. अध्ययन बिदाः (१) नेपाली सेनालाई उपयोगी र आवश्यक पर्ने विषयमा नेपाल सरकारलाई प्राप्त भएको वैदेशिक छात्रवृत्तिमा सम्बन्धित विभागीय प्रमुखको स्वीकृति लिई खुल्ला प्रतियोगितामा छानिई वा नेपाल सरकारबाट मनोनयन भई अध्ययन गर्न जाने सैनिक व्यक्तिले अध्ययन अवधिभर अध्ययन बिदा पाउनेछ । </div><div class="content-paragraph"><span class="bold">*</span>(१क) नेपाली सेनालाई उपयोगी र आवश्यक हुने कुनै विषयमा स्वदेशस्थित कुनै विश्वविद्यालय वा त्यस अन्तर्गतको कुनै अध्ययन संस्था वा संकायबाट प्राप्त छात्रवृत्ति वा कोटामा वा नेपाल सरकारको खर्चमा अध्ययनको लागि मनोनयन गर्न नेपाली सेनाबाट सिफारिस भई मन्त्रालयबाट स्वीकृत भएमा सैनिक व्यक्तिलाई सो अध्ययन अवधिभर अध्ययन बिदा दिन सकिनेछ । </div><div class="content-paragraph"> (२) सैनिक व्यक्तिले सेवा अवधिभरमा एकैपटक वा पटक पटक गरी तीन वर्षसम्म अध्ययन बिदा पाउनेछ । </div><div class="content-paragraph"> तर नेपाल सरकारले आवश्यक ठानेको अवस्थामा अध्ययन बिदाको अवधिमा दुई वर्षसम्म थप गर्न सक्नेछ । </div><div class="content-paragraph"> (३) उपनियम (२) मा जुनसुकै कुरा लेखिएको भए तापनि कुनै अध्ययनको निमित्त मनोनयन भई अध्ययन विदा लिई गएको सैनिक व्यक्तिलाई अध्ययन पुरा गरेर सेवामा हाजिर नभई थप विषयमा अध्ययन गर्न वा थप उपाधि हासिल गर्नको निमित्त पुनः स्वीकृति तथा अध्ययन विदा दिइने छैन । </div><div class="content-paragraph"> (४) अध्ययन बिदामा बसेको सैनिक व्यक्तिले पूरा तलब पाउनेछ । </div><div class="content-paragraph"> (५) तीनवर्ष सैनिक सेवा अवधि नपुगी कुनै पनि सैनिक व्यक्तिले अध्ययन बिदा पाउने छैन । </div><div class="content-paragraph"> (६) अध्ययन बिदामा बस्ने सैनिक व्यक्तिले अध्ययन गर्न जानुभन्दा अघि त्यस्तो अध्ययन पूरा गरी फर्केर आई आफ्नो सेवामा देहाय बमोजिमको अवधिसम्म अनिवार्य रुपमा सेवा गर्ने कबुलियत अनुसूची-११ बमोजिमको ढाँचामा गर्नु पर्नेछः- </div><table class="main-table"><thead><tr><th>अध्ययनको अवधि</th><th>सेवा गर्नु पर्ने न्यूनतम अवधि</th></tr></thead><tbody><tr><td>(क) तीन महिनासम्म</td><td>एक वर्ष</td></tr><tr><td>(ख) तीन महिनादेखि छ महिनासम्म</td><td>डेढ वर्ष</td></tr><tr><td>(ग) छ महिनादेखि नौ महिनासम्म</td><td>दुई वर्ष</td></tr><tr><td>(घ) नौ महिनादेखि एक वर्षसम्म</td><td>तीन वर्ष</td></tr><tr><td>(ङ) एक वर्षदेखि दुई वर्षसम्म</td><td>चार वर्ष</td></tr><tr><td>(च) दुई वर्षदेखि तीन वर्षसम्म</td><td>पाँच वर्ष</td></tr><tr><td>(छ) तीन वर्षदेखि चार वर्षसम्म</td><td>सात वर्ष</td></tr><tr><td>(ज) चार वर्षदेखि पाँच वर्षसम्म</td><td>आठ वर्ष</td></tr></tbody></table><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li></ul><div class="content-paragraph"> (७) सैनिक व्यक्तिले अध्ययन पूरा गरी फर्केर आएपछि उपनियम (६) मा उल्लेख भए बमोजिमको अवधिसम्म सेवा नगरेमा त्यस्तो सैनिक व्यक्तिबाट अध्ययन अवधिभर निजले पाएको तलब तथा कबुलियतमा उल्लेख भएका अन्य रकम समेत सरकारी बाँकी सरह असुल उपर गरिनेछ । </div><div class="content-paragraph"> (८) नेपाली सेनाको सम्बन्धित सेवालाई उपयोगी र आवश्यक पर्ने विषयमा अध्ययन गर्न विभागीय प्रमुखको सिफारिसमा नेपाल सरकारको पूर्व स्वीकृति लिई निजी प्रयासमा स्वदेशमा वा विदेशमा अध्ययन गर्न जाने सैनिक व्यक्तिलाई उपनियम (२) बमोजिम अध्ययन विदा दिन सकिनेछ । यस्तो विदा माग गर्ने सैनिक व्यक्तिले आवेदन दिनु पूर्व स्वीकृती लिनु पर्नेछ । </div><div class="content-paragraph"> (९) उपनियम (४) मा जुनसुकै कुरा लेखिएको भए तापनि उपनियम (८) बमोजिम अध्ययन विदामा बस्ने सैनिक व्यक्तिले अध्ययन विदामा रहेको अवधिको तलव पाउने छैन । </div><div class="content-paragraph"> (१०) एउटा शैक्षिक संस्थामा अध्ययन गर्नको लागि अध्ययन बिदा लिएको सैनिक व्यक्तिले पूर्व स्वीकृति विना सो शैक्षिक संस्था परिवर्तन गर्न पाउने छैन । यसरी शैक्षिक संस्था परिवर्तन गरेमा वा सो शैक्षिक संस्थामा अध्ययन नगरेमा निजको सो अध्ययन बिदा स्वतः रद्द हुनेछ । यसरी बिदा रद्द भएको विवरण सम्बन्धित कार्यालयले सम्बन्धित विभाग र सैनिक अभिलेखालयमा पठाउनु पर्नेछ । </div><div class="content-paragraph"> (११) यस नियम बमोजिम अध्ययनको लागि एक पटक उपनियम (८) अनुसार वेतलवी अध्ययन बिदा स्वीकृत भई सकेपछि सो बिदाको अवधिलाई तलबी अध्ययन बिदामा परिणत गरिने छैन । </div><div class="content-paragraph"> (१२) उपनियम (८) बमोजिम अध्ययन विदामा रहेको व्यक्ति अध्ययन विदामा रहंदाको अवधि सेवा अवधिमा गणना हुनेछ । </div><div class="content-paragraph"> (१३) एउटा तहको अध्ययनको लागि अध्ययन विदा लिएको सैनिक व्यक्तिले सेवामा फर्कि आए पछि उपनियम (६) बमोजिमको सेवा अवधि पुरा नगरी सोही स्तरको अध्ययनको लागि स्वीकृति तथा अध्ययन विदा दिइने छैन । सो बमोजिमको सेवा अवधि पुरा गरेपछि, सोही स्तरको लागि अध्ययन विदा दिनु पर्दा पहिले अध्ययन गरेको विषय भन्दा फरक विषयको अध्ययनको लागि मात्र अध्ययन विदा दिन सकिनेछ । </div><div class="content-paragraph"> (१४) एक पटक अध्ययन विदामा गएको सैनिक व्यक्तिले जुन उपाधीको लागि अध्ययन विदा लिएको हो सो को प्रमाणपत्र पेश गरेको अवस्थामा मात्र पुनः अध्ययन विदा दिन सकिनेछ । </div><div class="heading-level-2"> ६१. सट्टा बिदाः कुनै पनि सार्वजनिक बिदाको दिन सरकारी काम गर्ने सैनिक व्यक्तिलाई आलोपालो मिलाई सम्बन्धित कार्यालय प्रमुखले सट्टा बिदा दिन सक्नेछ । </div><div class="content-paragraph"> तर त्यस्तो सट्टा बिदा एकपटकमा तीन दिनभन्दा बढी हुनेछैन । </div><div class="heading-level-2"> ६२. बिदा माग गर्ने विधिः (१) बिदाको निकासाको निमित्त सैनिक व्यक्तिले आफूलाई चाहिएको बिदाको किसिम, कारण र अवधि समेत खुलाई बिदा दिने अधिकारी समक्ष निवेदन पेश गर्नु पर्नेछ । </div><div class="content-paragraph"> (२) कुनै सैनिक व्यक्तिले आफूले पाउने कुनै बिदा नेपाल बाहिर बिताउन चाहेमा बिदाको निमित्त दिने निवेदनमा विदेशमा बिदा बिताउनु पर्नाको कारण, सम्पर्क ठेगाना, सम्पर्क टेलिफोन नम्बरसमेत खुलाई बिदा माग गर्नु पर्नेछ । </div><div class="content-paragraph"> (३) अध्ययन बिदाको लागि निवेदन दिंदा अरु कुराको अतिरिक्त मुख्यतः देहायका कुराहरु उल्लेख गर्नु पर्नेछः - </div><ul class="list-item" style="list-style-type: none;"><li>(क) आफूले अध्ययन गर्न खोजेको विषयको विवरण,</li><li>(ख) अध्ययन गरिने विश्वविद्यालय, शिक्षण संस्थामा प्रवेश गर्ने स्वीकृति प्राप्त भएको विवरण,</li><li>(ग) अन्य आवश्यक विवरण ।</li></ul><div class="content-paragraph"> (४) उपनियम (१), (२) वा (३) बमोजिम निवेदन पेश भएपछि बिदा दिने अधिकारीले पनि बिदा स्वीकृत वा अस्वीकृत भएको सूचना सम्बन्धित सैनिक व्यक्तिलाई दिनु पर्नेछ । </div><div class="heading-level-2"> ६३. बिदा दिने अधिकारीः (१) यस परिच्छेद बमोजिम पाउने अध्ययन बिदा बाहेक अन्य बिदाको स्वीकृति देहायका अधिकारीले दिन सक्नेछन्ः- </div><ul class="list-item" style="list-style-type: none;"><li>(क) प्रधान सेनापतिका लागि रक्षामन्त्री,</li><li>(ख) उपरथी तथा रथी वा सो सरहका लागि प्रधान सेनापति,</li><li>(ग) सहायक सेनानी तथा सोभन्दा माथि सहायक रथीसम्मका लागि विभागीय प्रमुख वा कार्यालय प्रमुख,</li><li>(घ) फलोअर्स तथा सोभन्दा माथि प्रमुख सुवेदारसम्मका लागि सम्बन्धित कार्यालय प्रमुख ।</li></ul><div class="content-paragraph"> (२) अध्ययन बिदा नेपाल सरकारले स्वीकृत गर्नेछ । </div><div class="content-paragraph"> (३) उपनियम (१) बमोजिम विदा स्वीकृत गर्ने अधिकार आवश्यकता अनुसार प्रत्यायोजन गर्न सकिनेछ । </div><div class="heading-level-2"> ६४. तालिम अवधिमा बिदा बस्नेः यस नियमावलीमा अन्यत्र जुनसुकै कुरा लेखिएको भए तापनि तालिम अवधिभर प्रसूति बिदा र किरिया बिदा बाहेक अन्य कुनैपनि बिदा बस्न पाइने छैन । </div><div class="heading-level-2"> ६५. बिदा परिणत नहुनेः यस परिच्छेद बमोजिम सैनिक व्यक्तिले जुन बिदा लिई बसेको हो सोही बिदा नै उपभोग गर्नु पर्नेछ । पहिले कुनै एक किसिमको बिदा लिई बसेकोमा त्यस्तो बिदापछि किरिया बिदा र प्रसूति बिदा बाहेक अर्को किसिमको बिदामा परिणत गराउन पाइने छैन । </div><div class="heading-level-2"> ६६. सार्वजनिक बिदा गाभिनेः भैपरी आउने र पर्व बिदा, घर बिदा र बिरामी बिदा बाहेक अरु कुनै प्रकारको बिदा लिई बसेको सैनिक व्यक्तिले लिएको बिदा अवधिभित्र सार्वजनिक बिदा परेमा सो अवधि पनि निज सैनिक व्यक्तिले लिएको बिदामा गाभिनेछ । </div><div class="heading-level-2"> ६७. बिदा पछि हाजिर हुनु पर्नेः (१) बिदा लिई बसेको सैनिक व्यक्तिले सो बिदा भुक्तान भएपछि अनिवार्य रुपमा कर्तव्यमा हाजिर हुनु पर्नेछ र बिदा भुक्तान हुँदाका दिन सार्वजनिक बिदा पर्न गएमा त्यसको भोलिपल्ट हाजिर हुनु पर्नेछ । </div><div class="content-paragraph"> (२) सैनिक व्यक्तिले स्वीकृत बिदा भुक्तान भएपछि हाजिर नभई गयल परेमा त्यसरी गयल पर्नाको मनासिव कारण सहित पछि हाजिर हुन आएमा निजको सञ्चित बिदाबाट कट्टा हुने गरी बढीमा तीस दिनसम्मको बिदा स्वीकृत हुन सक्नेछ । </div><div class="content-paragraph"> तर मनासिव कारण पेश गर्न नसकेमा गयल सम्बन्धी कसूरमा ऐन बमोजिम कारबाही हुनेछ । </div><div class="heading-level-2"> ६८. झुट्टा कारण देखाएमा कारबाही हुनेः कुनै सैनिक व्यक्तिले झुट्टा कारण देखाई बिदा लिई बसेको ठहरेमा बिदा बसेको अवधिलाई गयल जनाई गयल सम्बन्धी कसूरमा ऐन बमोजिम कारबाही हुनेछ । </div><div class="heading-level-2"> ६९. अभिलेख राख्नेः (१) बिदा दिने अधिकारीले आफ्नो मातहतमा काम गर्ने सैनिक व्यक्तिको बिदाको अभिलेख अद्यावधिक गरी राख्न लगाउनु पर्नेछ । </div><div class="content-paragraph"> (२) कुनै सैनिक व्यक्ति सरुवा वा बढुवा भई खटिई जाँदा सरुवा वा बढुवाको जनाउका साथै बिदाको अभिलेखको उतार पनि हालको कार्यालयमा पठाउनु पर्नेछ । </div><div class="document-subtitle bold"> परिच्छेद-६ </div><div class="document-subtitle"> तलब, भत्ता, चाडपर्व खर्च र दैनिक तथा भ्रमण भत्ता </div><div class="heading-level-2"> ७०. तलब भत्ताः (१) नेपाली सेनामा कार्यरत सैनिक व्यक्तिको हकमा सैनिक अभिलेखालयबाट तलबी प्रतिवेदन पास नगराई तलब भत्ता खुवाउन हुँदैन । </div><div class="content-paragraph"> (२) सैनिक व्यक्तिले सेवामा नियुक्त भएको वा तालीममा सरिक भएको मितिदेखि तलब भत्ता पाउनेछ । </div><div class="content-paragraph"> (३) सैनिक व्यक्तिले नेपाली सेनामा रही काम गरे बापत पाउने तलब भत्ता नेपाल सरकारले समय समयमा तोकिदिए बमोजिम हुनेछ । </div><div class="content-paragraph"> (४) प्रत्येक सैनिक व्यक्तिले एक वर्षको सेवा अवधि पूरा गरेपछि नेपाल सरकारले तोकिदिए बमोजिमको तलब वृद्धि पाउनेछ । </div><div class="content-paragraph"> (५) माथिल्लो तलबमानको कुनै पदमा बढुवा पाउने सैनिक व्यक्तिले तलबमानमा तोकिएको शुरु तलब पाउनेछ । </div><div class="content-paragraph"> तर निजले हाल पाइरहेको तलब उक्त माथिल्लो तलबमानको न्यूनतम तलब बराबर वा सोभन्दा अधिक भएमा उक्त माथिल्लो तलबमानमा निजको तलब तोक्दा देहाय बमोजिम गरी तोकिनेछः- </div><ul class="list-item" style="list-style-type: none;"><li>(क) निजले हाल पाइरहेको तलब माथिल्लो तलबमानको शुरु तलब बराबर मात्र भएमा सो तलबमा एक तलब वृद्धि थप गरी तोकिनेछ ।</li><li>(ख) साविक पदमा पाइरहेको तलब बढुवा भएको पदको शुरु तलब भन्दा बढी भएको अवस्थामा माथिल्लो पदको तलब तोक्दा हाल पाई आएको तलबमा नपुगसम्मको तलब वृद्धि थप गरी माथिल्लो पदको एक तलब वृद्धि समेत दिइनेछ ।</li></ul><div class="content-paragraph"> (६) फलोअर्समा कार्यरत सैनिक व्यक्तिले देहाय बमोजिमको स्तर अनुसार नेपाल सरकारले तोकिदिएको तलब भत्ता पाउनेछः- </div><table class="main-table"><thead><tr><th>सेवा अवधि</th><th>स्तर</th></tr></thead><tbody><tr><td>(क) पाँच वर्षभन्दा कम</td><td>प्रथम</td></tr><tr><td>(ख) पाँच वर्षदेखि दश वर्षसम्म</td><td>द्वितीय</td></tr><tr><td>(ग) दश वर्षदेखि पन्ध्र वर्षसम्म</td><td>तृतीय</td></tr><tr><td>(घ) पन्ध्र वर्षदेखि बीसवर्षसम्म</td><td>चतुर्थ</td></tr><tr><td>(ङ) बीस वर्षभन्दा बढी</td><td>पाँचौस्तर</td></tr></tbody></table><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul><div class="heading-level-2"> ७१. पकाएको तलब भत्ता पाउनेः (१) सैनिक व्यक्तिले प्रत्येक महिना भुक्तान भएपछि तलब भत्ता पाउनेछ । </div><div class="content-paragraph"> (२) ऐन र यस नियमावली बमोजिम बाहेक कुनै सैनिक व्यक्तिको तलब भत्ता कट्टा वा रोक्का गरिने छैन । </div><div class="heading-level-2"> ७२. चाडपर्व खर्च सम्बन्धी ब्यवस्थाः (१) सैनिक व्यक्तिले आफ्नो धर्म, संस्कृति, परम्परा अनुसार मनाइने चाडपर्वका लागि निजले खाईपाई आएको एक महिनाको तलब बराबरको रकम प्रत्येक वर्ष चाडपर्व खर्चका रुपमा पाउनेछ । यस्तो रकम सैनिक व्यक्तिले एक आर्थिक वर्षमा एकपटक आफ्नो धर्म, संस्कृति, परम्परा अनुसार मनाइने मुख्य चाडपर्वको अवसरमा भुक्तानी लिन सक्नेछ । </div><div class="content-paragraph"> (२) उपनियम (१) बमोजिमको चाडपर्व खर्च प्रत्येक वर्ष खर्च लिन चाहेको मुख्य चाडपर्वको पन्ध्र दिन अगावै पाउनेछ । यसरी चाडपर्व खर्च दिंदा उक्त चाडपर्व भन्दा अघिल्लो महिना भुक्तान भई नसकेको भए तापनि अघिल्लो महिनाको तलव समेत खर्च लेखी भुक्तानी दिईनेछ । </div><div class="content-paragraph"> (३) बेतलवी अध्ययन विदा लिएको सैनिक व्यक्तिले सो विदा लिएको अवधिमा चाडपर्व खर्च पाउने छैन । </div><div class="content-paragraph"> (४) यो नियम प्रारम्भ हुँदाका बखत नेपाली सेनामा बहाल रहेका सैनिक व्यक्तिले यो नियम प्रारम्भ भएको मितिले तथा यो नियम प्रारम्भ भएपछि नियुक्त हुने सैनिक व्यक्तिले हाजिर भएको मितिले तीन महिनाभित्र आफूले चाडपर्व खर्च लिने मुख्य चाड पर्व र सो चाड पर्व पर्ने सम्भावित महिनाको सम्बन्धमा सम्बन्धित कार्यालयमा लिखित रुपमा जानकारी दिनु पर्नेछ । यसरी निवेदन दिईसकेपछि सो सैनिक व्यक्तिले आफ्नो सेवा अवधिभर अर्को चाड पर्वमा खर्च माग गर्न पाउने छैन । </div><div class="content-paragraph"> (५) निवृत्तभरण पाउने गरी नेपाली सेनाबाट अवकाश प्राप्त सैनिक व्यक्तिलाई निजले पाउने एक महिनाको निवृत्तभरण बराबरको रकम चाडपर्व खर्चका रुपमा दिइनेछ । </div><div class="heading-level-2"> ७३. सञ्चय कोषः सैनिक व्यक्तिको मासिक तलबबाट दश प्रतिशतका दरले रकम कट्टा गरी सो रकममा नेपाल सरकारले शत प्रतिशत रकम थप गरी सञ्चय कोषमा जम्मा गरी दिनेछ । </div><div class="heading-level-2"> ७४. स्थानीय भत्ताः (१) कुनै सैनिक व्यक्ति स्थानीय भत्ता पाउने स्थानमा बसी काम गरेको भएमा नेपाल सरकारले तोके बमोजिम स्थानीय भत्ता पाउनेछ । कुनै सैनिक व्यक्तिको पदस्थापन स्थानीय भत्ता पाउने स्थानमा भएको भए तापनि काजमा वा अन्य तवरले कुनै भत्ता नपाउने वा कम भत्ता पाउने स्थानमा बसी काम गरेमा निजले सो अवधिभर स्थानीय भत्ता पाउने छैन वा त्यस्तो स्थानको निमित्त तोकिएको भत्तासम्म पाउनेछ । </div><div class="content-paragraph"> (२) स्थानीय भत्ता पाउने स्थान र पाउने भत्ता रकमको दर नेपाल सरकारले तोके बमोजिम हुनेछ । </div><div class="heading-level-2"> ७५. दैनिक तथा भ्रमण भत्ताः दैनिक तथा भ्रमण भत्ता प्रचलित भ्रमण खर्च नियमावली बमोजिम हुनेछ । </div><div class="heading-level-2"> ७६. अन्य सुविधाः सैनिक व्यक्तिले पाउने अन्य सुविधा नेपाल सरकारले तोके बमोजिम हुनेछ । </div><div class="document-subtitle bold"> परिच्छेद - ७ </div><div class="document-subtitle"> अवकाश, उपदान, निवृत्तभरण, उपचार खर्च र बीमा </div><div class="heading-level-2"> ७७. अनिवार्य अवकाशः (१) नेपाली सेनाको सैनिक साधारण सेवामा कार्यरत अधिकृत बाहेक अन्य सैनिक व्यक्तिको देहाय बमोजिम उमेर पुगेपछि निजलाई सेवाबाट अवकाश दिइनेछः- </div><table class="main-table"><tbody><tr><td>(क) प्रमुख सुवेदार</td><td>पचास वर्ष</td></tr><tr><td>(ख) सुवेदार</td><td>उन्नपचास वर्ष</td></tr><tr><td>(ग) जमदार</td><td>अठ्चालीस वर्ष</td></tr><tr><td>(घ) हुद्दा</td><td>सत्चालीस वर्ष</td></tr><tr><td>(ङ) अमल्दार</td><td>सत्चालीस वर्ष</td></tr><tr><td>(च) प्यूठ</td><td>छ्यालीस वर्ष</td></tr><tr><td>(छ) सिपाही</td><td>छ्यालीस वर्ष</td></tr><tr><td>(ज) फलोअर्स</td><td>पचपन्न वर्ष</td></tr></tbody></table><div class="content-paragraph"> (२) उपनियम (१) को खण्ड (क) मा जुनसुकै कुरा लेखिएको भए तापनि प्रमुख सुवेदार सो पदमा बढुवा भएको मितिले तीन वर्षसम्म र गुल्मको ज्येष्ठ सुबेदारको हकमा निजले ज्येष्ठ सुबेदारको नियुक्ति सम्हालेको मितिबाट तीन वर्षसम्म बहाल रहनेछ । यो उपनियम प्रारम्भ हुँदाको बखत कार्यरत प्रमुख सुबेदार र गुल्मको ज्येष्ठ सुबेदारको हकमा यो व्यवस्था यो उपनियम प्रारम्भ भएको मितिले दुई वर्ष पछि मात्र लागू हुनेछ । </div><div class="content-paragraph"> (३) यस नियमको प्रयोजनका लागि सैनिक व्यक्तिको उमेर गणना गर्दा वैयक्तिक विवरण, नागरिकताको प्रमाणपत्र र शैक्षिक योग्यताको प्रमाणपत्रमा जन्म मिति, वर्ष, महिना र गतेसमेत खुलेको र सबैमा एउटै मिति नरहेको भएमा जुन मितिबाट पहिले अवकाश हुन्छ, सोही मितिबाट अवकाश दिइनेछ । </div><div class="content-paragraph"> (४) वर्ष वा संवत् मात्र उल्लेख भएको प्रमाणपत्रका आधारमा जन्ममिति कायम गर्दा देहाय बमोजिम कायम गरिनेछः– </div><ul class="list-item" style="list-style-type: none;"><li>(क) नेपाली नागरिकताको प्रमाणपत्रको हकमा त्यस्तो प्रमाणपत्र प्राप्त गरेको मितिको आधारमा,</li><li>(ख) शैक्षिक योग्यताको प्रमाणपत्रको हकमा प्रमाणपत्र जारी भएको मितिको आधारमा,</li><li>(ग) वैयक्तिक विवरणको हकमा शुरु भर्ना भएको मितिको आधारमा ।</li></ul><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul><div class="content-paragraph"> (५) कुनै प्रमाणपत्रमा वर्षमात्र उल्लेख भएको र अर्को प्रमाणपत्रमा पूरा जन्म मिति खुलेको रहेछ र त्यस्तो प्रमाणपत्रमा उल्लिखित जन्म मितिहरुको बीचमा एक वर्षसम्मको अन्तर देखिएमा पूरा खुलेको जन्म मितिलाई आधार मान्नु पर्नेछ । </div><div class="content-paragraph"> तर यसरी छुट्टाछुट्टै प्रमाणपत्रमा उल्लेख भएको जन्ममितिको अन्तर एक वर्षभन्दा बढी भएमा वर्ष मात्र उल्लेख भएको प्रमाणपत्रको आधारमा उपनियम (४) बमोजिम जन्म मिति कायम गरिनेछ । </div><div class="heading-level-2"> ७८. स्वेच्छिक अवकाशः नियम ८० बमोजिम निवृत्तभरण पाउने अवधि पूरा गरिसकेका सैनिक व्यक्तिलाई निजको इच्छा भएमा सम्बन्धित विभागीय प्रमुखले नोकरीबाट अवकाश लिने अनुमति दिन सक्नेछ । </div><div class="heading-level-2"><span class="bold">*</span>७८क.कम्तीमा पाँच वर्ष सेवा गर्नु पर्नेः (१) नेपाली सेनाको कुनै पनि पदमा भर्ना भएको सैनिक व्यक्तिले अनिवार्य रुपमा कम्तीमा पाँच वर्ष सेवा गर्नु पर्नेछ । </div><div class="content-paragraph"> (२) उपनियम (१) बमोजिमको सेवा अवधि नपुग्दै कुनै सैनिक व्यक्तिले आफ्नो पदबाट राजीनामा दिएको अवस्थामा निज नियुक्त भएको दर्जाको आधारभूत तालीममा निज उपर भएको सम्पूर्ण खर्च असुल उपर गरेर मात्र राजीनामा स्वीकृत गर्नु पर्नेछ । </div><div class="heading-level-2"> ७९. उपदानः (१) पाँच वर्ष वा सोभन्दा बढी सेवा गरेको तर निवृत्तभरण पाउने अवधि नपुगेको सैनिक व्यक्तिले अवकाश पाएमा वा राजीनामा स्वीकृत गराई पदबाट अलग भएमा वा भविष्यमा सरकारी सेवाका निमित्त अयोग्य नठहरिने गरी पदबाट हटाइएमा देहायको दरले उपदान पाउनेछः– </div><ul class="list-item" style="list-style-type: none;"><li>(क) पाँच वर्षभन्दा बढी दश वर्षसम्म सेवा गरेको सैनिक व्यक्तिले आफूले काम गरेको प्रत्येक वर्षको निमित्त आखिरी आधा महिनाको तलब,</li><li>(ख) दश वर्षभन्दा बढी पन्ध्र वर्षसम्म सेवा गरेको सैनिक व्यक्तिले आफूले काम गरेको प्रत्येक वर्षको निमित्त आखिरी एक महिनाको तलब,</li><li>(ग) पन्ध्र वर्षभन्दा बढी सेवा गरेको तर निवृत्तभरण पाउने अवधि नपुगेका सैनिक व्यक्तिले आफूले काम गरेको प्रत्येक वर्षको निमित्त आखिरी डेढ महिनाको तलब ।</li></ul><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li></ul><div class="content-paragraph"> (२) उपनियम (१) बमोजिम पाउने उपदानको हिसाव गर्दा सेवाबाट अलग हुँदा खाईपाई आएको मासिक तलबको आधारमा गरिनेछ । </div><div class="content-paragraph"> (३) निवृत्तभरण पाउने अवधि नपुगेको तर उपदान पाउने अवधि पुगेको कुनै सैनिक व्यक्तिको सेवामा बहाल छदै मृत्यु भएमा निजले पाउने उपदान निजले इच्छाएको व्यक्ति वा सो नभए नजिकको हकवालाले पाउनेछ । </div><div class="content-paragraph"><span class="bold">*</span>(४) यस नियममा अन्यत्र जुनसुकै कुरा लेखिएको भए तापनि अन्य देशको स्थायी आवासीय अनुमति लिएको वा नागरिकता लिएको व्यक्तिले यस नियम बमोजिमको उपदान प्राप्त गर्ने छैन । </div><div class="heading-level-2"> ८०. निवृत्तभरणः (१) संवत् २०६० साल वैशाख २८ गतेभन्दा अघि नेपाली सेनामा भर्ना हुने देहायका सैनिक व्यक्तिले देहाय बमोजिमको अवधि वा सोभन्दा बढी अवधिसम्म सेनामा सेवा गरेपछि सेवाबाट अवकाश पाएको मितिदेखि निवृत्तभरण पाउनेछः- </div><table class="main-table"><tbody><tr><td>(क) सहायक सेनानी र सोभन्दा माथि महारथीसम्म</td><td>बीस वर्ष</td></tr><tr><td>(ख) जमदार, सुवेदार र प्रमुख सुवेदार</td><td>सत्र वर्ष</td></tr><tr><td>(ग) फलोअर्स र सोभन्दा माथि हुद्दासम्म</td><td>सोह्र वर्ष</td></tr></tbody></table><div class="content-paragraph"> (२) संवत् २०६० साल वैशाख २८ गते र सो भन्दा पछि नेपाली सेनामा भर्ना हुने देहायका सैनिक व्यक्तिले देहाय बमोजिमको अवधि वा सेभन्दा बढी अवधिसम्म सेनामा सेवा गरेपछि सम्बन्धित विभागीय प्रमुखको स्वीकृतिमा सेवाबाट स्वेच्छिक अवकाश लिएमा निवृत्तभरण पाउनेछः </div><table class="main-table"><tbody><tr><td>(क) सहायक सेनानी र सोभन्दा माथि महारथीसम्म</td><td>- बीस वर्ष</td></tr><tr><td>(ख) सुवेदार र प्रमुख सुवेदार</td><td>उन्नाइस वर्ष</td></tr><tr><td>(ग) जमदार</td><td>अठार वर्ष</td></tr><tr><td>(घ) प्युठ, अमल्दार र हुद्दा</td><td>सत्र वर्ष</td></tr><tr><td>(ङ) फलोअर्स र सिपाही</td><td>सोह्र वर्ष</td></tr></tbody></table><ul class="list-bullet" style="list-style-type: disc;"><li>दोस्रो संशोधनद्वारा थप ।</li><li>तेस्रो संशोधनद्वारा संशोधित ।</li></ul><div class="content-paragraph"><span class="bold">*</span>(२क) उपनियम (२) मा जुनसुकै कुरा लेखिएको भए तापनि बीस वर्ष सेवा अवधि नपुग्दै स्वेच्छिक अवकाश लिने सैनिक व्यक्तिले नेपाली सेनामा भर्ना भएको मितिले बीस वर्ष अवधि पुरा गरेको मितिबाट मात्र निवृत्तभरण वापतको रकम प्राप्त गर्नेछन् । </div><div class="content-paragraph"> (३) यस नियम बमोजिम दिइने निवृत्तभरणको हिसाब देहाय बमोजिम हुनेछः- </div><ul class="list-item" style="list-style-type: none;"><li>(क) सहायक सेनानी र सोभन्दा माथि महारथीसम्मको हकमा,-<br>सेवा वर्ष <span style="font-size: 1.5em; vertical-align: sub;">×</span> आखिरी तलब<br><span style="margin-left: 20px;">५०</span></li><li>(ख) फलोअर्स र सोभन्दा माथि प्रमुख सुवेदारसम्म र मानार्थ सह सेनानी वा मानार्थ उपसेनानीको हकमा,-<br>सेवा वर्ष <span style="font-size: 1.5em; vertical-align: sub;">×</span> आखिरी तलब<br><span style="margin-left: 20px;">४०</span></li></ul><div class="content-paragraph"><span class="bold">*</span>(३क) उपनियम (२क) बमोजिमका सैनियक व्यक्तिको निवृत्तभरणको हिसाब गर्दा स्वेच्छिक अवकास प्राप्त गर्दाको सेवा वर्ष र सेवामा रहँदा खाईपाई आएको आखिरी महिनाको तलबको आधारमा सेवा वर्ष र आखिरी तलब गणना गर्नु पर्नेछ ।६ </div><ul class="list-bullet" style="list-style-type: disc;"><li>तेस्रो संशोधनद्वारा थप ।</li></ul><div class="content-paragraph"> (४) उपनियम (३) मा जुनसुकै कुरा लेखिएको भए तापनि निवृत्तभरणको न्यूनतम रकम समान पदको बहालवाला सैनिक व्यक्तिको तलव स्केलको शुरुको अङ्कको आधाभन्दा कम र अधिकतम रकम समान पदको बहालवाला सैनिक व्यक्तिको तलबको शुरु स्केलभन्दा बढी हुनेछैन । </div><div class="content-paragraph"> (५) नेपाली सेनाको कुनै पदमा रही उपदान प्राप्त गरी वा नगरी अवकाश प्राप्त गरेको व्यक्ति पछि नेपाली सेनाको कुनै सेवामा पुनः नियुक्ति भएमा निजले पछि गरेको सेवा अवधिमा अघि गरेको सेवा अवधि जोड्दा निवृत्तभरण पाउने अवधि पुग्ने रहेछ भने उपदान प्राप्त गरेको भए सो उपदान फिर्ता गरी निवृत्तभरण पाउनेछ । </div><div class="content-paragraph"> (६) साधारण सेवा तर्फका सैनिक व्यक्ति ग्यारिजन समूहमा सेवा गर्न आएमा निजले पहिले गरेको सेवा अवधिसमेत जोडी निवृत्तभरण पाउनेछ । </div><div class="content-paragraph"> (७) यस नियमावलीमा अन्यत्र जुनसुकै कुरा लेखिएको भए तापनि कुनै सैनिक व्यक्तिको सेवामा बहाल छदै मृत्यु भएमा निजको सेवा अवधिमा पाँचवर्ष अवधि थप गरेमा निवृत्तभरण पाउने अवधि पुग्ने भएमा बढीमा पाँच वर्षसम्म थप गरी निजको परिवारलाई निवृत्तभरण वा उपदान जुन लिन चाहन्छ सो रोजेर लिन दिइनेछ । </div><div class="content-paragraph"> (८) निवृत्तभरण पाईरहेका देहायका सैनिक व्यक्तिको उमेर साठी वर्ष पूरा भएपछि देहाय अनुसार निवृत्तभरण थप गरिनेछः– </div><table class="main-table"><tbody><tr><td>(क) हुद्दा वा सोभन्दा मुनि</td><td>तीस प्रतिशत ।</td></tr><tr><td>(ख) जमदार</td><td>दश प्रतिशत ।</td></tr><tr><td>(ग) सुवेदार</td><td>पाँच प्रतिशत ।</td></tr></tbody></table><div class="content-paragraph"> (९) जमदार वा सोभन्दा माथिका निवृत्तभरण पाईरहेका सैनिक ब्यक्तिको उमेर पचहत्तर बर्ष पूरा भएपछि निजले पाईरहेको निवृत्तभरणको अङ्कमा दश प्रतिशत थप गरिनेछ र त्यस्तो व्यक्ति पचासी वर्ष पूरा भएपछि खाईपाई आएको निवृत्तभरणमा पुनः दश प्रतिशत रकम थप गरिनेछ । </div><div class="content-paragraph"> (१०) उपनियम (८) र (९) बमोजिमको सुविधा पारिवारीक निवृत्तभरण उपभोग गर्नेले समेत पाउनेछ । </div><div class="content-paragraph"> (११) कुनै सैनिक व्यक्ति पदावधिको कारण अवकाश हुँदा निवृत्तभरण पाउने अवधि पुगेको रहेनछ भने निजको सेवा अवधिमा दुई वर्ष अवधि थप गरेमा निवृत्तभरण पाउने अवधि पुग्ने भएमा बढीमा दुईवर्षसम्म सेवा अवधि थप गरी निवृत्तभरण प्रदान गर्न सकिनेछ । </div><div class="content-paragraph"><span class="bold">*</span>(१२) यस नियममा अन्यत्र जुनसुकै कुरा लेखिएको भए तापनि अन्य देशको स्थायी आवासीय अनुमति लिएको वा नागरिकता लिएको व्यक्तिले यस नियम बमोजिमको निवृत्तभरण प्राप्त गर्ने छैन । </div><div class="heading-level-2"> ८१. निवृत्तभरणमा वृद्धिः बहालवाला सैनिक व्यक्तिको तलब वृद्धि हुँदा तलब स्केलको शुरु अङ्कमा जति वृद्धि भएको छ त्यस्को दुई तिहाई रकम समान पदको सेवा निवृत सैनिक व्यक्तिको निवृत्तभरण रकममा पनि थप गरिनेछ । </div><div class="heading-level-2"> ८२. भगौडाको निवृत्तभरणः (१) सैनिक सेवाबाट भगौडा वा गयल परेको सैनिक व्यक्ति पक्राउ परी वा स्वयं उपस्थित हुन आई सैनिक अदालतबाट कारबाही हुँदा भविष्यमा सरकारी सेवाको लागि अयोग्य नठहरिने गरी बर्खास्त भएमा त्यस्ता सैनिक व्यक्तिको निवृत्तभरण पाउने सेवा अवधि पुगेको भए फैसला सदर भएको मितिबाट मात्र निवृत्तभरण पाउनेछ । त्यस्ता सैनिक व्यक्ति र निजको परिवारले अस्पताल र कल्याणकारी योजनाबाट कुनै सुविधा पाउने छैन । </div><div class="content-paragraph"> (२) उपनियम (१) बमोजिम निवृत्तभरण पाउने भएमा त्यस्तो सैनिक व्यक्तिको निवृत्तभरणको पट्टा बनाउँदा गैर सैनिक पोशाक लगाएको फोटो पट्टामा टाँसी पट्टा बनाउनु पर्नेछ । </div><div class="heading-level-2"> ८३. पारिवारिक निवृत्तभरण र उपदानः (१) कुनै सैनिक व्यक्तिको सेवामा छँदै वा निवृत्तभरण पाउन थालेको सात वर्ष नपुग्दै मृत्यु भएमा निजको परिवारलाई नियम ७९ वा ८० मा लेखिए बमोजिम उपदान वा निवृत्तभरण प्राप्त हुनेछ । </div><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li></ul><div class="content-paragraph"> तर निवृत्तभरणको हकमा यस्तो निवृत्तभरण सात वर्षभन्दा बढी समय प्राप्त हुने छैन । निवृत्तभरण पाउन थालेको सात वर्ष नपुग्दै मृत्यु भएको सैनिक व्यक्तिको परिवारलाई सात वर्ष पुगेपछि निवृत्तभरण प्राप्त हुने छैन । </div><div class="content-paragraph"> (२) उपनियम (१) मा जुनसुकै कुरा लेखिएको भए तापनि निवृत्तभरण पाउने व्यक्ति नावालक रहेछ भने निज अठार वर्षको उमेर नभएसम्म त्यस्तो निवृत्तभरण पाउनेछ । </div><div class="content-paragraph"> (३) सैनिक व्यक्तिको विधुर पति वा विधवा पत्नीले निजको पति वा पत्नी सेवामा छदै वा निवृत्तभरण पाउन थालेको सात वर्ष नपुग्दै मृत्यु भएमा उपनियम (१) बमोजिम पारिवारिक निवृत्तभरण पाउने भएमा सो निवृत्तभरण पाउने अवधि भुक्तान भएको मितिले र त्यस्तो निवृत्तभरण नपाउने भएमा वा निजको पति वा पत्नीले निवृत्तभरण पाउन थालेको सात वर्ष व्यतित भइसकेपछि मृत्यु भएकोमा निजको मृत्यु भएको मितिदेखि जीवनभर निजले पाउने निवृत्तभरणको आधा रकम पाउनेछ । </div><div class="content-paragraph"> (४) कुनै सैनिक व्यक्तिको यस नियमावली बमोजिम पाउने कुनै रकम लिन नपाउ“दै मृत्यु भएमा सो रकम निजको परिवारको सदस्यहरु मध्ये यस नियमावली बमोजिम निजको निवृत्तभरण वा उपदान पाउने ठहरिएको व्यक्तिले लिन पाउनेछ । </div><div class="content-paragraph"> (५) निवृत्तभरण वा उपदान दिंदा मृतक सैनिक व्यक्तिले कसैलाई इच्छाएको रहेछ भने सो व्यक्तिलाई र कुनै कारणले सो व्यक्तिले पाउन नसक्ने अवस्था भएमा वा कसैलाई पनि इच्छाएको नभए सो रकम निजको परिवारको सदस्यमध्ये नेपाल सरकारले उचित ठहर्याएको व्यक्तिलाई दिनेछ । </div><div class="content-paragraph"> (६) आफ्नो कर्तव्य पालन गर्दा कुनै सैनिक व्यक्तिको मृत्यु भएमा निजको सेवा अवधि जति सुकै वर्ष पुगेको भए तापनि मृतक सैनिक व्यक्तिको परिवारको सबैभन्दा नजिकको व्यक्तिलाई त्यस्तो सैनिक व्यक्तिले खाइपाई आएको तलबको आधा रकम पारिवारिक निवृत्तभरण र देहाय बमोजिम पारिवारिक उपदान समेत दिइनेछः– </div><ul class="list-item" style="list-style-type: none;"><li>(क) दश वर्षसम्मको सेवा अवधि नपुग्दै मृत्यु भएमा निजले खाइपाई आएको छ महिनाको तलब बराबरको रकम,</li><li>(ख) दश वर्षदेखि बीस वर्षसम्मको सेवा अवधि पूरा गरी मृत्यु भएमा निजले खाइपाई आएको नौ महिनाको तलब बराबरको रकम,</li><li>(ग) बीस वर्षभन्दा बढी जतिसुकै सेवा अवधि पूरा गरी मृत्यु भएमा निजले खाइपाई आएको एक वर्षको तलब बराबरको रकम ।</li></ul><div class="content-paragraph"> ०(७) कुनै सैनिक व्यक्तिको जङ्गी कारबाही वा सेना परिचालन भएको बखत आकस्मिक दुर्घटना परी तत्कालै वा सोही कारणले निको नभई मृत्यु भएमा त्यस्तो सैनिक व्यक्तिलाई मरणोपरान्त एक तह माथिको पदमा बढुवा गरी सोही पद अनुसारको पूरा तलब निजको परिवारलाई त्यस्तो सैनिक व्यक्तिको उमेरको हदले अवकाश प्राप्त गर्ने अवधि ननाघ्ने गरी बढीमा सात वर्षसम्म दिइनेछ । यसरी पूरा तलब पाउने अवधि व्यतित भएपछि मृतक सैनिक व्यक्तिको सेवा अवधि निवृत्तभरण पाक्ने अवधिभन्दा कम भएमा निवृत्तभरण पाकेको अवधि सरह र निवृत्तभरण पाक्ने अवधिभन्दा वढी भएमा सोही बमोजिम मृतक सैनिक व्यक्तिको परिवारले निवृत्तभरण पाउनेछ । </div><div class="content-paragraph"> (८) उपनियम (६) र (७) बमोजिम उपदान र पारिवारिक निवृत्तभरण मृतक सैनिक व्यक्तिको पति वा पत्नी, बाबु, आमा भए आजीवन र छोरा, छोरी भए एक्काईस वर्षको उमेर पुरा गरेको वा सरकारी सेवा प्रवेश गरेको जुन अगाडि हुन्छ सो मितिसम्म पाउनेछ । </div><div class="content-paragraph"> (९) बहालवाला सैनिक व्यक्तिको तलब वृद्धि हुँदा तलबको शुरु अङ्कमा जति वृद्धि भएको छ त्यसको दुई तिहाई रकम यस नियम अनुसार पारिवारिक निवृत्तभरण पाई रहेका व्यक्तिले खाईपाई आएको पारिवारिक निवृत्तभरण रकममा पनि थप गरिनेछ । </div><div class="content-paragraph"> (१०) यस नियमावली बमोजिम निवृत्तभरण पाई रहेका कुनै सैनिक व्यक्तिको विधुर पति वा विधवा पत्नीले अर्को विवाह गरेमा निवृत्तभरण प्राप्त हुनेछैन । </div><div class="content-paragraph"> ०(११) उपनियम (७) बमोजिम सैनिक व्यक्तिको पति वा पत्निको पारिवारिक निवृत्तभरण उपभोग गरिरहेको अवस्थामा मृत्यु भएमा निजले खाइपाइ आएको पारिवारिक निवृत्तभरण निजको छोराछोरी भएमा जतिजना छोराछोरी छन् सबैले दामासाहीले भाग गरी एक्काईस वर्ष उमेर पूरा नभएसम्म पाउने र एक जनाको उमेर एक्काईस वर्ष पूरा भएपछि निजले पाउँदै आएको निवृत्तभरण क्रमशः पछिको भाईबहिनीहरुमा थपिदै जानेछ । </div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li><li>पहिलो संशोधनद्वारा थप ।</li></ul><div class="content-paragraph"><span class="bold">*</span>(१२) उपनियम (१०) मा जुनसुकै कुरा लेखिएको भए तापनि निवृत्तभरण पाइरहेका कुनै सैनिक व्यक्तिको विधुर पति वा विधवा पत्नीले अर्को विवाह गरेमा त्यस्तो सैनिक व्यक्तिको नाबालिग सन्तानले बालिग नभएसम्म त्यस्तो निवृत्तभरणको रकम तोकिए बमोजिम पाउनेछ । </div><div class="content-paragraph"><span class="bold">*</span>(१३) यो नियम लागू हुनु पूर्व उपनियम (७) बमोजिम सैनिक व्यक्तिको परिवारले खाइपाई आएको निवृत्तभरण नघट्ने गरी यस नियममा उल्लेख भए बमोजिमको सुविधा प्रदान गर्नु पर्नेछ । </div><div class="content-paragraph"><span class="bold">*</span>(१४) यस नियममा अन्यत्र जुनसुकै कुरा लेखिएको भए तापनि अन्य देशको नागरिकता लिएको वा अन्य देशमा स्थायी बसोबासको अनुमति प्राप्त गरेको व्यक्तिले यस नियम बमोजिमको पारिवारिक निवृत्तभरण तथा उपदान प्राप्त गर्ने छैन । </div><div class="heading-level-2"> ८४. निवृत्तभरण वा उपदान नपाउने अवस्थाः देहायको अवस्थामा यस नियमावली बमोजिमको निवृत्तभरण, उपदान वा अन्य सुविधा पाइने छैनः– </div><ul class="list-item" style="list-style-type: none;"><li>(क) ऐन बमोजिम तीन वर्षभन्दा बढी कैदको सजाय पाएमा,</li><li>(ख) नेपाली सेनामा भर्ना हुने वा बहाल रहने उद्देश्यले नागरिकता वा उमेर वा योग्यता ढाँटेको प्रमाणित भएमा,</li><li>(ग) भविष्यमा सरकारी सेवाको निमित्त अयोग्य ठहरिने गरी सेवाबाट वर्खास्त गरिएमा ।</li></ul><div class="heading-level-2"> ८५. अशक्त वृत्तिः (१) कुनै सैनिक व्यक्ति आफ्नो पदको कर्तव्य पालन गर्दा वा तालीमको दौरानमा घाइते भई उपचार पश्चात् पनि सेवामा काम गर्न शारीरिक वा मानसिक रुपमा अशक्त रहेको ठहर नियम १०७ बमोजिमको मेडिकल वोर्डले गरेमा त्यस्तो सैनिक व्यक्तिलाई सेवाबाट अवकाश दिइनेछ र निजले उमेरको हदले अवकाश प्राप्त गर्ने अवधि ननाघ्ने गरी सात वर्षसम्म खाईपाई आएको पूरा तलब वरावरको रकम अशक्त निवृत्तभरण बापत दिइनेछ । उक्त अशक्त निवृत्तभरण पाउने अवधि व्यतित भएपछि निवृत्तभरण पाउने अवधिभन्दा कम सेवा अवधि भएको सैनिक व्यक्तिले निवृत्तभरण पाकेको अवधि सरह र निवृत्तभरण पाउने अवधिभन्दा बढी सेवा अवधि भएका सैनिक व्यक्तिले सोही बमोजिम खाईपाई आएको तलबले नियम ८० को उपनियम (३) बमोजिम हिसाब गरी हुन आउने रकम निवृत्तभरण पाउनेछ । </div><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li><li>दोस्रो संशोधनद्वारा संशोधित ।</li></ul><div class="content-paragraph"> ०(१क) उपनियम (१) मा जुनसुकै कुरा लेखिएको भए तापनि जङ्गी कारबाही वा सेना परिचालन भएको बखत कुनै आकस्मिक दुर्घटनामा परी वा कुनै प्रकारको हतियारको चोटबाट कुनै सैनिक व्यक्ति सैनिक सेवाको लागि काम गर्न अशक्त भएमा त्यस्तो सैनिक व्यक्तिलाई एक तह माथिको पदमा बढुवा गरी सेवाबाट अवकाश दिइनेछ र निजले उमेरको हदले अवकाश प्राप्त गर्ने अवधि ननाघ्ने गरी बढीमा सात वर्षसम्म खाइपाइ आएको पूरा तलब पाउनेछ । त्यसरी पूरा तलब पाउने अवधि व्यतित भएपछि निवृत्तभरण पाउने अवधिभन्दा कम सेवा अवधि भएको सैनिक व्यक्तिले निवृत्तभरण पाएको अवधि सरह र निवृत्तभरण पाउने अवधिभन्दा बढी सेवा अवधि भएको सैनिक व्यक्तिले सोही बमोजिम निवृत्तभरण पाउनेछ । </div><div class="content-paragraph"> (२) सैनिक व्यक्तिले अशक्तता बापत उपनियम (१) बमोजिम पाउने निवृत्तभरणको अतिरिक्त निजले खाईपाई आएको तलब रकमको देहाय बमोजिमको प्रतिशतको दरले अशक्त वृत्ति भत्ता बापत पाउनेछः– </div><ul class="list-item" style="list-style-type: none;"><li>(क) सय प्रतिशतदेखि असी प्रतिशतसम्म अशक्त भएका वा मानसिक सन्तुलन गुमाएका सैनिक व्यक्तिलाई पचास प्रतिशत रकम,</li><li>(ख) उनान्असी प्रतिशतदेखि पचास प्रतिशतसम्म अशक्त भएका वा मानसिक सन्तुलन गुमाएका सैनिक व्यक्तिलाई तेत्तीस प्रतिशत रकम, र</li><li>(ग) उनान्पचास प्रतिशतसम्म अशक्त भएका वा मानसिक सन्तुलन गुमाएका सैनिक व्यक्तिलाई पच्चीस प्रतिशत रकम ।</li></ul><div class="content-paragraph"> तर अशक्त वृत्ति भत्ता पाएका वा पाउने ठहरिएका सैनिक व्यक्तिले पछि कुनै सेवामा पुनः प्रवेश पाएमा निजले यस नियम बमोजिम अशक्त वृत्ति भत्ता पाउने छैन र खाई सकेको अशक्तवृत्ति भत्ता रकम भने फिर्ता गर्नु पर्ने छैन । </div><ul class="list-bullet" style="list-style-type: disc;"><li>० पहिलो संशोधनद्वारा थप ।</li></ul><div class="content-paragraph"> (३) उपनियम (२) बमोजिम अशक्तता प्रतिशतको निर्धारण नियम १०७ बमोजिमको मेडिकल बोर्डले गर्नेछ । </div><div class="content-paragraph"> (४) सैनिक व्यक्तिले यस नियम बमोजिमको निवृत्तभरण र अशक्त वृत्ति भत्ता पाउन थालेको नौ वर्ष नपुग्दै मृत्यु भएमा नौ वर्ष नपुगेसम्मको अवधिका लागि निवृत्तभरण बापतको रकम मात्र त्यस्तो सैनिक व्यक्तिको परिवारको नजिकको व्यक्तिलाई दिइनेछ । </div><div class="heading-level-2"> ८६. सन्ततिवृत्ति र शैक्षिकवृत्तिः (१) कुनै सैनिक व्यक्तिको नियम ८३ को उपनियम (६) र (७) वा नियम ८५ बमोजिमको अवस्था परी मृत्यु भएमा वा अशक्त भएमा त्यस्तो मृतक वा अशक्त सैनिक व्यक्तिको बढीमा दुई सन्ततीलाई मृतक वा अशक्त सैनिक व्यक्तिको बहाल रहेको पदको शुरु तलब स्केलको देहाय बमोजिमको प्रतिशतका दरले मासिक सन्ततिवृत्ति दिइनेछः- </div><ul class="list-item" style="list-style-type: none;"><li>(क) सहायक सेनानी र सोभन्दा माथि महारथीसम्म – दश प्रतिशत</li><li>(ख) जमदार र सोभन्दा माथि प्रमुख सुवेदारसम्म – बाह्र प्रतिशत</li><li>(ग) प्यूठ र सोभन्दा माथि हुद्दासम्म – तेह्र प्रतिशत</li><li>(घ) फलोअर्स र सिपाही – चौध प्रतिशत</li></ul><div class="content-paragraph"> (२) उपनियम (१) बमोजिमको वृत्ति छोरा भए एक्काईस वर्षको उमेर पूरा गरेमा वा सरकारी सेवा प्रवेश गरको जुन अगाडि हुन्छ सो मितिसम्म र छोरी भए एक्काईस वर्षको उमेर पूरा गरेको वा विवाह गरेको वा सरकारी सेवा प्रवेश गरेको जुन अगाडि हुन्छ सो मितिसम्म पाउनेछ । </div><div class="content-paragraph"> (३) कुनै सैनिक व्यक्तिको नियम ८३ को उपनियम (६) र (७) वा नियम ८५ बमोजिमको अवस्था परी मृत्यु भएमा वा अशक्त भएमा त्यस्तो मृतक वा अशक्त सैनिक व्यक्तिको बढीमा दुई सन्ततिलाई अठार वर्षको उमेर पूरा नभएसम्म उपनियम (१) बमोजिमको सन्ततिवृत्तिको अतिरिक्त देहाय बमोजिमको दरले वार्षिक शैक्षिकवृत्ति समेत दिइनेछः- </div><ul class="list-item" style="list-style-type: none;"><li>(क) सहायक सेनानी र सोभन्दा माथि महारथीसम्म – दुई हजार चार सय</li><li>(ख) फलोअर्स र सोभन्दा माथि प्रमुख सुवेदारसम्म – एक हजार आठ सय</li></ul><div class="heading-level-2"> ८७. बेपत्ता भएको सैनिक व्यक्तिको निवृत्तभरण र उपदानः (१) कुनै सैनिक व्यक्ति हराई बेपत्ता भई दुई वर्षसम्म मरे बा“चेको पत्ता नलागेमा त्यस्तो सैनिक व्यक्तिले नियम ७९ र ८० बमोजिम पाउने उपदान वा निवृत्तभरणको रकम निजले इच्छाएको व्यक्ति वा निजको परिवारको नजिकको व्यक्तिलाई दिइनेछ । </div><div class="content-paragraph"> (२) उपनियम (१) मा जुनसुकै कुरा लेखिएको भए तापनि नियम ८० बमोजिम निवृत्तभरण पाउने अवधि पुगी सकेको व्यक्ति निवृत्तभरण लिन नपाउंदै बेपत्ता भएमा सात वर्षसम्म र निवृत्तभरण पाउन थालेपछि बेपत्ता भएमा सात वर्ष पुग्न बाँकी अवधिसम्म निजले इच्छाएको व्यक्ति वा निजका परिवारको नजिकको व्यक्तिलाई निवृत्तभरणको पूरै रकम र सो अवधिपछि पति वा पत्नीलाई आजीवन निवृत्तभरणको आधा रकम पारिवारिक निवृत्तभरण दिइनेछ । </div><div class="content-paragraph"> ०(२क) उपनियम (१) र (२) मा जुनसुकै कुरा लेखिएको भए तापनि जङ्गी कारबाही वा सेना परिचालन भएको बखत कुनै सैनिक व्यक्ति बेपत्ता भएमा निजको परिवारको सबैभन्दा नजिकको हकवालाले नियम ८३ को उपनियम (६) बमोजिमको पारिवारिक निवृत्तभरण र पारिवारिक उपदान पाउनेछ। </div><div class="content-paragraph"> ०(२ख) उपनियम (१), (२) र (२क) मा जुनसुकै कुरा लेखिएको भए तापनि जङ्गी कारबाही वा सेना परिचालन भएको बखत कुनै सैनिक व्यक्ति बेपत्ता भएमा त्यस्तो सैनिक व्यक्तिको नजिकको हकवालाले नियम ८३ को उपनियम (७) बमोजिमको सुविधा समेत पाउनेछ । </div><div class="content-paragraph"> (३) <span class="bold">■</span>उपनियम (१), (२), (२क) र (२ख) बमोजिम भुक्तानी दिइसकेको उपदान वा निवृत्तभरण वा पारिवारिक निवृत्तभरण रकममा पछि फेला परेको व्यक्तिले दावी गर्न पाउने छैन । </div><div class="heading-level-2"> ०८७क. समान सुविधा उपलब्ध हुने : जङ्गी कारबाही वा सेना परिचालन भएको बखत सैनिक व्यक्तिको नियम ८३ को उपनियम (६) र (७) को अवस्था परी मृत्यु भएको वा नियम ८५ को अवस्था परी सैनिक व्यक्ति अशक्त भएको भए त्यस्तो सैनिक व्यक्ति वा निजको परिवारले नियम ८०, ८३, ८५, ८६ र ८७ मा उल्लिखित सुविधा सोही नियममा उल्लेख भए बमोजिम दोहोरो नहुने गरी समान रुपमा पाउनेछन् । </div><ul class="list-bullet" style="list-style-type: disc;"><li>पहिलो संशोधनद्वारा संशोधित ।</li><li>पहिलो संशोधनद्वारा थप ।</li></ul><div class="heading-level-2"><span class="bold">*</span>८७ख. विशेष व्यवस्थाः (१) नियम ८३ को उपनियम (७) र (११), नियम ८५ को उपनियम (१क), नियम ८७ को उपनियम (२क) र (२ख) र नियम ८७क. बमोजिमको सुविधा संवत् २०५८ साल मंसीर ८ गतेदेखि जुनसुकै समयमा जंगी कारबाही वा सेना खटिएका सैनिक व्यक्ति वा निजको मृत्यु भएकोमा मृतकको परिवारलाई समेत दिइनेछ । </div><div class="content-paragraph"> (२) नियम ८५ र ८६ को सुविधा अधिकृत क्याडेट र सैन्य आधार तालीममा तालीमरत सैनिक व्यक्तिलाई समेत उपलब्ध गराइनेछ । </div><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li></ul><div class="heading-level-2"> ८८. निवृत्तभरण सम्बन्धी कार्यविधिः (१) उमेरको हद वा सेवा अवधि पुगेको कारणबाट निवृत्तभरण पाउने गरी अवकाश प्राप्त गर्ने सैनिक व्यक्तिका सम्बन्धमा त्यसरी अवकाश पाउने मितिभन्दा छ महिना अगावै सैनिक अभिलेखालयले सम्बन्धित विभाग, कार्यालय वा युनिटमा अवकाशको सूचना पठाउनु पर्नेछ । </div><div class="content-paragraph"> (२) सैनिक व्यक्तिले सेवाबाट अलग भएको मितिले छ महिनाभित्र आफू काम गरेको विभाग, कार्यालय वा युनिट मार्फत सैनिक अभिलेखालयमा निवेदन दिनु पर्नेछ । कार्यालय, विभाग, युनिटमा दाखिल भएको निवेदन सम्बन्धित कार्यालय, विभाग वा युनिटले सैनिक अभिलेखालयमा राख्नु पर्नेछ । </div><div class="content-paragraph"> (३) मृत्यु हुने सैनिक व्यक्तिको परिवारको नजिकको व्यक्तिले सैनिक व्यक्तिको मृत्यु भएको छ महिनाभित्र सम्बन्धित कार्यालय, विभाग वा युनिटमा निवेदन दिनु पर्नेछ र त्यसरी प्राप्त निवेदन सम्बन्धित कार्यालय, विभाग वा युनिटले सैनिक अभिलेखालयमा पठाउनु पर्नेछ । </div><div class="content-paragraph"> (४) उपनियम (२) वा (३) बमोजिम निवेदन प्राप्त भएपछि सैनिक अभिलेखालयले त्यस उपर आवश्यक कारबाही गरी अनुसूची-१२ बमोजिमको निवृत्तभरणको अधिकारपत्र निवृत्तभरण पाउने व्यक्तिलाई दिनु पर्नेछ । </div><div class="content-paragraph"> (५) उपनियम (४) बमोजिमको निवृत्तभरणको अधिकारपत्रमा सैनिक अभिलेखालयको प्रमुख र निवृत्तभरण व्यवस्थापन कार्यालयका प्रमुखको संयुक्त दस्तखत हुनेछ । </div><div class="content-paragraph"> (६) निवृत्तभरणसँग सम्बन्धित देहायका कार्यहरु बैंक भुक्तानी लिइरहेको जिल्लाको सैनिक पृतना/बाहिनी/गण/गुल्मका प्रमुखको सिफारिसमा सोही जिल्लाको कोष तथा लेखा नियन्त्रकको कार्यालयबाट गरिनेछः- </div><ul class="list-item" style="list-style-type: none;"><li>(क) निवृत्तभरणको एकपटक जारी भैसकेको अधिकारपत्रको पाना सिद्धिई वा अधिकारपत्र हराई प्रतिलीपी दिनुपरेमा वा निवृत्तभरण वा पारिवारिक निवृत्तभरण अधिकारपत्र बाहक व्यक्तिको मृत्यु भई पारिवारिक निवृत्तभरण पाउने व्यक्तिको नाम परिवर्तन गर्नुपरेमा वा प्रमाणित निवृत्तभरण अधिकारपत्रमा संशोधन गर्नुपरेमा वा सैनिक अभिलेखालयबाट पठाइए बमोजिम निवृत्तभरण अधिकारपत्र तथा फाराममा फोटो तथा दस्तखत प्रमाणित गर्नुपरेमा,</li><li>(ख) निवृत्तभरण प्राप्त गर्ने व्यक्तिको उमेर ६० वर्ष, ७५ वर्ष र ८५ वर्ष पुगेपछि निवृत्तभरण रकम थप गर्नुपरेमा ।</li></ul><div class="content-paragraph"> (७) सैनिक व्यक्ति राजीनामा स्वीकृति वा अन्य कारणबाट सेवा मुक्त भएपछि वा हुने अवस्थामा सम्बन्धित कमाण्डिङ्ग अधिकृतले देहायको विवरण खुलेको प्रमाणपत्र दिनु पर्नेछः– </div><ul class="list-item" style="list-style-type: none;"><li>(क) सेवा प्रवेश मिति,</li><li>(ख) सेवा अवधिमा प्राप्त गरेको तालिम र विभूषण,</li><li>(ग) जम्मा सेवा अवधि,</li><li>(घ) अवकाश प्राप्त मिति,</li><li>(ङ) अन्य आवश्यक कुराहरु ।</li></ul><div class="content-paragraph"> तर भविष्यमा सरकारी सेवाको लागि अयोग्य ठहरिने गरी बर्खास्त भएका सैनिक व्यक्तिलाई त्यस्तो प्रमाणपत्र दिइने छैन । </div><div class="heading-level-2"> ८९. सेवा अवधिको गणनाः (१) यस परिच्छेदको प्रयोजनका निमित्त सेवा अवधिको गणना गर्दा सैनिक व्यक्ति नेपाली सेनाको कुनै पदमा स्थायी नियुक्ति भई सेवा गरेको जम्मा अवधि (बीचमा टुटेको भए सो टुटेको अवधि कटाई) लाई गणना गरिनेछ । </div><div class="content-paragraph"> (२) उपनियम (१) मा जुनसुकै कुरा लेखिएको भए तापनि उपदान पाइसकेको व्यक्ति पुनः नेपाली सेनाको पदमा नियुक्ति भएमा निजले पहिले पाएको उपदानको रकम फिर्ता गरेमा मात्र निजको पहिलेको सेवा अवधि जोडिनेछ । </div><div class="content-paragraph"> (३) उपनियम (१) बमोजिम सेवा अवधि गणना गर्दा निलम्वन रहेको अवधिलाई समेत गणना गरिनेछ । </div><div class="heading-level-2"> ९०. औषधि उपचारः (१) सैनिक व्यक्तिले सेवा अवधिभरमा अधिकृतस्तरको सैनिक व्यक्ति भए बाह्र महिना बराबरको, पदिकस्तरको सैनिक व्यक्ति भए अठार महिना बराबरको र विल्लादारस्तर तथा अन्य दर्जातर्फका सिपाही र फलोअर्स भए एक्काईस महिना बराबरको खाइपाई आएको तलब रकमसम्म उपचार खर्च बापत पाउनेछ । </div><div class="content-paragraph"> (२) कुनै सैनिक व्यक्ति वा निजको परिवारको सदस्य बिरामी भएमा उपनियम (१) बमोजिम पाउने रकममा नबढ्ने गरी देहाय बमोजिम भएको खर्च वा रकम दिइनेछः- </div><ul class="list-item" style="list-style-type: none;"><li>(क) रोगको उपचारको निमित्त स्वीकृत चिकित्सकले जाँच गर्दा लागेको प्रेस्क्रिप्सन बमोजिम खरिद गरेको औषधि खर्च,</li><li>(ख) स्वास्थ्य संस्थामा भर्ना हुँदा र उपचार गराउँदा लागेको बील बमोजिमको खर्च,</li><li>(ग) अस्पताल र स्वीकृत चिकित्सक पनि नभएको ठाउँमा भएको उपचारमा सम्बन्धित कार्यालयको प्रमुखले, कार्यालय प्रमुखको हकमा तालुक कार्यालयको प्रमुखले र महारथीको हकमा मन्त्रालयको सचिवले सिफारिस गरेको खर्च,</li><li>(घ) प्लाष्टिक सर्जरी बाहेक सबै किसिमको चिरफार (सर्जिकल अप्रेशन) गर्दा लागेको बील बमोजिमको खर्च,</li><li>(ङ) आफ्नो घर वा डेरा छाडी अर्को जिल्लामा वा विदेशमा गई औषधि उपचार गराउँदा त्यस्तो स्थानसम्म पुग्दाको र फर्कदाको बिरामीको र कुरुवा चाहिने अवस्था भए एकजना कुरुवासम्मको यातायात खर्चको पूरै रकम र खाना खर्च बापत निज बिरामी सैनिक व्यक्तिले नियम अनुसार पाउने दैनिक भत्ताको पचहत्तर प्रतिशत रकम ।</li></ul><div class="content-paragraph"><span class="bold">स्पष्टीकरणः</span> यस उपनियमको प्रयोजनको लागि “स्वीकृत चिकित्सक” भन्नाले सरकारी सेवामा रहेको वा प्रचलित कानून बमोजिम चिकित्सकका रुपमा दर्ता भएको डाक्टर, कविराज, हेल्थ असिष्टेण्ट वा वैद्य समेतलाई जनाउँछ । </div><div class="content-paragraph"> (३) कर्तव्य पालनको सिलसिलामा चोटपटक लाग्न गई कुनै सैनिक व्यक्ति घाइते भई नेपालभित्र औषधि उपचार हुन नसक्ने भनी नेपाल सरकारद्वारा गठित मेडिकल बोर्डले सिफारिस गरेको सैनिक व्यक्तिले विदेशमा गई उपचार गराउन चाहेमा निजलाई नेपाल सरकारले उचित ठहर्याएको थप आर्थिक सहायता दिन सक्नेछ । </div><div class="content-paragraph"> (४) यस नियम बमोजिम पाउने उपचार खर्च कुनै सैनिक व्यक्तिले पेश्कीका रुपमा लिन चाहेमा र सोको कारण मनासिव देखिए यस नियमको अधीनमा रही पछि हिसाव बुझाउने गरी पेश्की दिन सकिनेछ । त्यसरी पेश्की दिएको रकम पछि हिसाव गर्दा उपचार बापत पाउने रकमभन्दा बढी हुन आएमा बढी भएजति रकम सम्बन्धित सैनिक व्यक्तिको तलबबाट किस्ताबन्दीमा कट्टी गरिनेछ । त्यसरी कट्टी गर्नु पर्ने रकम भुक्तान नहु“दै सम्बन्धित सैनिक व्यक्ति वा निजको परिवारको सदस्यको मृत्यु भएमा सो कट्टी गर्न बाँकी रहेको रकम मिन्हा हुनेछ । </div><div class="content-paragraph"> (५) झुट्टा व्यहोरा पेश गरी यस नियम बमोजिम उपचार खर्च माग गर्ने वा प्राप्त गर्ने सैनिक व्यक्ति लगायत त्यस्तो झुट्टा व्यहोरा प्रमाणित गर्ने सैनिक चिकित्सक भए निजलाई समेत ऐनको दफा ४७ बमोजिमको कसूर गरेको मानी कारवाही हुनेछ । </div><div class="content-paragraph"> (६) भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गरिएकोमा बाहेक अन्य अवस्थामा सेवाबाट अलग हुने सैनिक व्यक्तिले यस नियम बमोजिम सेवा अवधिभरमा पाउने उपचार खर्च मध्ये केही लिई वा नलिई उपचार खर्च लिन बाँकी रहेको भए त्यस्तो बाँकी रकम एकमुष्ट लिन पाउनेछ । </div><div class="content-paragraph"> (७) देहायको सेवा अवधि पूरा गरी निवृत्तभरण सेवाबाट अलग भएको सैनिक व्यक्तिले उपनियम (६) बमोजिम पाउने उपचार खर्चमा लिन बाँकी रकमको देहाय बमोजिमको रकम थप गरी हुन आउने रकम एकमुष्ट पाउनेछः- </div><ul class="list-item" style="list-style-type: none;"><li>(क) बीस वर्ष - दश प्रतिशत</li><li>(ख) बीस वर्ष भन्दा बढी पच्चीस वर्षसम्म - पन्ध्र प्रतिशत</li><li>(ग) पच्चीस वर्षभन्दा बढी जतिसुकै वर्ष - बीस प्रतिशत</li></ul><div class="content-paragraph"> (८) कुनै सैनिक व्यक्ति दश वर्षको सेवा अवधि नपुग्दै भविष्यमा सरकारी सेवाको लागि अयोग्य ठहरिने गरी बर्खास्त गरिएकोमा बाहेक अरु जुनसुकै व्यहोराबाट सेवाबाट अलग भएमा पनि दश वर्षको सेवा अवधि मानी त्यसको दामासाहीले यस नियम बमोजिमको उपचार खर्च दिइनेछ । </div><div class="content-paragraph"> (९) यस नियम बमोजिम स्वास्थ्य संस्थामा भर्ना भई वा विदेशमा गई उपचार गराउनु पर्दा बाहेक सैनिक व्यक्तिलाई आफ्नो परिवार र आफ्नो निमित्त समेत गरी एक वर्षमा निजले खाइपाई आएको डेढ महिनाको तलब बराबरको रकमभन्दा बढी उपचार खर्च दिइने छैन । </div><div class="content-paragraph"> (१०) यस नियम बमोजिम सैनिक व्यक्तिले पाएको उपचार खर्चको विवरण खर्च लेख्ने कार्यालयले सैनिक व्यक्तिको व्यक्तिगत अभिलेखमा राखी सम्बन्धित विभाग, बाहिनी, गण, गुल्म र सैनिक अभिलेखालयमा समेत पठाउनु पर्नेछ । </div><div class="content-paragraph"> (११) दुर्गम क्षेत्रमा रहेका सैनिक व्यक्ति वा निजको परिवारलाई रोग लागी स्थानीय स्वास्थ्य केन्द्रबाट उपचार हुन नसकी ज्यान समेत जोखिम हुने अवस्था परेको कुरा जिल्ला स्वास्थ्य केन्द्रले सिफारिस गरेमा उपचारको सुविधा भएको ठाउँमा लैजादा र त्यहाँबाट फर्काउँदा लाग्ने खर्च नेपाल सरकारले दिनेछ । </div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul><div class="heading-level-2"> ९१. थप आर्थिक सहायताः (१) सेवामा बहाल रहेको कुनै सैनिक व्यक्ति, निजको पति वा पत्नीलाई स्वदेश तथा विदेशमा उपचार गर्नुपर्ने भनी नेपाल सरकारबाट गठित मेडिकल बोर्डले सिफारिस गरेको आधारमा नियम ९० बमोजिम पाउने उपचार खर्चको अतिरिक्त देहायको समितिको सिफारिसमा नेपाल सरकारले उचित ठहर्याएको थप आर्थिक सहायता रकम दिइनेछ । </div><table class="main-table"><tbody><tr><td>(क) मन्त्रालयको सचिव</td><td>अध्यक्ष</td></tr><tr><td>(ख) अर्थ मन्त्रालयको सचिव वा निजले तोकेको अधिकृत प्रतिनिधि</td><td>सदस्य</td></tr><tr><td>(ग) कार्यरथी</td><td>सदस्य</td></tr><tr><td>(घ) सैनिक स्वास्थ्य महानिर्देशक</td><td>सदस्य</td></tr><tr><td>(ङ) केन्द्रियस्तरको सैनिक अस्पतालको वरिष्ठ चिकित्सक एक जना</td><td>सदस्य</td></tr></tbody></table><div class="content-paragraph"> (२) उपनियम (१) बमोजिमको समितिले थप आर्थिक सहायताको लागि रकम सिफारिस गर्दा कडा रोग लागेको हकमा उपचार गर्दा लागेको रकमको बील बमोजिम बढीमा पाँचलाख रुपैयाँ सम्म सिफारिस गर्नेछ । </div><div class="content-paragraph"><span class="bold">स्पष्टिकरणः</span> यस नियमको प्रयोजनका लागि कडा रोग भन्नाले मृगौला, मुटु र क्यान्सर सम्बन्धी रोगलाई जनाउँछ । </div><div class="heading-level-2"> ९२. तलबको उल्लेखः (१) यस नियमावलीमा जहाँ जहाँ तलबको उल्लेख भएको छ त्यसले सम्बन्धित सैनिक व्यक्तिको तत्कालको तलब रकम (तलब वृद्धि समेत) लाई जनाउनेछ । </div><div class="content-paragraph"> (२) नियम ७९ र ८० को प्रयोजनका लागि “आखिरी तलब” भन्नाले सम्बन्धित सैनिक व्यक्तिको अवकाश प्राप्त गर्ने अवस्थाको तलबलाई जनाउनेछ र त्यसरी अवकाश प्राप्त गर्ने अवस्थामा कुनै सैनिक व्यक्ति निलम्बनमा रहेको भए त्यस्तो अवधिको निमित्त पनि पूरै तलबको हिसाब गरिनेछ । </div><div class="heading-level-2"> ९३. बीमा सम्बन्धी व्यवस्थाः (१) सैनिक व्यक्तिहरुको बीमा वापत नेपाल सरकारले एउटा सावधिक जीवन बीमा कोष स्थापना गर्नेछ र सो प्रयोजनको लागि नेपाल राजपत्रमा सूचना प्रकाशन गरी स्वदेश भित्र रहेका कुनै बीमा कम्पनी वा प्रचलित कानून बमोजिम गठन भएको संस्थालाई सो कम्पनी वा संस्थाको कारोवार, वित्तीय क्षमता समेत विचार गरी सावधिक जीवन बीमा सञ्चालनको लागि तोक्न सक्नेछ । </div><div class="content-paragraph"> (२) प्रत्येक सैनिक व्यक्तिको मासिक तलबबाट दुई सय रुपैयाँ कट्टा गरी उपनियम (१) बमोजिमको कोषमा जम्मा गरिनेछ र त्यति नै रकम नेपाल सरकारले थप गरी विमाङ्क रकम एक लाख रुपैयाँको बीस वर्षे सावधिक जीवन बीमा गरिनेछ । सो बीमा कोषमा जम्मा भएको रकम मध्येबाट सैनिक व्यक्ति सेवा निवृत्त हुँदा निजलाई वीमाङ्क रकम र बोनस भुक्तानी दिइनेछ । </div><div class="content-paragraph"> (३) उपनियम (२) बमोजिम रकम कट्टा गर्न शुरु गरेको वीस वर्ष अवधि नपुगी कुनै सैनिक व्यक्तिको मृत्यु भएमा निजको परिवारले एकलाख रुपैयाँ पाउनेछ । कुनै सैनिक व्यक्ति सेवाबाट अनिवार्य अवकाश भएमा देहाय बमोजिमको रकम प्रदान गरिनेछः– </div><ul class="list-item" style="list-style-type: none;"><li>(क) एक वर्षभन्दा कम अवधिको रकम कट्टी गरिएको भएमा दश हजार रुपैयाँ,</li><li>(ख) एक वर्षदेखि पाँच वर्षसम्म रकम कट्टी गरिएको भएमा पच्चीस हजार रुपैयाँ,</li><li>(ग) पाँच वर्षदेखि दश वर्षसम्म रकम कट्टी गरिएको भएमा पचास हजार रुपैयाँ,</li><li>(घ) दश वर्षदेखि पन्ध्र वर्षसम्म रकम कट्टी गरिएको भएमा पचहत्तर हजार रुपैयाँ,</li><li>(ङ) बीस वर्षसम्म रकम कट्टी गरिएको भएमा एक लाख रुपैयाँ ।</li></ul><div class="content-paragraph"> तर निजले जम्मा गरेको रकम र सोको व्याज, लाभांश रकम उल्लिखित रकमभन्दा बढी हुन आएमा सोही बराबरको रकम उक्त कोषबाट प्रदान गरिनेछ । </div><div class="content-paragraph"> (४) कुनै सैनिक व्यक्ति उपनियम (२) बमोजिम रकम जम्मा गर्न शुरु गरेको बीस वर्ष नपुगी अनिवार्य अवकाश भएको अवस्थामा बाहेक अन्य जुनसुकै किसिमबाट सेवाबाट अलग भएमा त्यस्तो सैनिक व्यक्तिलाई समर्पण मूल्य बराबरको रकम उपलब्ध गराइनेछ । </div><div class="content-paragraph"> (५) उपनियम (२) र (३) मा जुनसुकै कुरा लेखिएको भए तापनि सेवाबाट अवकाश हुने सैनिक व्यक्तिले सावधिक जीवन बीमा वापत जम्मा गरेको रकम बीस वर्ष वा सो भन्दा कम अवधिमा परिपक्व हुने गरी निरन्तरता दिन सक्नेछ । </div><div class="content-paragraph"> तर सो वापत नेपाल सरकारले कुनै रकम व्यहोर्ने छैन । </div><div class="content-paragraph"> (६) बेतलवी अध्ययन विदा लिएको अवस्थामा त्यस्ता सैनिक व्यक्तिले बीमा वापतको रकम जम्मा गरेमा मात्र त्यस्ता सैनिक व्यक्तिको लागि नेपाल सरकारले सो अवधिको रकम थप गरी कोषमा जम्मा गरिदिनेछ । </div><div class="content-paragraph"> (७) भविष्यमा सरकारी सेवाका निमित्त अयोग्य ठहरिने गरी सेवाबाट बर्खास्त भएको सैनिक व्यक्तिले उपनियम (२) बमोजिम नेपाल सरकारबाट थप भएको रकम बाहेक निजको कोषमा जम्मा भएको अन्य रकम व्याज सहित पाउनेछ । </div><div class="content-paragraph"> (८) यस नियम बमोजिम बीमाङ्क रकम प्रदान गर्दा सम्बन्धित सैनिक व्यक्तिको नाममा जम्मा भएको रकम भन्दा बढी रकम प्रदान गर्नु पर्ने भएमा बढी हुने रकम नेपाल सरकारले उपनियम (१) बमोजिमको कम्पनी वा संस्थामा जम्मा गरी दिनेछ । </div><div class="content-paragraph"> (९) उपनियम (१) बमोजिम तोकिएको कम्पनी वा संस्थाले बीमा कोषमा जम्मा भएको प्रत्येक सैनिक व्यक्तिको छुट्टाछुट्टै हिसाव देखिने गरी अभिलेख अद्यावधिक गरी प्रत्येक वर्षको विवरण सम्बन्धित सैनिक व्यक्तिलाई उपलब्ध गराउनु पर्नेछ । </div><div class="content-paragraph"> (१०) सावधिक जीवन बीमा कोष सञ्चालन र व्यवस्थापनका लागि नेपाल सरकारले आवश्यक निर्देशिका जारी गरी लागू गर्न सक्नेछ । </div><div class="document-subtitle bold"> परिच्छेद-८ </div><div class="document-subtitle"> पोशाक तथा अन्य सामान र राशन सुविधा सम्बन्धी व्यवस्था </div><div class="heading-level-2"> ९४. पोशाक तथा अन्य सामानः (१) सैनिक व्यक्तिको पोशाकको रङ, किसिम, गुणस्तर र अन्य विवरण प्रधान सेनापतिको सिफारिसमा नेपाल सरकारले स्वीकृत गरे बमोजिम हुनेछ । </div><div class="content-paragraph"> (२) सैनिक व्यक्तिलाई दर्जा अनुसार अनुसूची- १३ मा उल्लेख भए बमोजिमको पोशाक र अन्य सामानहरु निशुल्क उपलब्ध गराइनेछ । </div><div class="content-paragraph"> (३) सैनिक व्यक्तिलाई तयारी पोशाक वितरण गर्न नसकेको अवस्थामा स्थानीय दररेट बमोजिम सिलाई खर्चको रकम सहितको कपडा उपलब्ध गराइनेछ । </div><div class="content-paragraph"> (४) सैनिक व्यक्तिलाई वितरण गरिएको पोशाक तथा अन्य सामान निश्चित अवधि पुगी वा सरकारी काम विशेषले फाटी टुटी गएमा उपनियम (५) बमोजिम गठन हुने क्षतिपूर्ति समितिले ठहर्याए बमोजिम सट्टाभर्ना दिइनेछ । </div><div class="content-paragraph"> (५) उपनियम (४) को प्रयोजनका लागि जङ्गी अड्डाले क्षतिपूर्ति समिति गठन गरी सो समितिको काम, कर्तव्य र अधिकार समेत तोक्न सक्नेछ । </div><div class="heading-level-2"> ९५. राशन सुविधाः नेपाली सेनामा कार्यरत सबै सैनिक व्यक्तिलाई नेपाल सरकारले तोकिदिए बमोजिमको राशन सुविधा दिइनेछ । </div><div class="content-paragraph"> तर अध्ययन बिदा लिई बसेका सैनिक व्यक्तिलाई राशन सुविधा दिइने छैन । </div><div class="document-subtitle bold"> परिच्छेद-९ </div><div class="document-subtitle"> विविध </div><div class="heading-level-2"> ९६. सैनिक प्रहरीको योग्यता र पदपूर्तिः (१) यस नियमावलीमा अन्यत्र जुनसुकै कुरा लेखिएको भए तापनि सैनिक प्रहरीको योग्यता देहाय बमोजिम हुनु पर्नेछः- </div><ul class="list-item" style="list-style-type: none;"><li>(क) सिपाहीदेखि सुवेदारसम्मको लागि प्रवेशिका परीक्षा वा सो सरह उत्तीर्ण भएको वा आर्मी फष्ट क्लास पास गरेको,</li><li>(ख) पुरुषको हकमा कम्तीमा पाँच फिट छ इन्च र महिलाको हकमा कम्तीमा पाँच फिट दुई ईन्च उचाई भएको,</li><li>(ग) कुनै पनि अनुशासन सम्बन्धी अभियोग नलागेको ।</li></ul><div class="content-paragraph"> (२) उपनियम (१) बमोजिमको योग्यता पूरा भएको सैनिक व्यक्तिलाई अन्य युनिटबाट सरुवा गरी सैनिक प्रहरीमा पदपूर्ति गरिनेछ । </div><div class="heading-level-2"> ९७. सेवा परिवर्तन सम्बन्धी व्यवस्थाः (१) सैनिक ब्यक्तिको सेवा, समूह वा उपसमूह परिवर्तन हुन सक्नेछ । </div><div class="content-paragraph"> (२) उपनियम (१) बमोजिम सेवा परिवर्तन गर्दा सेवा परिवर्तन गर्न खोजिएको सेवा, समूह वा उपसमूहसँग सम्बन्धित सैनिक नियमावलीमा उल्लेख गरिए बमोजिमको योग्यता पुगेको र त्यस्ता सैनिक ब्यक्तिको दक्षता र अनुभव सेवा परिवर्तन गर्न खोजिएको सेवा, समूह वा उपसमूहलाई अत्यावश्यक भएको हुनु पर्नेछ । </div><div class="content-paragraph"> (३) यस नियम बमोजिमको सेवा परिवर्तन उप सेनानी वा सोभन्दा मुनिका दर्जाहरुमा मात्र गरिनेछ र सेवा अवधिभरमा एकपटक मात्र हुनेछ । </div><div class="content-paragraph"> (४) यस नियम बमोजिम सेवा परिवर्तन गर्दा मन्त्रालयको स्वीकृतीमा पदपूर्ति समितिले परीक्षा लिई उक्त समितिको सिफारिस अनुसार हुनेछ । </div><div class="content-paragraph"><span class="bold">स्पष्टीकरणः</span> उपनियम (१) मा उल्लेखित सेवा, समूह वा उपसमूह भन्नाले सैनिक ऐन, २०६३ अन्तर्गत बनेका यस नियमावली बाहेकका अन्य नियमावली अन्तगत कायम भएका सेवा, समूह वा उपसमूह सम्झनु पर्छ । </div><div class="heading-level-2"> ९८. बरबुझारथ गर्नु पर्नेः (१) कुनै पनि सैनिक व्यक्ति, काज, सरुवा वा अन्य कुनै कारणले सो स्थानमा नरहेमा आफ्नो बुझाउनु पर्ने नगद, जिन्सी, हातहतियार तथा कागजात प्रधान सेनापतिको हकमा एक महिना भित्र र अन्य सैनिक व्यक्तिको हकमा पन्ध्र दिनभित्र सम्बन्धित सैनिक व्यक्तिलाई बुझाई दिनु पर्नेछ र बुझ्नु पर्नेले पनि सोही म्यादभित्र बुझी लिनु पर्नेछ । </div><div class="content-paragraph"> (२) उपनियम (१) बमोजिमको म्यादभित्र कुनै विशेष कारण परी बरबुझारथ गर्न नभ्याएमा थप एक्काईस दिनमा नबढ्ने गरी प्रधान सेनापतिको हकमा मन्त्रालयले र अन्य सैनिक व्यक्तिको हकमा सम्बन्धित कार्यालय प्रमुखले समय थप गर्न सक्नेछ । यसरी म्याद थप गर्दा पनि बरबुझारथ नभएमा निजको निवृत्तभरण पट्टा समेत रोक्का गर्न सकिनेछ । </div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul><div class="heading-level-2"> ९९. विभागीय प्रमुखहरुको समिति (प्रिन्सिपल स्टाफ अफिसर्स कमिटी) गठन गर्न सक्नेः प्रधान सेनापतिलाई नेपाली सेनाको प्रशासकीय तथा व्यवस्थापकीय कार्यमा सहयोग पुर्याउन प्रिन्सिपल स्टाफ अफिसर्स रहेको एक समिति रहनेछ । </div><div class="heading-level-2"> १००. उजुरीको सुनुवाई गर्ने तरिकाः (१) कुनै सैनिक व्यक्तिलाई कुनै विषयमा मर्का परेको कारण देखाई ऐनको दफा २७ बमोजिम उजुरी दिंदा उजुरीकर्ताले आफूलाई परेको मर्काको संक्षिप्त व्यहोरा र मर्का निवारणको उपाय खुलाई प्रमाण सहित लिखित रुपमा उजुरी दिनु पर्नेछ । </div><div class="content-paragraph"> (२) उपनियम (१) बमोजिम उजुरी प्राप्त भएपछि उजुरी सुन्ने अधिकृतले उजुरीकर्ताले जसका विरुद्ध उजुर दिएको हो सो व्यक्तिलाई उजुरीको सम्बन्धमा पन्ध्र दिनको म्याद दिई आफ्नो भनाई पेश गर्न सूचना पठाउन सक्नेछ । </div><div class="content-paragraph"> (३) उपनियम (२) बमोजिम प्राप्त सूचनाको म्यादभित्र सम्बन्धित व्यक्तिले आफ्नो भनाइ पेश गर्नु पर्नेछ । </div><div class="content-paragraph"> (४) उजुरी सुन्ने अधिकृतले उजुरीको सुनुवाइ गर्दा आवश्यक देखेको थप प्रमाणहरु बुझ्न सक्नेछ । </div><div class="content-paragraph"> (५) उजुरी सुन्ने अधिकृतले उजुरीको सुनुवाइ गर्ने सिलसिलामा आवश्यकतानुसार जाँचबुझ टोली खटाई जाँचबुझ गराउन सक्नेछ । </div><div class="content-paragraph"> (६) सम्बन्धित व्यक्तिले उपनियम (३) बमोजिम आफ्नो भनाइ पेश गरेकोमा पेश गरेको मितिले वा भनाई पेश नगरेकोमा पेश गर्ने म्याद समाप्त भएको मितिले तीस दिनभित्र उजुरी सुन्ने अधिकृतले त्यस्तो उजुरीको सम्बन्धमा निर्णय गर्नु पर्नेछ । </div><div class="heading-level-2"> १०१. निर्देशन दिनसक्नेः आर्थिक तथा भौतिक प्रशासन सम्बन्धी कार्य, बन्दोबस्ती सामानको परिपूरण गर्ने कार्य लगायतका नेपाली सेना भित्र गर्नुपर्ने र गरिने व्यवस्थापन सम्बन्धी कार्यलाई व्यवस्थित बनाउन मन्त्रालयले नेपाली सेनालाई निर्देशन दिन सक्नेछ । मन्त्रालयले निर्देशन दिनु पूर्व आवश्यकताअनुसार नेपाली सेनाका विभिन्न युनिटको निरीक्षण तथा अनुगमन गर्न तथा सम्बन्धित कागजात माग गर्न सक्नेछ । यस्तो निरीक्षण तथा अनुगमन सम्बन्धी कार्य नेपाली सेनासँगको समन्वयमा गरिनेछ । </div><div class="heading-level-2"><span class="bold">●</span>१०२. निर्णय वा आदेश प्रकाशन गर्न सक्नेः नेपाली सेनाले सैनिक व्यक्तिहरुको नियुक्ति, सरुवा, बढुवा, सजाय, पि.एस.ओज. बैठकको निर्णयबाट पारित भएका संगठनाट्टमक नीति, कार्यविधि, प्रधान सेनापतिको निर्देशन लगायत अन्य आवश्यक जानकारी गराउनु पर्ने विषयसँग सम्बन्धित आधिकारिक सूचनाको लागि सैनिक आदेश प्रकाशन गर्नेछ । </div><div class="heading-level-2"> १०३. वैयक्तिक विवरण फाराम भर्नु पर्नेः (१) पहिलो पटक नियुक्ति भएका प्रत्येक सैनिक व्यक्तिले निर्धारित ढाँचामा चारप्रति वैयक्तिक विवरण फाराम भर्नु पर्नेछ । </div><div class="content-paragraph"> (२) देहायको सैनिक व्यक्तिको वैयक्तिक विवरणको अभिलेख देहाय बमोजिमको कार्यालयले राख्नेछः- </div><ul class="list-item" style="list-style-type: none;"><li>(क) सबै तहका सैनिक व्यक्तिको वैयक्तिक विवरण सैनिक अभिलेखालय,</li><li>(ख) अधिकृतस्तरको सैनिक व्यक्तिको हकमा सैनिक अभिलेखालयको अतिरिक्त सैनिक सचिव विभाग, र</li><li>(ग) पदिकस्तर र सोभन्दा मुनिका सैनिक व्यक्तिको हकमा सैनिक अभिलेखालयको अतिरिक्त कार्यरथी विभाग (संगठन र सञ्चालन) ।</li></ul><div class="content-paragraph"> (३) सैनिक व्यक्तिको सरुवा, बढुवा, कारबाही लगायतका सबै विवरणहरु वैयक्तिक विवरणमा जनाई अद्यावधिक गरी राख्खु पर्ने दायित्व उपनियम (२) बमोजिम अभिलेख राख्ने कार्यालयको हुनेछ । </div><div class="content-paragraph"> (४) प्रमुख सेनानी वा सो भन्दा माथिका सैनिक व्यक्तिको वैयक्तिक विवरण एक प्रति नेपाली सेनाले मन्त्रालयमा पठाउनु पर्नेछ । </div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul><div class="heading-level-2"> १०४. सम्पत्ति विवरण पेश गर्नेः (१) सैनिक व्यक्तिले भर्ना भएको मितिले साठी दिनभित्र र त्यसपछि हरेक आर्थिक वर्ष समाप्त भएको मितिले साठी दिनभित्र आफ्नो वा आफ्नो परिवारको नाममा रहेको सबै प्रकारका चल अचल सम्पत्तिको स्रोत वा निस्सा सहितको अद्यावधिक विवरण कार्यरथी विभाग समक्ष पेश गर्नु पर्नेछ । सैनिक अधिकृतले यस्तो विवरण पेश गर्दा दुई प्रति भरी पेश गर्नुपर्नेछ । </div><div class="content-paragraph"> (२) उपनियम (१) बमोजिमको म्यादभित्र सम्पत्तिको विवरण पेश गर्न नसक्ने सैनिक व्यक्तिले त्यस्तो विवरण पेश गर्न नसक्नाको कारण सहित उल्लेख गरी म्याद थपको लागि अनुरोध गरेमा सम्बन्धित निकाय वा अधिकारीले बढीमा तीस दिनसम्मको म्याद थप दिन सक्नेछ । </div><div class="content-paragraph"> (३) उपनियम (२) बमोजिम थप गरेको म्यादभित्र पनि सम्पत्तिको विवरण पेश नगर्ने सैनिक व्यक्तिलाई पाँच हजार रुपैयाँ जरिवाना गरी निज र निजको परिवारको नाममा गैरकानूनी सम्पत्ति रहेको अनुमान गरी सम्बन्धित निकाय वा अधिकारीले अनुसन्धान गर्न सक्नेछ । </div><div class="content-paragraph"> (४) यस नियम बमोजिम पेश हुन आएको सम्पत्ति विवरण गोप्य राखिनेछ । </div><div class="content-paragraph"> तर अनुसन्धान र तहकिकातको सिलसिलामा सम्पत्ति विवरण माग हुन आएमा त्यस्तो विवरण सम्बन्धित अधिकारीलाई उपलब्ध गराउन सकिनेछ । </div><div class="content-paragraph"> (५) सम्पत्ति विवरणको अभिलेख कार्यरथी विभागले राख्नेछ । </div><div class="content-paragraph"> (६) यस दफा बमोजिम सम्पत्ति विवरण पेश नगर्ने सैनिक व्यक्तिको विवरण तीस दिन भित्र कार्यरथी विभागले मन्त्रालयमा पठाउनु पर्नेछ र यसरी प्राप्त हुन आउने विवरण मन्त्रालयले ऐनको दफा ६२ बमोजिमको समितिमा पठाउनु पर्नेछ । </div><div class="heading-level-2"><span class="bold">*</span>१०४क. दान, उपहार, चन्दा आदि लिन नहुनेः (१) सरकारी काममा कुनै पिन प्रकारको असर पर्न सक्ने गरी कुनै पनि सैनिक व्यक्ति र निजको परिवारको सदस्य समेतले नेपाल सरकारको पूर्व स्वीकृतिबिना स्वदेशी वा विदेशी कसैबाट कुनै प्रकारको दान दातव्य, कोसेली वा उपहार स्वीकार गर्न वा चन्दा माग वा सरकारी कामसँग सम्बन्धित व्यक्तिसँग सापटी लनु हुँदैन । </div><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li></ul><div class="content-paragraph"> (२) सैनिक व्यक्तिलाई कुनै विदेशी सरकार वा विदेशी सरकारको कुनै प्रतिनिधिबाट कुनै उपहार प्राप्त हुन आएमा निजले नेपाल सरकारलाई सो कुराको सूचना दिई निकासा भए बमोजिम गर्नुपर्छ । </div><div class="heading-level-2"><span class="bold">*</span>१०४ख. आचरण सम्बन्धी व्यवस्था लागू गर्नेः नेपाली सेनाको व्यवस्थापन गर्नको लागि सेनासँग सम्बन्धित विशिष्ट प्रकारका मापदण्ड, सुरक्षासँग सम्बन्धित नीति, आचरण तथा अनुशासनसँग सम्बन्धित कार्यविधि नेपाली सेनाले पि.एस.ओज. बाट निर्णय गरी लागू गर्नेछ । त्यस्तो कार्यविधिमा उल्लेखित आचरण तथा अनुशासनको अवज्ञा गरेमा वा सोको विपरीत कार्य गरेमा निजले प्राप्त गरिरहेको सुविधा घटाउन वा वञ्चित गर्न सक्नेछ । </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि "आचरण तथा अनुशासन" भन्नाले सरकारको विरुद्ध अनुचित भ्रम सृजना गर्ने, सरकारी सूचना चुहावट गर्ने, विदेशीसँग अनुचित एवं अवाञ्छित सम्पर्क कायम गर्ने, सचेत गराउँदा पनि अटेर गर्ने, आर्थिक अनुशासन, भू.पू. सैनिकको आचरण, सूचना तथा सामाग्रीको सुरक्षा, सामाजिक सञ्जालको प्रयोग, पदीय मर्यादा, दान उपहार लिनमा प्रतिबन्ध, कार्यसम्पादन सम्झौता (कमाण्ड प्रतिबद्धता), ह्याण्डओभर नोट तथा कार्यसम्पन्न प्रतिवेदन (इण्ड अफ असाइनमेन्ट) को व्यवस्था र आचरण तथा अनुशासन सम्बन्धी आवश्यक अन्य विषयहरु भनी सम्झनु पर्छ । </div><div class="heading-level-2"> १०५. नीतिगत व्यवस्थाः नेपाली सेनामा सरुवा, बढुवा, योग्यता तथा अनुभवको निर्धारण, आर्थिक दायित्व बृद्धिका विषय, वृत्ति विकास, सेनाको व्यवस्थापनका अन्य नीतिगत व्यवस्था लगायतका विषयमा नीतिगत रुपमा नयाँ व्यवस्था गर्नुपरेमा वा साविक नीतिमा परिवर्तन गर्नुपरेमा मन्त्रालयको स्वीकृति वा मन्त्रालयबाट निर्णय भए बमोजिम गर्नु पर्नेछ । </div><div class="heading-level-2"> १०६. अभिलेख राख्नेः (१) कुनै सैनिक व्यक्ति भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त भएमा सैनिक व्यक्तिहरुको सम्बन्धमा बर्खास्त गरिएको अभिलेख राखे जिम्मेवारी प्राप्त विभागले त्यस्ता व्यक्तिहरुको तीनपुस्ते खुलेको हुलिया समेतको सूचना जंगी अड्डाको सम्बन्धित विभाग तथा आवश्यकता अनुसार प्रहरीलाई समेत दिनु पर्नेछ । </div><ul class="list-bullet" style="list-style-type: disc;"><li><span class="bold">*</span>दोस्रो संशोधनद्वारा थप ।</li></ul><div class="content-paragraph"> (२) भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गरिएका सैनिक व्यक्ति सैनिक सेवा वा पदमा पुनः नियुक्ति भएमा निजले त्यसरी पुनः नियुक्ति भई पाएको तलब भत्ता लगायतका अन्य रकम निजबाट फिर्ता गराई निजलाई तुरुन्त सेवाबाट बर्खास्त गरिनेछ । </div><div class="heading-level-2"> १०७. मेडिकल बोर्डः कुनै सैनिक व्यक्ति विरामी भएको वा अशक्त भएको विषयमा जाँचबुझ गरी आवश्यक सिफारिस गर्न देहाय बमोजिमको मेडिकल बोर्ड गठन हुनेछः- </div><table class="main-table"><tbody><tr><td>(क) सैनिक स्वास्थ्य महानिर्देशक</td><td>- अध्यक्ष</td></tr><tr><td>(ख) प्रधान सेनापतिले तोकेको सैनिक अस्पतालका दुईजना चिकित्सक</td><td>- सदस्य</td></tr></tbody></table><div class="heading-level-2"> १०८. व्यक्तिगत विवरणः (१) प्रमुख सेनानी वा सो भन्दा माथिका सैनिक व्यक्तिको बढुवाको सिफारिस गर्दा र महा सेनानी वा सोभन्दा माथिका सैनिक व्यक्तिको म्याद थप गर्दा अनुसूची- ५, अनुसूची-७ र अनुसूची-१४ तथा सरुवाको सिफारिस गर्दा अनुसूची-५ र अनुसूची-१४ बमोजिमको विवरण फाराम भरी मन्त्रालयमा पठाउनु पर्नेछ । </div><div class="content-paragraph"> (२) उपनियम (१) बमोजिम एक पटक व्यक्तिगत विवरण पठाई सकेका सैनिक व्यक्तिको थप भएको व्यक्तिगत विवरण मात्र पठाउनु पर्नेछ । </div><div class="heading-level-2"> १०९. निर्देशिका र कार्यविधि बनाउन सक्नेः (१) मन्त्रालयले नेपाली सेनासँग परामर्श गरी सैनिक प्रहरी र महिला सैनिकको काम, कर्तव्य र अधिकारलाई व्यवस्थित गर्न सैनिक प्रहरी निर्देशिका र महिला सेवा निर्देशिका बनाई लागू गर्न सक्नेछ । </div><ul class="list-bullet" style="list-style-type: disc;"><li>दोस्रो संशोधनद्वारा संशोधित ।</li></ul></body></html>