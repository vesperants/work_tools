<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720091097_9.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Specific adjustments for document layout */ .page-break { page-break-before: always; } .section-number { display: inline-block; width: 30px; /* Adjust as needed for alignment */ vertical-align: top; margin-right: 5px; font-weight: bold; } .section-content { display: inline-block; width: calc(100% - 40px); /* Adjust based on section-number width */ vertical-align: top; } .sub-list-item { margin-left: 20px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">नेपाल परराष्ट्र सेवा सम्बन्धी नियमहरु, २०६८</div></div><div class="text-right"><div class="document-subtitle">नेपाल राजपत्रमा प्रकाशित मिति</div><div class="content-paragraph">२०६९।३।११</div></div><div class="content-paragraph"> निजामती सेवा ऐन, २०४९ को दफा ७५ ले दिएको अधिकार प्रयोग गरी नेपाल<br>सरकारले देहायका नियमहरु बनाएको छ । </div><div class="content-paragraph"><span class="section-number">१.</span><span class="section-content"><span class="bold">संक्षिप्त नाम र प्रारम्भः</span> (१) यी नियमहरुको नाम “नेपाल परराष्ट्र सम्बन्धी नियमहरु,<br>२०६८” रहेको छ ।</span></div><div class="content-paragraph"><span class="section-number">&nbsp;</span><span class="section-content">(२) यी नियमहरु तुरुन्त प्रारम्भ हुनेछन् ।</span></div><div class="content-paragraph"><span class="section-number">२.</span><span class="section-content"><span class="bold">परिभाषाः</span> विषय वा प्रसङ्गले अर्को अर्थ नलागेमा यी नियमहरुमा, -</span></div><div class="content-paragraph"><span class="section-number">&nbsp;</span><span class="section-content sub-list-item">(क) “ऐन” भन्नाले निजामती सेवा ऐन, २०४९ सम्झनु पर्छ ।</span></div><div class="content-paragraph"><span class="section-number">&nbsp;</span><span class="section-content sub-list-item">(ख) “नियोग” भन्नाले विदेशस्थित नेपाली राजदूतावास, स्थायी नियोग, नेपाली<br>महावाणिज्य दूतावास वा नेपाली वाणिज्यदूतावास सम्झनु पर्छ र सो<br>शब्दले नेपाल सरकारले समय समयमा विदेशमा प्रतिनिधित्व गर्न<br>खडा गरेको अन्य कुनै निकाय समेतलाई जनाउँछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(ग) “नियोग प्रमुख” भन्नाले अनुसूची – १ मा उल्लिखित अधिकारी सम्झनु<br>पर्छ ।</span></div><div class="content-paragraph"><span class="section-number">&nbsp;</span><span class="section-content sub-list-item">(घ) “मन्त्रालय” भन्नाले परराष्ट्र मन्त्रालय सम्झनु पर्छ ।</span></div><div class="content-paragraph"><span class="section-number">&nbsp;</span><span class="section-content sub-list-item">(ङ) “सेवा” भन्नाले नियम ३ बमोजिमको सेवा सम्झनु पर्छ ।</span></div><div class="content-paragraph"><span class="section-number">३.</span><span class="section-content"><span class="bold">सेवाको गठन:</span> ऐनको दफा ३ बमोजिम नेपाल परराष्ट्र सेवा गठन गरिएको छ ।</span></div><div class="content-paragraph"><span class="section-number">४.</span><span class="section-content"><span class="bold">सेवामा रहने श्रेणी र पदः</span> (१) सेवामा देहाय बमोजिमका श्रेणीहरु रहनेछन्:-</span></div><div class="content-paragraph" style="display: flex; justify-content: space-between; margin-left: 35px; width: calc(100% - 35px);"><div style="flex: 1;"> राजपत्रांकित <div class="sub-list-item">(क) प्रथम श्रेणी</div><div class="sub-list-item">(ख) द्वितीय श्रेणी</div><div class="sub-list-item">(ग) तृतीय श्रेणी</div></div><div style="flex: 1; text-align: right;"> राजपत्रअनंकित <div class="sub-list-item" style="text-align: right;">(क) प्रथम श्रेणी</div><div class="sub-list-item" style="text-align: right;">(ख) द्वितीय श्रेणी</div></div></div><div class="content-paragraph"><span class="section-number">&nbsp;</span><span class="section-content">(२) सेवामा अनुसूची – २ बमोजिमका पदहरु रहनेछन्</span></div><div class="content-paragraph"><span class="section-number">&nbsp;</span><span class="section-content">(३) विदेशी मुलुक तथा कूटनीतिक नियोगहरुस“ग पत्राचार गर्न वा<br>मन्त्रालयले तोके बमोजिमको अन्य कामका कामका लागि लागि सेवाका सेवाका पदलाई पदलाई अनुसूची–३<br>बमोजिम नामकरण गर्न सकिनेछ ।</span></div><div class="page-break"></div><div class="content-paragraph"><span class="section-number">५.</span><span class="section-content"><span class="bold">पदपूर्ति सम्बन्धी व्यवस्थाः</span> सेवाको रिक्त पद ऐनको दफा ७ बमोजिम पूर्ति गरिनेछ ।</span></div><div class="content-paragraph"><span class="section-number">६.</span><span class="section-content"><span class="bold">नियुक्तिको लागि योग्यताः</span> सेवाको विभिन्न श्रेणीका पदमा खुल्ला प्रतियोगिताद्वारा पूर्ति गर्दा<br>ऐनको दफा १० बमोजिम अयोग्य नभएका र अनुसूची-४ बमोजिम शैक्षिक योग्यता पुगेका<br>व्यक्तिहरु उमेद्वार हुन सक्नेछन् ।</span></div><div class="content-paragraph"><span class="section-number">७.</span><span class="section-content"><span class="bold">सरुवा सम्बन्धी व्यवस्था:</span> (१) सेवाका कर्मचारीलाई सेवाभित्रको पदमा मात्र सरुवा<br>गरिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) उपनियम (१) बमोजिम सरुवा गर्दा जेष्ठता, कार्यक्षमता र अनुभवको आधारमा<br>गरिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(३) अवधि तोकी सरुवा गरिएकोमा बाहेक नियोगमा कार्यरत कर्मचारीलाई<br>सामान्यतया चार वर्षको सेवा अवधि पूरा भए पछि सरुवा गरिनेछ ।</span></div><div class="content-paragraph"><span class="section-number">८.</span><span class="section-content"><span class="bold">काज सम्बन्धी व्यवस्थाः</span> (१) मन्त्रालयले सेवाका कर्मचारी तथा मन्त्रालयमा कार्यरत अन्य<br>सेवाका कर्मचारीलाई नियोगमा काजमा खटाउन सक्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) नियोग प्रमुखले नियोगमा कार्यरत कर्मचारीलाई आफ्नो कार्यक्षेत्रभित्र काजमा<br>खटाउन सक्नेछ ।</span></div><div class="page-break"></div><div class="content-paragraph"><span class="section-number">&nbsp;</span><span class="section-content sub-list-item">(३) नियोगमा सरुवा भएका कर्मचारीलाई बरबुझारथ तथा ब्रिफिङको लागि निज<br>त्यस्तो नियोगमा हाजिर हुन जानु भन्दा बढीमा सात दिन अगावै काजमा खटाउन<br>सकिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(४) मन्त्रालयले नियोगको प्रमुख तथा राजपत्रांकित कर्मचारीलाई आवश्यक<br>परामर्शका लागि मन्त्रालयमा काजमा बोलाउन सक्नेछ ।</span></div><div class="content-paragraph"><span class="section-number">९.</span><span class="section-content"><span class="bold">पूल दरबन्दी रहनेः</span> (१) सेवामा कार्यरत राजपत्रांकित प्रथम श्रेणीको कर्मचारी नियोग<br>प्रमुखमा नियुक्त भएमा त्यस्ता कर्मचारीको पदाधिकार कायम राख्ने प्रयोजनका लागि मात्र<br>मन्त्रालयमा पूल दरवन्दी सृजना हुनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) उपनियम (१) बमोजिम सेवाको राजपत्रांकित प्रथम श्रेणीको कर्मचारी नियोग<br>प्रमुखमा नियुक्त भएपछि रिक्त हुने स्वीकृत दरबन्दीको पदमा प्रचलित कानून बमोजिम<br>पदपूर्ति गरिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(३) उपनियम (१) बमोजिम नियोग प्रमुखमा नियुक्त भएको सेवाको राजपत्रांकित<br>प्रथम श्रेणीको कर्मचारी कार्यावधि पूरा गरी वा अन्य कुनै कारणले मन्त्रालयमा हाजिर हुन<br>आएमा निजलाई मन्त्रालयको स्वीकृत दरवन्दीको पद रिक्त भए तत्कालै त्यस्तो पदमा<br>पदस्थापन गरिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(४) उपनियम (३) बमोजिम पदस्थापन गर्दा कर्मचारी हाजिर हुन आएको क्रमानुसार<br>पदस्थापन गरिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(५) मन्त्रालयमा हाजिर हुन आएका तर पूल दरबन्दीमा रहेका उपनियम (३)<br>बमोजिमको कर्मचारीलाई स्वीकृत दरबन्दीमा मिलान नगरेसम्म स्वीकृत दरबन्दीको पदलाई<br>रिक्त मानी पदपूर्ति गरिने छैन ।</span></div><div class="content-paragraph"><span class="section-number">&nbsp;</span><span class="section-content sub-list-item">(६) उपनियम (३) बमोजिम पूल दरवन्दीमा रहेको कर्मचारीलाई मन्त्रालयले<br>जिम्मेवारी तोकी काममा लगाउनु पर्नेछ ।</span></div><div class="content-paragraph"><span class="section-number">१०.</span><span class="section-content"><span class="bold">अध्ययन तथा तालीम सम्बन्धी व्यवस्थाः</span> (१) सेवामा कार्यरत कर्मचारीहरुलाई आवश्यकता<br>अनुसार नेपाल सरकारले तोके बमोजिमका आधारभूत तथा अन्य तालीम दिनु पर्नेछ ।</span></div><div class="page-break"></div><div class="content-paragraph"><span class="section-number">&nbsp;</span><span class="section-content sub-list-item">(२) नेपाल सरकारले सेवाका राजपत्रांकित कर्मचारीलाई स्वदेश वा विदेशमा<br>कूटनीति, अन्तर्राष्ट्रिय सम्बन्ध, द्विपक्षीय तथा वहुपक्षीय वार्ता र सम्झौता, मसौदा सम्बन्धी सीप,<br>अन्तर्राष्ट्रिय कानून, आर्थिक कूटनीति, अन्तर्राष्ट्रिय व्यापार, अन्तर्राष्ट्रिय अध्ययन, अन्तर्राष्ट्रिय<br>सुरक्षा रणनीति, जलवायु परिवर्तन तथा अन्तर्राष्ट्रिय भाषा लगायत सेवासंग सम्बन्धित विषयको<br>अध्ययन तथा तालीमको उपयुक्त व्यवस्था गर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(३) नेपाल सरकारले सेवाका राजपत्रअनंकित कर्मचारीलाई स्वदेश वा विदेशमा<br>अन्तर्राष्ट्रिय सम्बन्धका विभिन्न विषय, कार्यालय सञ्चालन, शिष्टाचार, कूटनीतिक प्रचलन तथा<br>अन्तर्राष्ट्रिय भाषा सम्बन्धी अध्ययन तथा तालीमको उपयुक्त व्यवस्था गर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(४) सेवामा कार्यरत कर्मचारीले स्वदेश वा विदेशमा गरेको अध्ययन तथा तालीमको<br>विवरण मन्त्रालयले अद्यावधिक गरी राख्नेछ ।</span></div><div class="content-paragraph"><span class="section-number">११.</span><span class="section-content"><span class="bold">कूटनीतिक दर्जा प्रदान गरिनेः</span> (१) नियोगमा अनुसूची–५ बमोजिमका कूटनीतिक दर्जा<br>रहनेछन् ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) नियोगमा सरुवा वा काजमा खटिएका सेवाका कर्मचारीलाई अनुसूची-६ मा<br>उल्लेख भए बमोजिम कूटनीतिक दर्जा प्रदान गरिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(३) सेवा बाहेक अन्य सेवाका कर्मचारी तथा व्यक्तिलाई समेत मन्त्रालयले अनुसूची-<br>५ मा उल्लिखित कूटनीतिक दर्जा प्रदान गर्नेछ ।</span></div><div class="content-paragraph"><span class="section-number">१२.</span><span class="section-content"><span class="bold">नियोगमा काम गर्ने समयः</span> (१) नियोगमा काम गर्ने समय हप्तामा चालीस घण्टा हुनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) उपनियम (१) को अधीनमा रही कार्यालय समय नियोग रहेको देशको प्रचलन<br>र मौसम अनुसार मन्त्रालयको स्वीकृति लिई नियोग प्रमुखले तोके बमोजिम हुनेछ ।</span></div><div class="content-paragraph"><span class="section-number">१३.</span><span class="section-content"><span class="bold">नियोगमा दिइने विदा सम्बन्धी व्यवस्थाः</span> (१) नियोगमा दिइने सप्ताहान्त विदा नियोग रहेको<br>देशको प्रचलन अनुसार मन्त्रालयलाई जानकारी गराई नियोग प्रमुखले तोके बमोजिम<br>हुनेछ ।</span></div><div class="page-break"></div><div class="content-paragraph"><span class="section-number">&nbsp;</span><span class="section-content sub-list-item">(२) नियोगमा दिइने सार्वजनिक विदा नेपालमा दिइने सार्वजनिक विदा र सम्बन्धित<br>नियोग रहेको देश तथा अन्तर्राष्ट्रिय प्रचलन अनुसार सार्वजनिक विदा दिइने दिनका आधारमा<br>मन्त्रालयको स्वीकृति लिई नियोग प्रमुखले तोके बमोजिम हुनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">तर त्यसरी विदा दिँदा नेपाल सरकारले प्रत्येक वर्ष तोकेको सार्वजनिक विदाको<br>जम्मा सख्या भन्दा बढी हुने गरी दिइने छैन ।</span></div><div class="content-paragraph"><span class="section-number">&nbsp;</span><span class="section-content sub-list-item">(३) उपनियम (२) बमोजिमको सार्वजनिक विदा लगातार चार दिनभन्दा बढी पर्न<br>गएमा नियोग प्रमुखले नियोगको कार्य प्रकृतिको आधारमा केही समय कार्यालय खुला राख्ने<br>व्यवस्था मिलाउनु पर्नेछ ।</span></div><div class="content-paragraph"><span class="section-number">१४.</span><span class="section-content"><span class="bold">विदा दिने अधिकारीः</span> नियोग प्रमुख तथा नियोगका कर्मचारीको विदा देहायको अधिकारीले<br>स्वीकृत गर्न सक्नेछः-</span></div><div class="content-paragraph"><span class="section-number">&nbsp;</span><span class="section-content sub-list-item">(क) नियोग प्रमुखको भैपरी आउने र पर्व विदा नियोग प्रमुख आफैंले,</span></div><div class="content-paragraph"><span class="section-number">&nbsp;</span><span class="section-content sub-list-item">(ख) नियोग प्रमुखको भैपरी आउने र पर्व विदा वाहेक अन्य सबै विदा<br>मन्त्रालयको सचिवले,</span></div><div class="content-paragraph"><span class="section-number">&nbsp;</span><span class="section-content sub-list-item">(ग) नियोगमा कार्यरत कर्मचारीको अध्ययन विदा र असाधारण विदा<br>बाहेक अन्य सबै प्रकारका विदा नियोग प्रमुखले,</span></div><div class="content-paragraph"><span class="section-number">&nbsp;</span><span class="section-content sub-list-item">तर नेपाल आउन लिइने विदा मन्त्रालयको सचिवबाट स्वीकृत गराउनु पर्नेछ ।</span></div><div class="content-paragraph"><span class="section-number">१५.</span><span class="section-content"><span class="bold">नियोग छोड्दा स्वीकृति लिनु पर्नेः</span> (१) नियोग प्रमुखले नियोग रहेको मुलुक बाहिर जानु पर्दा<br>मन्त्रालयको पूर्व स्वीकृति लिनु पर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) नियोग प्रमुखले आवश्यक काम परी आफू खटिएको मुलुकको आन्तरिक<br>भ्रमणमा जानु पर्ने भएमा मन्त्रालयलाई लिखित जानकारी दिएर मात्र जानु पर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(३) नियोगमा कार्यरत कर्मचारीले नियोग रहेको शहर छाड्नु पर्दा नियोग प्रमुखको<br>स्वीकृति लिनु पर्नेछ ।</span></div><div class="page-break"></div><div class="content-paragraph"><span class="section-number">१६.</span><span class="section-content"><span class="bold">पूर्व स्वीकृति नलिई विदेशीसँग विवाह गर्न नहुनेः</span> नियोग प्रमुख र मन्त्रालय तथा नियोगमा<br>कार्यरत कर्मचारीले नेपाल सरकारको पूर्व स्वीकृति नलिई विदेशी नागरिकसंग विवाह गर्न<br>हुंदैन ।</span></div><div class="content-paragraph"><span class="section-number">१७.</span><span class="section-content"><span class="bold">कूटनीतिक आचार संहिता पालना गर्नु पर्नेः</span> (१) नियोग प्रमुख र मन्त्रालय तथा नियोगमा<br>कार्यरत कर्मचारीले परराष्ट्र मन्त्रालयले जारी गरेको कूटनीतिक आचार संहिता पालना गर्नु<br>पर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) नियोग प्रमुख तथा कर्मचारीले आफ्नो देश तथा आफू कार्यरत निकायको हित<br>प्रतिकूल हुने, नियोगको काम कारबाही सम्बन्धी गोप्यता भंग गर्ने वा अन्य कुनै प्रकारको<br>अवाञ्छित आचरण वा क्रियाकलाप गर्नु हु“दैन ।</span></div><div class="content-paragraph"><span class="section-number">१८.</span><span class="section-content"><span class="bold">पूर्व जानकारी राख्नु पर्नेः</span> नियोग प्रमुख तथा कर्मचारीले कुनै नियोगमा खटिई जानु पूर्व<br>सम्बन्धित देशको राजनैतिक, सामाजिक, आर्थिक, सा“स्कृतिक लगायतका विविध पक्षको<br>जानकारी राखु पर्नेछ ।</span></div><div class="content-paragraph"><span class="section-number">१९.</span><span class="section-content"><span class="bold">भत्ता तथा अन्य सुविधाः</span> (१) नियोग प्रमुख तथा नियोगमा कार्यरत कर्मचारीले नेपाल सरकार,<br>मन्त्रिपरिषद्ले तोके बमोजिमको भत्ता तथा अन्य सुविधा पाउनेछन् ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) उपनियम (१) बमोजिम प्रदान गरिने भत्ता तथा अन्य सुविधाको सिफारिस गर्न<br>देहाय बमोजिमको एक समिति रहनेछः-</span></div><div class="content-paragraph"><span class="section-number">&nbsp;</span><span class="section-content sub-list-item" style="display: flex; justify-content: space-between;">(क) मन्त्रालयको सचिव <span style="margin-left: auto;">– संयोजक</span></span></div><div class="content-paragraph"><span class="section-number">&nbsp;</span><span class="section-content sub-list-item" style="display: flex; justify-content: space-between;">(ख) प्रधानमन्त्री तथा मन्त्रिपरिषद्‌को कार्यालयको<br>सचिव वा निजले तोकेको प्रतिनिधि <span style="margin-left: auto;">– सदस्य</span></span></div><div class="content-paragraph"><span class="section-number">&nbsp;</span><span class="section-content sub-list-item" style="display: flex; justify-content: space-between;">(ग) अर्थ मन्त्रालयको सचिव वा निजले तोकेको प्रतिनिधि <span style="margin-left: auto;">– सदस्य</span></span></div><div class="content-paragraph"><span class="section-number">२०.</span><span class="section-content"><span class="bold">स्थानीय कर्मचारी सम्बन्धी व्यवस्थाः</span> (१) नियोगले नेपाल सरकार, मन्त्रिपरिषद्बाट स्वीकृत<br>भए बमोजिमको पदमा सेवा करारमा स्थानीय कर्मचारी नियुक्त गर्न सक्नेछ ।</span></div><div class="page-break"></div><div class="content-paragraph"><span class="section-number">&nbsp;</span><span class="section-content sub-list-item">(२) उपनियम (१) बमोजिम नियुक्त भएका कर्मचारीले पाउने पारिश्रमिक, सुविधा र<br>सेवाका अन्य शर्त करारमा उल्लेख भए बमोजिम हुनेछ ।</span></div><div class="content-paragraph"><span class="section-number">२१.</span><span class="section-content"><span class="bold">प्रतिवेदन पेश गर्नु पर्नेः</span> (१) नियोग प्रमुखले आफूले गरेको काम कारबाही, अन्तर्राष्ट्रिय<br>समुदायमा नेपालको हित प्रवद्र्धन हुन सक्ने विषय तथा आफू खटिएको देशको महत्वपूर्ण<br>घटना वा विषयका सम्बन्धमा मन्त्रालयले तोके बमोजिम प्रतिवेदन पेश गर्नु पर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">तर मन्त्रालयलाई तुरुन्त जानकारी गराउनु पर्ने प्रकृतिको महत्वपूर्ण विषय सम्बन्धी<br>प्रतिवेदन तत्कालै पेश गर्नु पर्नेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) आफ्नो कार्यकाल समाप्त गरी फर्कनु अघि नियोग प्रमुख तथा कर्मचारीले<br>आफनो कार्यकालमा नियोगबाट भएका महत्वपूर्ण उपलब्धिहरु, अन्तर्राष्ट्रिय समुदायमा<br>नेपालको हित प्रवद्र्धनको लागि भविष्यमा गर्नु पर्ने काम कारवाही तथा गर्नु पर्ने सुधार<br>लगायत आवश्यक अन्य कुराहरु समेत समावेश भएको प्रतिवेदन नियोग तथा मन्त्रालयमा<br>पेश गर्नु पर्नेछ ।</span></div><div class="content-paragraph"><span class="section-number">२२.</span><span class="section-content"><span class="bold">नियमहरु लागू हुने:</span> नियम १०, ११, १२, १३, १४, १५, १६, १७, १८ र २१ का व्यवस्था<br>सेवा बाहिरको नियोग प्रमुख तथा नियोगमा कार्यरत अन्य कर्मचारीलाई समेत लागू<br>हुनेछन् ।</span></div><div class="content-paragraph"><span class="section-number">&nbsp;</span><span class="section-content sub-list-item">तर नियम १०, ११, १६, १८ र २१ का व्यवस्था नियोगमा कार्यरत स्थानीय<br>कर्मचारीलाई लागू हुने छैनन् ।</span></div><div class="content-paragraph"><span class="section-number">२३.</span><span class="section-content"><span class="bold">सेवाको सञ्चालनः</span> ऐन तथा यस नियमहरुको अधीनमा रही सेवाको सञ्चालन तथा व्यवस्थापन<br>मन्त्रालयले गर्नेछ ।</span></div><div class="content-paragraph"><span class="section-number">२४.</span><span class="section-content"><span class="bold">अधिकार प्रत्यायोजन गर्न सक्नेः</span> नियोग प्रमुखले आफूलाई प्राप्त अधिकारमध्ये आवश्यकता<br>अनुसार केही अधिकार मातहतका कुनै कर्मचारीलाई प्रत्यायोजन गर्न सक्नेछ ।</span></div><div class="content-paragraph"><span class="section-number">२५.</span><span class="section-content"><span class="bold">अनुसूचीमा हेरफेर गर्न सक्नेः</span> नेपाल सरकारले नेपाल राजपत्रमा सूचना प्रकाशन गरी<br>अनुसूचीमा आवश्यक हेरफेर तथा थपघट गर्न सक्नेछ ।</span></div><div class="page-break"></div><div class="content-paragraph"><span class="section-number">२६.</span><span class="section-content"><span class="bold">प्रचलित कानून बमोजिम हुनेः</span> यस नियमहरुमा लेखिएको कुरामा यसै नियमहरु बमोजिम र<br>अन्यको हकमा निजामती सेवा नियमावली, २०५० बमोजिम हुनेछ ।</span></div><div class="content-paragraph"><span class="section-number">२७.</span><span class="section-content"><span class="bold">खारेजी र बचाउः</span> (१) कूटनैतिक समूह (श्रेणी विभाजन, नियुक्ति र सरुवा) नियमहरु, २०५०<br>खारेज गरिएको छ र सो नियमहरु बमोजिम भए गरेका काम कारवाही यसै नियमहरु<br>बमोजिम भए गरेको मानिनेछ ।</span></div><div class="content-paragraph"><span class="section-number">&nbsp;</span><span class="section-content sub-list-item">(२) यी नियमहरु प्रारम्भ हु“दाका बखत नेपाल परराष्ट्र सेवा र नेपाल प्रशासन सेवा,<br>कूटनीतिक समूहको विभिन्न श्रेणी र पदमा कार्यरत कर्मचारीहरु सेवाको तत् तत् श्रेणी र<br>पदमा वहाल रहेको मानिनेछ ।</span></div><div class="page-break"></div><div class="document-subtitle">अनुसूची-१</div><div class="document-subtitle">(नियम २ को खण्ड (ग) संग सम्बन्धित)</div><div class="document-subtitle bold">नियोग प्रमुखहरु</div><div class="content-paragraph" style="margin-top: 20px;"><ol style="list-style-type: none; padding-left: 0; margin-left: 20px;"><li>(१) राजदूत</li><li>(२) स्थायी प्रतिनिधि</li><li>(३) महावाणिज्यदूत</li><li>(४) कार्यवाहक राजदूत</li><li>(५) कार्यवाहक स्थायी प्रतिनिधि</li><li>(६) वाणिज्यदूत</li><li>(७) नेपाल सरकारले तोकेका अन्य अधिकारीहरु ।</li></ol></div><div class="page-break"></div><div class="document-subtitle">अनुसूची-२</div><div class="document-subtitle">(नियम ४ को उपनियम (२) संग सम्बन्धित)</div><div class="document-subtitle bold">सेवामा रहने पदहरु</div><table class="main-table"><thead><tr><th>क्र.स.</th><th>श्रेणी</th><th>पद नाम</th></tr></thead><tbody><tr><td>(१)</td><td>राजपत्रांकित प्रथम</td><td>(क) सहसचिव<br>(ख) शिष्टाचार महापाल<br>(ग) केन्द्रीय राहदानी अधिकारी</td></tr><tr><td>(२)</td><td>राजपत्रांकित द्वितीय</td><td>(क) उपसचिव<br>(ख) निर्देशक<br>(ग) कार्यालय प्रमुख<br>(घ) नायव शिष्टाचार महापाल<br>(ङ) वरिष्ठ राहदानी अधिकृत</td></tr><tr><td>(३)</td><td>राजपत्रांकित तृतीय</td><td>(क) शाखा अधिकृत<br>(ख) शिष्टाचार अधिकृत<br>(ग) कन्सुलर अधिकृत<br>(घ) राहदानी अधिकृत</td></tr><tr><td>(४)</td><td>राजपत्रअनंकित प्रथम</td><td>नायब सुब्बा</td></tr><tr><td>(५)</td><td>राजपत्रअनंकित द्वितीय</td><td>खरिदार</td></tr></tbody></table><div class="page-break"></div><div class="document-subtitle">अनुसूची-३</div><div class="document-subtitle">(नियम ४ को उपनियम (३) संग सम्बन्धित)</div><div class="document-subtitle bold">नामकरण गर्न सकिने पद</div><table class="main-table"><thead><tr><th>क्र.स.</th><th>श्रेणी</th><th>पद नाम</th></tr></thead><tbody><tr><td>(१)</td><td>राजपत्रिंकत प्रथम</td><td>डाइरेक्टर जनरल, चिफ अफ प्रोटोकल वा सेन्ट्रल पासपोर्ट<br>अफिसर ।</td></tr><tr><td>(२)</td><td>राजपत्रिंकत द्वितीय</td><td>डाइरेक्टर, डेपुटी चिफ अफ प्रोटोकल, चिफ लियाजो अफिसर,<br>सिनियर पासपोर्ट अफिसर वा अफिस चिफ ।</td></tr><tr><td>(३)</td><td>राजपत्रिंकत तृतीय</td><td>डेस्क अफिसर, कन्सुलर अफिसर, प्रोटोकल अफिसर वा<br>पासपोर्ट अफिसर ।</td></tr><tr><td>(४)</td><td>राजपत्र अनंकित प्रथम</td><td>सिनियर असिस्टेण्ट ।</td></tr><tr><td>(५)</td><td>राजपत्र अनंकित द्वितीय</td><td>असिस्टेण्ट ।</td></tr></tbody></table><div class="page-break"></div><div class="document-subtitle">अनुसूची-४</div><div class="document-subtitle">(नियम ६ संग सम्बन्धित)</div><div class="document-subtitle bold">शुरु नियुक्ति गर्दा आवश्यक पर्ने न्यूनतम शैक्षिक योग्यता</div><table class="main-table"><thead><tr><th>क्र.स.</th><th>श्रेणी</th><th>आवश्यक पर्ने न्यूनतम शैक्षिक योग्यता</th></tr></thead><tbody><tr><td>(१)</td><td>राजपत्राकिंत प्रथम र द्वितीय</td><td>मान्यता प्राप्त शिक्षण संस्थाबाट स्नातकोत्तर वा सो सरह<br>उतीर्ण ।</td></tr><tr><td>(२)</td><td>राजपत्रांकित तृतीय</td><td>मान्यता प्राप्त शिक्षण संस्थाबाट स्नातक वा सो सरह<br>उतीर्ण ।</td></tr><tr><td>(३)</td><td>राजपत्र अनंकित प्रथम</td><td>मान्यता प्राप्त शिक्षण संस्थाबाट प्रवीणता प्रमाणपत्र तह वा सो<br>सरह उत्तीर्ण ।</td></tr><tr><td>(४)</td><td>राजपत्र अनंकित द्वितीय</td><td>मान्यता प्राप्त शिक्षण संस्थाबाट प्रवेशिका परीक्षा<br>(एस.एल.सी.) वा सो सरह उत्तीर्ण ।</td></tr></tbody></table><div class="page-break"></div><div class="document-subtitle">अनुसूची – ५</div><div class="document-subtitle">(नियम ११ को उपनियम (१) र (३) संग सम्बन्धित)</div><div class="document-subtitle bold">कूटनीतिक दर्जाहरु</div><div class="content-paragraph" style="margin-top: 20px;"><ol style="list-style-type: none; padding-left: 0; margin-left: 20px;"><li>(१) राजदूत</li><li>(२) स्थायी प्रतिनिधि</li><li>(३) कार्यवाहक राजदूत</li><li>(४) कार्यवाहक स्थायी प्रतिनिधि</li><li>(५) नायव स्थायी प्रतिनिधि</li><li>(६) उपनियोग प्रमुख</li><li>(७) मिनिष्टर प्लेनिपोटेन्सियरी</li><li>(८) मिनिष्टर</li><li>(९) महावाणिज्यदूत</li><li>(१०) मिनिष्टर काउन्सेलर</li><li>(११) काउन्सेलर</li><li>(१२) नायव महावाणिज्यदूत</li><li>(१३) प्रथम सचिव</li><li>(१४) श्रम सहचारी</li><li>(१५) द्वितीय सचिव</li><li>(१६) वाणिज्यदूत</li><li>(१७) तृतीय सचिव</li><li>(१८) उपवाणिज्यदूत</li><li>(१९) सहचारी</li><li>(२०) नेपाल सरकारले तोकेका अन्य दर्जा ।</li></ol></div><div class="page-break"></div><div class="document-subtitle">अनुसूची-६</div><div class="document-subtitle">(नियम ११ को उपनियम (२) संग सम्बन्धित)</div><div class="document-subtitle bold">सेवाका कर्मचारीलाई प्रदान गरिने कूटनीतिक दर्जा</div><table class="main-table"><thead><tr><th>क्र.स.</th><th>श्रेणी</th><th>कूटनीतिक दर्जा</th></tr></thead><tbody><tr><td>(१)</td><td>राजपत्रांकित प्रथम</td><td>राजदूत, स्थायी प्रतिनिधि, मिनिष्टर प्लेनिपोटेन्सियरी,<br>नायव स्थायी प्रतिनिधि, मिनिष्टर, महावाणिज्यदूत वा<br>उपनियोग प्रमुख</td></tr><tr><td>(२)</td><td>राजपत्रांकित द्वितीय<br>वा (राजपत्रांकित द्वितीय श्रेणीको<br>पदमा छ वर्ष वा सोभन्दा<br>बढी सेवा अवधि भएको)</td><td>मिनिष्टर काउन्सेलर, महावाणिज्यदूत, उपनियोग प्रमुख वा<br>नायव महावाणिज्यदूत</td></tr><tr><td>(३)</td><td>राजपत्रांकित द्वितीय<br>(राजपत्रांकित द्वितीय श्रेणीको<br>पदमा छ वर्षभन्दा कम सेवा<br>अवधि भएको)</td><td>काउन्सेलर, महावाणिज्यदूत, उपनियोग प्रमुख वा नायव<br>महावाणिज्यदूत</td></tr><tr><td>(४)</td><td>राजपत्रांकित तृतीय<br>(राजपत्रांकित तृतीय श्रेणीको<br>पदमा छ वर्ष वा सोभन्दा बढी<br>सेवा अवधि भएको)</td><td>प्रथम सचिव वा वाणिज्यदूत</td></tr><tr><td>(५)</td><td>राजपत्रांकित तृतीय<br>(राजपत्रांकित तृतीय श्रेणीको<br>पदमा छ वर्षभन्दा कम सेवा<br>अवधि भएको)</td><td>द्वितीय सचिव वा वाणिज्यदूत</td></tr><tr><td>(६)</td><td>राजपत्रअनंकित प्रथम<br>(रा.प.अ. प्रथम श्रेणीको पदमा<br>छ वर्ष वा सोभन्दा बढी सेवा<br>अवधि भएको)</td><td>तृतीय सचिव वा उपवाणिज्यदूत</td></tr><tr><td>(७)</td><td>राजपत्रअनंकित प्रथम<br>(रा.प.अ. प्रथम श्रेणीको पदमा छ<br>वर्षभन्दा कम सेवा अवधि भएको)</td><td>सहचारी</td></tr><tr><td>(८)</td><td>राजपत्रअनंकित द्वितीय</td><td>सहचारी</td></tr></tbody></table></body></html>