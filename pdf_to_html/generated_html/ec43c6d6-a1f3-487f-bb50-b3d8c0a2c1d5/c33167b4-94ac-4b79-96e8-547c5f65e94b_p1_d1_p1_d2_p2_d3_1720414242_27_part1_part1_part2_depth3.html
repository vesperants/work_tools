<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720414242_27_part1_part1_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } .form-row { display: flex; align-items: baseline; margin-bottom: 10px; gap: 10px; flex-wrap: wrap; } .form-row > div { display: flex; align-items: baseline; gap: 5px; } .form-row .label { white-space: nowrap; } .form-row .field-group { display: flex; align-items: baseline; gap: 5px; flex-wrap: wrap; } .form-row .field-group > span { white-space: nowrap; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-1 { margin-left: 20px; } .indent-2 { margin-left: 40px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> २१. <span class="bold">व्यक्तिगत घटना दर्ता प्रमाणपत्रको नक्कल दिने :</span> (१) ऐनको दफा २२ बमोजिम व्यक्तिगत घटना दर्ता प्रमाणपत्रको नक्कल लिन चाहने सरोकारवाला व्यक्तिले अनुसूची-२५ बमोजिमको ढाँचामा स्थानीय पञ्जिकाधिकारीको कार्यालयमा निवेदन दिनु पर्नेछ । </div><div class="content-paragraph indent-1"> (२) उपनियम (१) बमोजिम निवेदन परेमा स्थानीय पञ्जिकाधिकारीले स्थानीय पञ्जिकाधिकारीको कार्यालयमा रहेको व्यक्तिगत घटना दर्ता अभिलेख भिडाई दर्ता किताबको कैफियत महलमा व्यहोरा जनाई पटकै पिच्छे अनुसूची-३ बमोजिमको दस्तुर लिई त्यस्तो प्रमाणपत्रको नक्कल दिनु पर्नेछ। </div><div class="content-paragraph indent-1"> (३) उपनियम (२) मा जुनसुकै कुरा लेखिएको भए तापनि काबु बाहिरको परिस्थितिको कारणले व्यक्तिगत घटना दर्ता प्रमाणपत्र हराएको वा नासिएको प्रमाणित भएमा उपनियम (२) बमोजिम लाग्ने दस्तुरको आधा दस्तुर लिई त्यस्तो प्रमाणपत्रको नक्कल दिइनेछ। </div><div class="content-paragraph indent-1"> (४) उपनियम (१) बमोजिम परेको निवेदन सम्बन्धी व्यक्तिगत घटना दर्ताको अभिलेख फेला नपरेको वा नष्ट भएको प्रमाणित भएको अवस्थामा स्थानीय पञ्जिकाधिकारीले देहाय बमोजिमको प्रक्रिया पूरा गरी अभिलेख फेला नपरेको वा नष्ट भएको कारण खुलाई व्यक्तिगत घटना दर्ता प्रमाणपत्रको नक्कल दिन सक्नेछः- </div><div class="content-paragraph indent-2"> (क) व्यक्तिगत घटना दर्ताको सूचना फाराम वा प्रमाणपत्र अन्यत्र कुनै निकायमा रहेको भए सो फारामको आधारमा अभिलेख खडा गर्ने, </div><div class="content-paragraph indent-2"> (ख) खण्ड (क) बमोजिम सूचना फाराम, प्रमाणपत्र वा अन्य कुनै प्रमाण प्राप्त नभएमा व्यक्तिगत घटना दर्ताको नयाँ सूचना फाराम भर्न लगाई सो सूचना फाराममा सूचकलाई सनाखत गर्न लगाउने र सोको आधारमा अभिलेख खडा गर्ने। </div><div class="content-paragraph indent-1"> (५) उपनियम (४) बमोजिम व्यक्तिगत घटना दर्ता प्रमाणपत्रको नक्कल दिँदा थप पुष्ट्याई आवश्यक देखिएमा स्थानीय पञ्जिकाधिकारीले त्यस्तो व्यक्तिसँग आफैंले सोधपुछ गरी स्थानीय वडाका जनप्रतिनिधि सहित कम्तीमा पाँच जना नेपाली नागरिकबाट सर्जमिन गराउन सक्नेछ। </div><div class="content-paragraph indent-1"> (६) यस नियम बमोजिम व्यक्तिगत घटना दर्ता प्रमाणपत्रको नक्कल दिई सकेपछि सक्कल प्रमाणपत्र फेला परेमा त्यसरी दिइएको प्रमाणपत्रको नक्कल स्वतः रद्द हुनेछ। </div><div class="content-paragraph"> २२. <span class="bold">पहिलो दर्तालाई कायम गर्नेः</span> (१) कुनै व्यक्तिको एउटै व्यक्तिगत घटना एक पटक भन्दा बढी दर्ता भएकोमा एउटा दर्ता मात्र कायम गर्न सम्बन्धित व्यक्ति वा सूचकले व्यक्तिगत घटना दर्ताको सक्कल प्रमाणपत्र सहित स्थानीय अधिकारी समक्ष निवेदन दिन सक्नेछ । </div><div class="content-paragraph indent-1"> (२) उपनियम (१) बमोजिम परेको निवेदन सम्बन्धमा स्थानीय अधिकारीले आवश्यक छानबिन गर्न लगाई एउटै व्यक्तिगत घटना एक पटक भन्दा बढी दर्ता भएको </div><div class="content-paragraph"> र त्यसरी दर्ता भएको व्यक्तिगत घटनासँग सम्बन्धित तथ्य फरक नपरेको प्रमाणित भएमा पहिले भएको दर्तालाई कायम राखी अन्य दर्ता रद्द गर्नु पर्नेछ । </div><div class="content-paragraph indent-1"> (३) उपनियम (२) बमोजिम व्यक्तिगत घटनाको दर्ता रद्द भएमा सोको जानकारी स्थानीय अधिकारीले सम्बन्धित स्थानीय पञ्जिकाधिकारीलाई दिनु पर्नेछ र यसरी जानकारी प्राप्त भएपछि स्थानीय अधिकारीले सोको अभिलेख अद्यावधिक गर्नु पर्नेछ । </div><div class="content-paragraph"> २३. <span class="bold">विवरण सच्याउनेः</span> (१) व्यक्तिगत घटना दर्ताको विवरण सच्याउनु परेमा सम्बन्धित व्यक्तिले अनुसूची-२६ बमोजिमको ढाँचामा सम्बन्धित स्थानीय पञ्जिकाधिकारीको कार्यालयमा निवेदन दिनु पर्नेछ । </div><div class="content-paragraph indent-1"> (२) उपनियम (१) बमोजिम परेको निवेदनको आधारमा स्थानीय पञ्जिकाधिकारीले विवरण सच्याएमा सोको विवरण सम्बन्धित दर्ता किताब, प्रमाणपत्र र पञ्जीकरण व्यवस्थापन सूचना प्रणालीमा समेत अद्यावधिक गर्नु पर्नेछ। </div><div class="content-paragraph"> २४. <span class="bold">व्यक्तिगत घटना तथा नागरिक अभिलेख दर्ता किताब हेर्न दिने :</span> (१) ऐनको दफा २६ बमोजिम सम्बन्धित व्यक्तिले स्थानीय पञ्जिकाधिकारीको कार्यालयमा रहेको व्यक्तिगत घटना तथा नागरिक अभिलेख दर्ता किताब हेर्नको लागि अनुसूची-३ बमोजिमको दस्तुर सहित निवेदन दिएमा सम्बन्धित स्थानीय पञ्जिकाधिकारीले त्यस्तो अभिलेख हेर्न दिन सक्नेछ । </div><div class="content-paragraph indent-1"> (२) उपनियम (१) बमोजिम कुनै व्यक्तिले स्थानीय पञ्जिकाधिकारीको कार्यालयमा रहेको व्यक्तिगत घटना तथा नागरिक अभिलेख दर्ता किताब हेरेकोमा त्यस्तो कार्यालयले सोको अभिलेख राख्नु पर्नेछ। </div><div class="content-paragraph"> २५. <span class="bold">घटना दर्ता सम्बन्धी विशेष व्यवस्था :</span> (१) प्रचलित कानून बमोजिम धर्मपुत्र वा धर्मपुत्री राख्ने व्यक्तिले घटना दर्ताको लागि स्थानीय पञ्जिकाधिकारीको कार्यालयमा अनुसूची-२७ बमोजिमको ढाँचामा सूचना दर्ता गर्नु पर्नेछ। </div><div class="content-paragraph indent-1"> (२) उपनियम (१) बमोजिम सूचना दर्ता गर्दा पति, पत्नी दुवैको तर्फबाट धर्मपुत्र वा धर्मपुत्री राखिएकोमा दुवै जना उपस्थित हुनु पर्नेछ । </div><div class="content-paragraph indent-1"> (३) उपनियम (१) बमोजिम सूचना दर्ता भएपछि स्थानीय पञ्जिकाधिकारीले आवश्यक जाँचबुझ गरी धर्मपुत्र वा धर्मपुत्री राखिएको यकिन गरी उपयुक्त देखिएमा अनुसूची-२८ बमोजिमको दर्ता किताबमा अभिलेख राखी अनुसूची-२९ बमोजिमको प्रमाणपत्र जारी गर्नु पर्नेछ । </div><div class="content-paragraph indent-1"> (४) कुनै व्यक्तिको कम्तीमा सात महिनाको गर्भावस्था पछि मृत बच्चा जन्मिएमा वा बच्चा जन्मनासाथ मृत्यु भएमा सो सम्बन्धमा स्वास्थ्य संस्थाले प्रमाणित गरेको कागजात तथा सम्बन्धित वडा अध्यक्षले गरेको सिफारिस सहित त्यस्तो बच्चाको बाबु, </div><div class="content-paragraph"> आमा वा परिवारको अठार वर्ष उमेर पूरा गरेको सदस्यले स्थानीय पञ्जिकाधिकारीको कार्यालयमा अनुसूची-३० बमोजिमको ढाँचामा निवेदन दिन सक्नेछ । </div><div class="content-paragraph indent-1"> (५) उपनियम (४) बमोजिम निवेदन परेमा स्थानीय पञ्जिकाधिकारीले सोको अभिलेख राखी सम्बन्धित व्यक्तिलाई अनुसूची-३१ बमोजिमको मृत बच्चा दर्ताको प्रमाणपत्र दिनु पर्नेछ । </div><div class="content-paragraph"> २६. <span class="bold">कार्यरत स्थानबाट व्यक्तिगत घटना दर्ता गर्न सक्नेः</span> सङ्घ, प्रदेश र स्थानीय तह अन्तर्गतका सरकारी निकाय वा नेपाल सरकारको स्वामित्व भएको सङ्गठित संस्थाका बहालवाला कर्मचारीले बसाइँ सराइ बाहेक आफू सूचक भई गर्नु पर्ने अन्य व्यक्तिगत घटना दर्ता निज कार्यरत रहेको स्थानको स्थानीय पञ्जिकाधिकारीको कार्यालयबाट गर्न सक्नेछ र यसरी दर्ता भएको सूचना फाराम र अभिलेख सम्बन्धित स्थानीय पञ्जिकाधिकारीले त्यस्तो कर्मचारीको स्थायी ठेगाना रहेको स्थानीय तहमा पठाउनु पर्नेछ। </div><div class="content-paragraph"> २७. <span class="bold">पारिवारिक लगत तयार गर्ने :</span> (१) ऐनको दफा २३ बमोजिम पारिवारिक लगत तयार गर्न अनुसूची-३२ बमोजिमको ढाँचामा विवरण सङ्कलन गर्नु पर्नेछ । </div><div class="content-paragraph indent-1"> (२) उपनियम (१) बमोजिम सङ्कलन भएको विवरण पञ्जीकरण व्यवस्थापन सूचना प्रणालीमा प्रविष्टि गर्नु पर्नेछ । </div><div class="content-paragraph indent-1"> (३) उपनियम (१) बमोजिम सङ्कलन भएको विवरण तथा विभागमा उपलब्ध तथ्याङ्कको आधारमा विभागले पारिवारिक लगत तयार गर्नेछ । </div><div class="content-paragraph indent-1"> (४) उपनियम (३) बमोजिम तयार भएको पारिवारिक लगतमा परिवारको सबै सदस्यको व्यक्तिगत घटना दर्ता भएपछि सो विवरण अद्यावधिक गरिनेछ । </div><div class="content-paragraph"> २८. <span class="bold">केन्द्रीय पञ्जिकाधिकारी (रजिष्ट्रार) को काम, कर्तव्य र अधिकार :</span> ऐन तथा यस नियमावलीमा अन्यत्र उल्लिखित काम, कर्तव्य र अधिकारका अतिरिक्त केन्द्रीय पञ्जिकाधिकारी (रजिष्ट्रार) को काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) व्यक्तिगत घटना दर्ता गर्ने सम्बन्धमा सहजता र एकरुपता कायम गर्न स्थानीय पञ्जिकाधिकारीलाई आवश्यक निर्देशन दिने, </div><div class="content-paragraph indent-2"> (ख) पञ्जीकरण सम्बन्धमा परेका उजुरी र गुनासो फछ्र्यौट गर्ने, </div><div class="content-paragraph indent-2"> (ग) पञ्जीकरण व्यवस्थापन सम्बन्धी यस नियमावलीमा उल्लेख भएको फाराम बाहेकका अन्य फारामको ढाँचा तोक्ने, </div><div class="content-paragraph indent-2"> (घ) नेपाल सरकारको परराष्ट्र मन्त्रालयसँगको समन्वयमा विदेश स्थित कुटनीतिक नियोगमा कार्य गर्ने कर्मचारीलाई स्थानीय पञ्जिकाधिकारी (रजिष्ट्रार) को रुपमा कार्य गर्न तोक्ने, </div><div class="content-paragraph indent-2"> (ङ) स्थानीय तहका वडा कार्यालय बाहेक अन्य कार्यालयबाट व्यक्तिगत घटना दर्ता गर्न आवश्यक देखिएमा सोको आधार र कारण सहित </div><div class="content-paragraph"> स्थानीय पञ्जीकरण कार्यालयको रुपमा तोक्ने निर्णयका लागि मन्त्रालय समक्ष पेश गर्ने, </div><div class="content-paragraph indent-2"> (च) पञ्जीकरण व्यवस्थापन सूचना प्रणालीलाई राष्ट्रिय परिचय व्यवस्थापन सूचना प्रणालीसँग आबद्ध गरी जन्म दर्ता गर्दाकै बखत व्यक्तिले परिचय नम्बर प्राप्त गर्ने गरी त्यसको प्रयोग गर्ने व्यवस्था मिलाउने, </div><div class="content-paragraph indent-2"> (छ) व्यक्तिगत घटना दर्ता सम्बन्धी कार्यको लागि प्रदेश सरकार वा स्थानीय तहसँग आवश्यक समन्वय गर्ने। </div><div class="document-title">परिच्छेद-४</div><div class="document-subtitle">तथ्याङ्क भण्डार तथा तथ्याङ्कको प्रयोग</div><div class="content-paragraph"> २९. <span class="bold">तथ्याङ्क भण्डार सम्बन्धी व्यवस्था :</span> (१) विभागले तथ्याङ्क भण्डारको विकास, स्थापना तथा सञ्चालन गर्नेछ । </div><div class="content-paragraph indent-1"> (२) तथ्याङ्क भण्डार तथा सोसँग आबद्ध अन्य सूचना प्रविधि प्रणाली सञ्चालन गर्दा ऐनको दफा ३५ को उपदफा (१) बमोजिमको तथ्याङ्क सुरक्षा समितिले निर्धारण गरेको सुरक्षा मापदण्ड पूरा गर्नु पर्नेछ । </div><div class="content-paragraph indent-1"> (३) उपनियम (२) बमोजिमको सुरक्षा मापदण्डमा तथ्याङ्क सुरक्षा सम्बन्धमा देहायका प्रावधान रहनु पर्नेछः- </div><div class="content-paragraph indent-2"> (क) तथ्याङ्क भण्डारको व्यवस्थापन सम्बन्धी कार्यको जिम्मेवारी बाँडफाँड तथा नियन्त्रणका उपाय, </div><div class="content-paragraph indent-2"> (ख) राष्ट्रिय परिचय व्यवस्थापन सूचना प्रणालीको मूल सुरक्षा साँचो तीन वटा फरक फरक निकायमा रहने गरी सो प्रणाली प्रयोग हुने सुरक्षा साँचोको व्यवस्थापन गर्ने विधि, </div><div class="content-paragraph indent-2"> (ग) अन्य निकायले तथ्याङ्क भण्डार तथा राष्ट्रिय परिचय व्यवस्थापन सूचना प्रणालीमा पहुँच पुऱ्याउनु अघि पूरा गर्नु पर्ने सुरक्षा प्रावधान, </div><div class="content-paragraph indent-2"> (घ) तथ्याङ्क भण्डार तथा राष्ट्रिय परिचय व्यवस्थापन सूचना प्रणालीमा आबद्व हुन चाहिने नेटवर्कको सुरक्षास्तर, </div><div class="content-paragraph indent-2"> (ङ) सेवा प्रदायकबाट सेवा लिँदा पूरा गर्नु पर्ने शर्त, </div><div class="content-paragraph indent-2"> (च) अनलाइन सेवा प्रदान गर्दा अपनाउनु पर्ने सुरक्षा प्रावधान। </div><div class="content-paragraph"> ३०. <span class="bold">तथ्याङ्कको प्रयोगः</span> (१) विभागले राष्ट्रिय परिचय व्यवस्थापन सूचना प्रणालीमा रहेको तथ्याङ्कको आधारमा देहाय बमोजिमका सेवा प्राप्त गर्न कुनै निकाय वा संस्थालाई पहुँच उपलब्ध गराउन सक्नेछः- </div><div class="content-paragraph indent-2"> (क) परिचय नम्बरको प्रमाणीकरण, </div><div class="content-paragraph indent-2"> (ख) वैयक्तिक विवरणको प्रमाणीकरण, </div><div class="content-paragraph indent-2"> (ग) जैविक विवरणको प्रमाणीकरण, </div><div class="content-paragraph indent-2"> (घ) परिचयपत्रको प्रमाणीकरण, </div><div class="content-paragraph indent-2"> (ङ) खण्ड (ख), (ग) वा (घ) बमोजिमको विवरण प्रमाणीकरण भएमा त्यस्तो व्यक्तिको अन्य वैयक्तिक विवरण प्रदान गर्ने। </div><div class="content-paragraph indent-1"> (२) उपनियम (१) मा उल्लेख भएकामध्ये एक वा एक भन्दा बढी सेवाको लागि राष्ट्रिय परिचय व्यवस्थापन सूचना प्रणालीमा पहुँच प्राप्त गर्न चाहने सार्वजनिक वा निजी संस्थाले प्रयोजन र कारण खुलाई विभाग समक्ष लिखित रुपमा अनुरोध गर्नु पर्नेछ। </div><div class="content-paragraph indent-1"> (३) उपनियम (२) बमोजिम अनुरोध भई आएमा विभागले आफ्नो सिफारिस सहित मन्त्रालयमा पेश गर्नु पर्नेछ। </div><div class="content-paragraph indent-1"> (४) उपनियम (३) बमोजिम सिफारिस सहित निवेदन प्राप्त भएमा मन्त्रालयले आवश्यकता र औचित्य विचार गरी त्यस्तो निकाय वा संस्थालाई राष्ट्रिय परिचय व्यवस्थापन सूचना प्रणालीमा पहुँच उपलब्ध गराउने निर्णय गर्न सक्नेछ । </div><div class="content-paragraph indent-1"> (५) उपनियम (४) बमोजिम मन्त्रालयबाट पहुँच उपलब्ध गराउने निर्णय भएमा त्यस्तो सेवा प्राप्त गर्न विभागले नियम २९ को उपनियम (३) बमोजिमको सुरक्षा मापदण्ड पूरा गरी त्यस्तो संस्थालाई राष्ट्रिय परिचय व्यवस्थापन सूचना प्रणालीमा पहुँच उपलब्ध गराउनेछ । </div><div class="content-paragraph indent-1"> (६) यस नियममा अन्यत्र जुनसुकै कुरा लेखिएको भए तापनि विभागले देहायको क्षेत्रसँग सम्बन्धित सरकारी निकायसँग साझेदारी गरी परिचय नम्बरको आधारमा व्यक्तिको विवरण प्राप्त गर्न सक्ने गरी त्यस्तो निकायले स्थापना गरेको नियम २९ को उपनियम (३) बमोजिमको सुरक्षा मापदण्ड पूरा गरेको विद्युतीय प्रणाली मार्फत राष्ट्रिय परिचय व्यवस्थापन सूचना प्रणालीमा पहुँच उपलब्ध गराउन सक्नेछः- </div><div class="content-paragraph indent-2"> (क) राहदानी सम्बन्धी, </div><div class="content-paragraph indent-2"> (ख) भूमि सम्बन्धी, </div><div class="content-paragraph indent-2"> (ग) सवारी दर्ता तथा नवीकरण सम्बन्धी, </div><div class="content-paragraph indent-2"> (घ) सवारी चालक अनुमतिपत्र सम्बन्दी, </div><div class="content-paragraph indent-2"> (ङ) व्यक्तिगत घटना दर्ता सम्बन्धी, </div><div class="content-paragraph indent-2"> (च) सामाजिक सुरक्षा सम्बन्धी, </div><div class="content-paragraph indent-2"> (छ) राजस्व सम्बन्धी, </div><div class="content-paragraph indent-2"> (ज) नागरिकता सम्बन्धी, </div><div class="content-paragraph indent-2"> (झ) नेपाल सरकारले तोकेको क्षेत्र । </div><div class="content-paragraph indent-1"> (७) उपनियम (१) बमोजिम राष्ट्रिय परिचय व्यवस्थापन सूचना प्रणालीमा पहुँच प्राप्त गरी सेवा प्रयोग गरे बापत अनुसूची-३ बमोजिमको दस्तुर लाग्नेछ । </div><div class="content-paragraph indent-1"> (८) उपनियम (७) मा जुनसुकै कुरा लेखिएको भए तापनि नेपाल सरकार, प्रदेश सरकार वा स्थानीय तह अन्तर्गतको कुनै निकायले यस नियम बमोजिमको सेवा प्रयोग गरे बापत कुनै दस्तुर लाग्ने छैन। </div><div class="content-paragraph indent-1"> (९) यस नियममा अन्यत्र जुनसुकै कुरा लेखिएको भए तापनि निर्वाचन आयोगले मतदाता नामावली अद्यावधिक गर्ने प्रयोजनको लागि माग गरेको विवरण विद्युतीय माध्यम (अनलाइन प्रणाली) बाट उपलब्ध गराउन सकिनेछ। </div><div class="content-paragraph"> ३१. <span class="bold">सेवा प्राप्त गर्ने विधि :</span> नियम ३० बमोजिम राष्ट्रिय परिचय व्यवस्थापन सूचना प्रणालीमा पहुँच प्राप्त गरेको विषयमा सेवा प्राप्त गर्न सम्बन्धित निकाय वा संस्थाले आफूले स्थापना गरेको नियम २९ को उपनियम (३) बमोजिमको सुरक्षा मापदण्ड पूरा गरेको विद्युतीय प्रणाली मार्फत विभागले तोकेको ढाँचामा प्रयोजन खुलाई अनुरोध गर्नु पर्नेछ । </div><div class="content-paragraph"> ३२. <span class="bold">सूचना पाउने व्यवस्था गर्ने :</span> विभागले राष्ट्रिय परिचय व्यवस्थापन सूचना प्रणालीमा रहेको वैयक्तिक तथा जैविक विवरण पछिल्लो छ महिनाभित्र प्रयोग भएको वा हेरिएको विवरण सम्बन्धित व्यक्तिले जानकारी पाउन सक्ने व्यवस्था गर्नु पर्नेछ । </div><div class="content-paragraph"> ३३. <span class="bold">तथ्याङ्क प्रशोधन तथा विश्लेषण गर्न सक्ने :</span> कुनै विषयमा नीति तथा योजना तर्जुमाको लागि तथ्याङ्क भण्डारमा रहेको तथ्याङ्कको विश्लेषण तथा प्रशोधन गर्नु पर्ने भएमा सम्बन्धित निकायसँग समन्वय गरी विभागले त्यस्तो तथ्याङ्क विश्लेषण तथा प्रशोधन गर्न सक्नेछ । </div><div class="document-title">परिच्छेद-५</div><div class="document-subtitle">विविध</div><div class="content-paragraph"> ३४. <span class="bold">समन्वय समितिको अन्य काम, कर्तव्य र अधिकार :</span> ऐनको दफा ३८ मा उल्लिखित काम, कर्तव्य र अधिकारका अतिरिक्त समन्वय समितिको अन्य काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) परिचयपत्र तथा पञ्जीकरण व्यवस्थापन सम्बन्धमा नेपाल सरकार, प्रदेश सरकार, स्थानीय तह तथा अन्य सरोकारवाला निकायसँग आवश्यक समन्वय गर्ने, </div><div class="content-paragraph indent-2"> (ख) आवश्यकता अनुसार विषयगत तथा क्षेत्रगत उपसमिति गठन गर्न सक्ने । </div><div class="content-paragraph"> ३५. <span class="bold">दस्तुर वा शुल्क राजश्व खातामा जम्मा गर्ने :</span> (१) नियम १७ बमोजिम लिइएको व्यक्तिगत घटना दर्ताको विलम्ब शुल्क, नियम २१ बमोजिम लिएको व्यक्तिगत घटना दर्ता प्रमाणपत्रको नक्कल दस्तुर तथा नियम २४ बमोजिम व्यक्तिगत घटना दर्ता तथा नागरिक अभिलेख किताब हेर्न दिए बापतको दस्तुर सम्बन्धित स्थानीय तहको राजश्व खातामा जम्मा गर्नु पर्नेछ। </div><div class="content-paragraph indent-1"> तर नेपाली नियोगबाट लिइएको त्यस्तो दस्तुर नेपाल सरकारको राजश्व खातामा जम्मा गर्नु पर्नेछ । </div><div class="content-paragraph indent-1"> (२) उपनियम (१) बमोजिम सम्बन्धित स्थानीय तहको राजश्व खातामा जम्मा गर्नु पर्ने बाहेक यस नियमावली बमोजिम लिइएको अन्य दस्तुर वा शुल्क नेपाल सरकारको राजश्व खातामा जम्मा गर्नु पर्नेछ। </div><div class="content-paragraph"> ३६. <span class="bold">छुट्टै परिचयपत्र जारी गर्नेः</span> (१) ऐनको दफा ४७ बमोजिम गैर आवासीय नेपाली नागरिकताको प्रमाणपत्र प्राप्त व्यक्ति वा लगातार एकसय असी दिन वा सो भन्दा बढी समयावधि नेपालमा बसोबास गर्ने अन्य विदेशीलाई अनुसूची-३ बमोजिमको दस्तुर लिई नेपाल सरकारले नेपाल राजपत्रमा सूचना प्रकाशन गरी तोकेको मितिदेखि अस्थायी प्रकृतिको छुट्टै परिचयपत्र जारी गर्न सकिनेछ । </div><div class="content-paragraph indent-1"> (२) उपनियम (१) बमोजिम नेपालमा बसोबास गर्न पाउने अन्य विदेशीको लागि त्यस्तो परिचयपत्र जारी गर्दा निज नेपालमा बसोबास गर्न पाउने अवधिभरको लागि जारी गरिनेछ । </div><div class="content-paragraph indent-1"> (३) उपनियम (१) बमोजिम परिचयपत्र जारी गर्ने प्रयोजनको लागि एकसय असी दिन वा सो भन्दा बढी समय नेपालमा बसोबास गर्ने विदेशीको विवरण अध्यागमन विभागले विभागलाई उपलब्ध गराउनु पर्नेछ । </div><div class="content-paragraph indent-1"> (४) उपनियम (१) बमोजिमको छुट्टै परिचयपत्र लिन चाहने गैर आवासीय नेपाली नागरिकता प्राप्त व्यक्तिले अनुसूची-३३ बमोजिम र अन्य विदेशीले अनुसूची-३४ बमोजिमको ढाँचामा विभागमा निवेदन दिनु पर्नेछ । </div><div class="content-paragraph indent-1"> (५) उपनियम (४) बमोजिम निवेदन परेमा महानिर्देशकले सो सम्बन्धमा आवश्यक जाँचबुझ गरी गैर आवासीय नेपाली नागरिकताप्राप्त व्यक्तिको हकमा अनुसूची- ३५ बमोजिम र अन्य विदेशीको हकमा अनुसूची-३६ बमोजिमको ढाँचामा परिचयपत्र जारी गर्न सक्नेछ। </div><div class="content-paragraph indent-1"> (६) नेपालमा रहेका अन्य विदेशीले नेपालमा बसोबास गर्न पाउने अवधि थप भई उपनियम (५) बमोजिमको परिचयपत्र नवीकरण गर्नु पर्ने भएमा सम्बन्धित व्यक्तिले अनुसूची-३७ बमोजिमको ढाँचामा विभागमा निवेदन दिनु पर्नेछ। </div><div class="content-paragraph indent-1"> (७) उपनियम (६) बमोजिम निवेदन परेमा विभागले अनुसूची-३ बमोजिमको दस्तुर लिई त्यसरी थप भएको अवधिभरका लागि परिचयपत्र नवीकरण गरिदिनु पर्नेछ। </div><div class="content-paragraph indent-1"> (८) उपनियम (१) बमोजिम सूचना प्रकाशन भएपछि गैर आवासीय नेपाली नागरिकताप्राप्त व्यक्ति तथा अन्य विदेशीले प्रचलित नेपाल कानून बमोजिम सेवा सुविधा प्राप्त गर्नको लागि उपनियम (१) बमोजिमको परिचयपत्र पेश गर्नु पर्नेछ । </div><div class="content-paragraph indent-1"> (९) यस नियम बमोजिम जारी गरिएको परिचयपत्र देहायको अवस्थामा रद्द हुनेछः- </div><div class="content-paragraph indent-2"> (क) गैर आवासीय नेपाली नागरिकताप्राप्त व्यक्तिको त्यस्तो नागरिकता रद्द भएमा, </div><div class="content-paragraph indent-2"> (ख) अन्य विदेशीको हकमा नेपालमा बसोबास गर्न पाउने अवधि समाप्त भएमा वा नेपालमा बसोबास गर्ने अनुमति रद्द भएमा। </div><div class="content-paragraph indent-1"> (१०) यस नियम बमोजिम जारी गरिएको परिचयपत्रको विवरण राष्ट्रिय परिचय व्यवस्थापन सूचना प्रणालीमा अद्यावधिक गरी राखु पर्नेछ </div><div class="content-paragraph"> ३७. <span class="bold">सहयोग र समन्वय गर्नु पर्नेः</span> परिचपत्रको लागि विवरण सङ्कलन, परिचयपत्र वितरण र पञ्जीकरण सम्बन्धी कार्यको लागि नेपाल सरकार, प्रदेश सरकार वा स्थानीय तहका सम्बन्धित पदाधिकारी र कर्मचारीले आवश्यक सहयोग र समन्वय गर्नु पर्नेछ । </div><div class="content-paragraph"> ३८. <span class="bold">अनुसूचीमा हेरफेर :</span> मन्त्रालयले नेपाल राजपत्रमा सूचना प्रकाशन गरी अनुसूचीमा आवश्यकता अनुसार हेरफेर गर्न सक्नेछ। </div><div class="content-paragraph"> ३९. <span class="bold">खारेजी र बचाउ :</span> (१) जन्म, मृत्यु तथा अन्य व्यक्तिगत घटना (दर्ता गर्ने) नियमावली, २०३४ खारेज गरिएको छ। </div><div class="content-paragraph indent-1"> (२) जन्म, मृत्यु तथा अन्य व्यक्तिगत घटना (दर्ता गर्ने) नियमावली, २०३४ बमोजिम भए गरेका काम कारबाही यसै नियमावली बमोजिम भए गरेको मानिनेछ। </div><div class="header-section"><div class="document-title">अनुसूची-१</div><div class="document-subtitle">(नियम ४ को उपनियम (१) सँग सम्बन्धित)</div><div class="document-subtitle">राष्ट्रिय परिचयपत्रको लागि निवेदनको ढाँचा</div><div class="document-subtitle">(नेपाली नागरिकताको प्रमाणपत्र प्राप्त व्यक्तिको लागि)</div></div><div class="content-paragraph"> श्री स्थानीय अधिकारी ज्यू,<br> मितिः<span class="form-field large"></span></div><div class="content-paragraph"><span class="underline">विषयः- राष्ट्रिय परिचयपत्र पाउँ।</span></div><div class="content-paragraph"> म नेपाली नागरिक भएकोले देहायको विवरण खोली राष्ट्रिय परिचयपत्र पाउनको लागि यो निवेदन पेश गरेको छु। मैले यसअघि राष्ट्रिय परिचयपत्र लिएको छैन। </div><div class="content-paragraph"> १. राष्ट्रिय परिचय नं. (National Identity Number(NIN) ): <span class="form-field medium"></span></div><div class="content-paragraph"> २. निवेदकको व्यक्तिगत विवरण </div><div class="form-row indent-1"><div><span class="label">पहिलो नाम</span> : <span class="form-field medium"></span></div><div><span class="label">First Name:</span><span class="form-field medium"></span></div></div><div class="form-row indent-1"><div><span class="label">बीचको नाम</span> : <span class="form-field medium"></span></div><div><span class="label">Middle Name:</span><span class="form-field medium"></span></div></div><div class="form-row indent-1"><div><span class="label">थर</span> : <span class="form-field medium"></span></div><div><span class="label">Last Name:</span><span class="form-field medium"></span></div></div><div class="form-row indent-1"><div><span class="label">जन्म मिति (वि.सं): Date of</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div><div><span class="label">Birth (AD):</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div></div><div class="form-row indent-1"><div><span class="label">नागरिकता प्रमाणपत्र नं.</span><span class="form-field medium"></span></div><div><span class="label">जारी मितिः</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div></div><div class="form-row indent-1"><span class="label">जारी जिल्लाः</span><span class="form-field medium"></span></div><div class="form-row indent-1"><span class="label">नागरिकताको किसिमः</span><input type="checkbox" id="janmasiddha" name="citizenship_type"><label for="janmasiddha">जन्मसिद्ध</label><input type="checkbox" id="janmako_aadhama" name="citizenship_type"><label for="janmako_aadhama">जन्मको आधारमा</label><input type="checkbox" id="bansaj" name="citizenship_type"><label for="bansaj">वंशज</label></div><div class="form-row indent-2"><input type="checkbox" id="sammanartha" name="citizenship_type"><label for="sammanartha">सम्मानार्थ</label><input type="checkbox" id="anggikrit" name="citizenship_type"><label for="anggikrit">अङ्गीकृत</label><input type="checkbox" id="baibahik_anggikrit" name="citizenship_type"><label for="baibahik_anggikrit">वैवाहिक अङ्गीकृत</label></div><div class="form-row indent-1"><span class="label">जन्म स्थानः</span><span class="form-field medium"></span></div><div class="content-paragraph indent-1"> पहिले अन्य देशको नागरिक भएमा,- </div><div class="form-row indent-1"><div><span class="label">अघिल्लो राष्ट्रियता (देशको नाम):</span><span class="form-field medium"></span></div><div><span class="label">अघिल्लो नागरिकता</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div></div><div class="form-row indent-1"><span class="label">त्याग मितिः</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div><div class="content-paragraph"> ३. स्थायी ठेगाना </div><div class="form-row indent-1"><div><span class="label">प्रदेश :</span><span class="form-field medium"></span></div><div><span class="label">Province:</span><span class="form-field medium"></span></div></div><div class="form-row indent-1"><div><span class="label">जिल्ला :</span><span class="form-field medium"></span></div><div><span class="label">District:</span><span class="form-field medium"></span></div></div><div class="form-row indent-1"><div><span class="label">गा.पा./न.पा.:</span><span class="form-field medium"></span></div><div><span class="label">Rural Municipality/Municipality:</span><span class="form-field medium"></span></div></div><div class="form-row indent-1"><div><span class="label">वडा नं.:</span><span class="form-field medium"></span></div><div><span class="label">Ward No:</span><span class="form-field medium"></span></div></div><div class="form-row indent-1"><div><span class="label">गाउँ/टोल :</span><span class="form-field medium"></span></div><div><span class="label">Village/Tole:</span><span class="form-field medium"></span></div></div><div class="form-row indent-1"><div><span class="label">फोन नं.:</span><span class="form-field medium"></span></div><div><span class="label">मोबाइल नं.:</span><span class="form-field medium"></span></div></div><div class="form-row indent-1"><span class="label">इमेल ठेगाना :</span><span class="form-field large"></span></div><div class="content-paragraph"> ४. अस्थायी ठेगाना (स्थायी ठेगाना भन्दा फरक भएमा मात्र भर्नुहोस) </div><div class="form-row indent-1"><div><span class="label">प्रदेशः</span><span class="form-field medium"></span></div><div><span class="label">Province:</span><span class="form-field medium"></span></div></div><div class="form-row indent-1"><div><span class="label">जिल्ला :</span><span class="form-field medium"></span></div><div><span class="label">District:</span><span class="form-field medium"></span></div></div><div class="form-row indent-1"><div><span class="label">गा.पा./न.पा.:</span><span class="form-field medium"></span></div><div><span class="label">Rural Municipality/Municipality:</span><span class="form-field medium"></span></div></div><div class="form-row indent-1"><div><span class="label">वडा नं.:</span><span class="form-field medium"></span></div><div><span class="label">Ward No:</span><span class="form-field medium"></span></div></div><div class="form-row indent-1"><div><span class="label">गाउँ/टोल:</span><span class="form-field medium"></span></div><div><span class="label">Village/Tole:</span><span class="form-field medium"></span></div></div><div class="form-row indent-1"><div><span class="label">फोन नं.:</span><span class="form-field medium"></span></div><div><span class="label">मोबाइल नं.:</span><span class="form-field medium"></span></div></div><div class="content-paragraph"> ५. अन्य विवरण </div><div class="form-row indent-1"><div><span class="label">जात</span> : <span class="form-field medium"></span></div><div><span class="label">लिङ्ग :</span><span class="form-field medium"></span></div></div><div class="form-row indent-1"><span class="label">धर्म :</span><span class="form-field medium"></span></div><div class="form-row indent-1"><div><span class="label">शैक्षिक योग्यताः</span><span class="form-field medium"></span></div><div><span class="label">पेशा :</span><span class="form-field medium"></span></div></div><div class="form-row indent-1"><span class="label">वैवाहिक स्थितिः</span><input type="checkbox" id="married" name="marital_status"><label for="married">विवाहित</label><input type="checkbox" id="unmarried" name="marital_status"><label for="unmarried">अविवाहित</label><input type="checkbox" id="other_marital" name="marital_status"><label for="other_marital">अन्य</label></div><div class="form-row indent-1"><span class="label">पितृत्वको ठेगान नभएको हकमा संरक्षकको नामः</span><span class="form-field large"></span></div><div class="content-paragraph"> ६. बाबु/संरक्षकको विवरण </div><div class="form-row indent-1"><div><span class="label">नागरिकता प्रमाणपत्र नम्बरः</span><span class="form-field medium"></span></div><div><span class="label">जारी</span><span class="form-field small"></span></div></div><div class="form-row indent-1"><div><span class="label">मितिः</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div></div><div class="form-row indent-1"><div><span class="label">जारी जिल्लाः</span><span class="form-field medium"></span></div><div><span class="label">राष्ट्रिय परिचय नं.(NIN):</span><span class="form-field medium"></span></div></div><div class="form-row indent-1"><div><span class="label">पहिलो नामः</span><span class="form-field medium"></span></div><div><span class="label">First Name :</span><span class="form-field medium"></span></div></div><div class="form-row indent-1"><div><span class="label">बीचको नाम:</span><span class="form-field medium"></span></div><div><span class="label">Middle Name:</span><span class="form-field medium"></span></div></div><div class="form-row indent-1"><div><span class="label">थर:</span><span class="form-field medium"></span></div><div><span class="label">Last name:</span><span class="form-field medium"></span></div></div><div class="form-row indent-1"><span class="label">बाबु विदेशी भए बाबु नागरिक रहेको मुलुकको नामः</span><span class="form-field large"></span></div><div class="content-paragraph"> ७. आमाको विवरण </div><div class="form-row indent-1"><div><span class="label">नागरिकता प्रमाणपत्र नं..</span><span class="form-field medium"></span></div><div><span class="label">जारी मितिः</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div></div><div class="form-row indent-1"><div><span class="label">जारी जिल्लाः</span><span class="form-field medium"></span></div><div><span class="label">राष्ट्रिय परिचय नं.(NIN):</span><span class="form-field medium"></span></div></div><div class="form-row indent-1"><div><span class="label">पहिलो नाम:</span><span class="form-field medium"></span></div><div><span class="label">First Name :</span><span class="form-field medium"></span></div></div><div class="form-row indent-1"><div><span class="label">बीचको नाम</span> : <span class="form-field medium"></span></div><div><span class="label">Middle Name :</span><span class="form-field medium"></span></div></div><div class="form-row indent-1"><div><span class="label">थर :</span><span class="form-field medium"></span></div><div><span class="label">Last name:</span><span class="form-field medium"></span></div></div><div class="form-row indent-1"><span class="label">आमा विदेशी भए आमा नागरिक रहेको मुलुकको नाम</span><span class="form-field large"></span></div><div class="content-paragraph"> ८. बाजेको विवरण </div><div class="form-row indent-1"><div><span class="label">पहिलो नाम:</span><span class="form-field medium"></span></div><div><span class="label">First Name :</span><span class="form-field medium"></span></div></div><div class="form-row indent-1"><div><span class="label">बीचको नाम::</span><span class="form-field medium"></span></div><div><span class="label">Middle Name:</span><span class="form-field medium"></span></div></div><div class="form-row indent-1"><div><span class="label">थर :</span><span class="form-field medium"></span></div><div><span class="label">Last name :</span><span class="form-field medium"></span></div></div><div class="content-paragraph"> ९. बज्यैको विवरण </div><div class="form-row indent-1"><div><span class="label">पहिलो नाम:</span><span class="form-field medium"></span></div><div><span class="label">First Name :</span><span class="form-field medium"></span></div></div><div class="form-row indent-1"><div><span class="label">बीचको नाम:</span><span class="form-field medium"></span></div><div><span class="label">Middle Name :</span><span class="form-field medium"></span></div></div><div class="form-row indent-1"><div><span class="label">थर :</span><span class="form-field medium"></span></div><div><span class="label">Last name :</span><span class="form-field medium"></span></div></div><div class="content-paragraph"> १०. पति/पत्नीको विवरण </div><div class="form-row indent-1"><div><span class="label">नागरिकता प्रमाणपत्र नम्बर:</span><span class="form-field medium"></span></div><div><span class="label">जारी मितिः</span><div class="field-group"><span class="form-field tiny"></span><span class="form-field tiny"></span><span class="form-field tiny"></span><span class="form-field tiny"></span></div></div></div><div class="form-row indent-1"><div><span class="label">जारी जिल्लाः</span><span class="form-field medium"></span></div><div><span class="label">राष्ट्रिय परिचय नं. (NIN ):</span><span class="form-field medium"></span></div></div><div class="form-row indent-1"><div><span class="label">पहिलो नाम:</span><span class="form-field medium"></span></div><div><span class="label">First Name :</span><span class="form-field medium"></span></div></div><div class="form-row indent-1"><div><span class="label">बीचको नाम:</span><span class="form-field medium"></span></div><div><span class="label">Middle Name:</span><span class="form-field medium"></span></div></div><div class="form-row indent-1"><div><span class="label">थर:</span><span class="form-field medium"></span></div><div><span class="label">Last name:</span><span class="form-field medium"></span></div></div><div class="form-row indent-1"><span class="label">पति/पत्नी विदेशी भए निज नागरिक भएको मुलुकको नामः</span><span class="form-field large"></span></div><div class="content-paragraph"> ठेगाना (निवेदकको ठेगाना भन्दा फरक ठेगाना भएमा मात्र भर्नुहोस्) </div><div class="form-row indent-1"><div><span class="label">प्रदेशः</span><span class="form-field medium"></span></div><div><span class="label">जिल्लाः</span><span class="form-field medium"></span></div></div><div class="form-row indent-1"><div><span class="label">गा.पा./न.पा.:</span><span class="form-field medium"></span></div><div><span class="label">वडा नं.:</span><span class="form-field medium"></span></div></div><div class="form-row indent-1"><span class="label">गाउँ/टोल :</span><span class="form-field medium"></span></div><div class="content-paragraph"> मैले माथि उल्लेख गरेको व्यहोरा साँचो हो। झुट्टा ठहरे कानून बमोजिम सहुँला बुझाउँला। </div><table class="main-table"><thead><tr><th colspan="2">औंठाको छाप</th><th>भवदीय,</th><th>रुजु गर्ने अधिकारीः</th></tr></thead><tbody><tr><td class="text-center">दायाँ</td><td class="text-center">बायाँ</td><td style="padding-top: 50px;"> निवेदकको दस्तखतः-<br><span class="form-field xlarge" style="margin-top: 15px;"></span></td><td style="padding-top: 50px;"> पदः<span class="form-field large"></span><br> दस्तखतः<span class="form-field large"></span><br> मितिः<span class="form-field large"></span></td></tr><tr><td style="height: 100px;">&nbsp;</td><td style="height: 100px;">&nbsp;</td><td style="height: 100px;">&nbsp;</td><td style="height: 100px;">&nbsp;</td></tr></tbody></table><div class="content-paragraph"><span class="bold">आवश्यक कागजातः-</span></div><div class="content-paragraph indent-1"> १. नेपाली नागरिकता प्रमाणपत्रको सक्कल, </div><div class="content-paragraph indent-1"> २. बाबु/आमाको नागरिकता प्रमाणपत्रको प्रतिलिपि (उपलब्ध भएसम्म), </div><div class="content-paragraph indent-1"> ३. नागरिकता प्रमाणपत्रमा जन्ममिति नखुलेको हकमा सो खुल्ने प्रमाणपत्र वा गाउँपालिका/नगरपालिकाको सिफारिस, </div><div class="content-paragraph indent-1"> ४. राहदानी लिएको भए सोको सक्कल वा प्रतिलिपि, </div><div class="content-paragraph indent-1"> ५. बसाइँ सराइ गरेकाको हकमा बसाइँ सराइ दर्ताको प्रमाणपत्रको सक्कल, </div><div class="content-paragraph indent-1"> ६. विवाहितको हकमा नागरिकता प्रमाणपत्रमा पति/पत्नीको नाम उल्लेख नभएमा विवाह दर्ता प्रमाणपत्रको सक्कल । </div></body></html>