<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720504025_83.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">विस्फोटक पदार्थ नियम, २०२०</div><table class="main-table"><thead><tr><th>संशोधन</th><th>नेपाल राजपत्रमा प्रकाशित मिति</th></tr></thead><tbody><tr><td>विस्फोटक पदार्थ (पहिलो संशोधन) नियम, २०७०</td><td class="text-center">२०२०। ९। २९</td></tr><tr><td>विस्फोटक पदार्थ (दोस्रो संशोधन) नियम, २०८०</td><td class="text-center">२०७०।१।३०</td></tr><tr><td>&nbsp;</td><td class="text-center">२०८०।०२।०१</td></tr></tbody></table><div class="content-paragraph"> बिस्फोटक पदार्थ ऐन, २०१८ को दफा १४ ले दिएको अधिकार प्रयोग गरी नेपाल सरकारले देहायका नियमहरु बनाएको छः- </div><div class="content-paragraph"> १. <span class="bold">संक्षिप्त नाम र प्रारम्भः</span> (१) यी नियमहरुको नाम “विस्फोटक पदार्थ नियम, २०२०” रहेको छ । </div><div class="content-paragraph"> (२) यी नियमहरु तुरुन्त प्रारम्भ हुनेछन् । </div><div class="content-paragraph"> २. <span class="bold">परिभाषाः</span> विषय वा प्रसंगले अर्को अर्थ नलागेमा यी नियमहरुमाः- </div><div class="content-paragraph"> (क) “ऐन” भन्नाले बिस्फोटक पदार्थ ऐन, २०१८ सम्झनु पर्छ । </div><div class="content-paragraph"> (ख) “अनुसूची” भन्नाले यी नियमहरुको अनुसूची सम्झनु पर्छ । </div><div class="content-paragraph"> (ग) “नाइके” (फोरम्यान) भन्नाले आफ्नो मालिकको काम अन्तर्गत कुनै विस्फोटक पदार्थको हेरचाह गर्ने आफ्ना मालिकको अरु कर्मचारीहरुलाई बिस्फोटक पदार्थ वितरण गर्ने वा आफैले प्रयोग गर्ने काममा लगाइएको कुनै कर्मचारीलाई सम्झानु पर्छ । </div><div class="content-paragraph"> ३. <span class="bold">इजाजतपत्रको प्रकार विस्तारः</span> (१) यस नियम बमोजिम निम्न लिखित ६ प्रकारका इजाजतपत्रहरु दिन सकिनेछः- </div><div class="content-paragraph"> (क) “बिक्री गर्ने इजाजतपत्र” पाएका व्यक्तिले बिस्फोटक पदार्थ किन्न, राख्न र बिक्री गर्न सक्नेछ । </div><div class="content-paragraph"> (ख) “प्रयोग गर्ने इजाजतपत्र” पाएका व्यक्तिले विस्फोटक पदार्थ किन्न, राख्न र आफ्नै लागि प्रयोग गर्न सक्नेछ । </div><div class="content-paragraph"> (ग) “नाइके” (फोरम्यान) को इजाजतपत्र पाएका व्यक्तिले इजाजतपत्रवाला मालिकको कामको निमित्त विस्फोटक पदार्थको हेरचाह गर्न, सो मालिकको अरु कर्मचारीहरुलाई विस्फोटक पदार्थ वितरण गर्न वा प्रयोग गर्न सक्नेछ । </div><div class="content-paragraph"> तर कुनै इजाजतपत्रवाला नाइकेको प्रत्यक्ष रेखदेखमा विस्फोटक पदार्थ बोक्ने, चलाउने, वसार–पसार गर्ने समेत काममा लगाइएका कामदारहरुले नाइकेको इजाजतपत्र लिन कर लाग्ने छैन । </div><div class="content-paragraph"> (घ) “लाबोरेटरीमा विस्फोटक पदार्थ विषय अनुसन्धान गर्न इजाजतपत्र” पाएका व्यक्ति वा संस्थाले विस्फोटक पदार्थको परीक्षण गर्न, अनुसन्धान गर्न र त्यस्तो कामको निमित्त चाहिने विस्फोटक पदार्थ किन्न र राख्न सक्नेछ । </div><div class="content-paragraph"> (ङ) “पैठारी गर्ने इजाजतपत्र” पाएका व्यक्तिले बिस्फोटक पदार्थ पैठारी गर्न र राख्न सक्नेछ । </div><div class="content-paragraph"> तर बिक्री समेत गर्न चाहेमा निजले बिक्री गर्ने इजाजतपत्र पनि लिनु पर्नेछ । </div><div class="content-paragraph"> (च) “परिवहन गर्ने इजाजतपत्र” पाएका व्यक्तिले माथिको खण्ड (क), (ख), (ग), (घ) र (ङ) मा उल्लिखित इजाजतपत्र पाएका व्यक्तिहरुको लागि बिस्फोटक पदार्थ वसार–पसार गर्न सक्नेछ । </div><div class="content-paragraph"> तर यस्ता इजाजतपत्रवालाले सम्बन्धित प्रमुख जिल्ला अधिकारी छेउ आफ्नो नाउं, थर, वतन लेखी दाखिल गरेपछि आफ्नो रेखदेखमा विस्फोटक पदार्थ परिवहन गर्ने काममा लगाइएका व्यक्तिहरुले छुट्टै परिवहनको इजाजतपत्र लिन कर लाग्ने छैन । </div><div class="content-paragraph"> (२) कुनै प्रकारका इजाजतपत्रवाला व्यक्तिले आफैले वा आफ्नो कार्यस्थलमा आवश्यक मात्रामा आफ्ना कर्मचारीहरुद्वारा विस्फोटक पदार्थ चलाउन, थन्क्याई राख्न परिवहन गर्न वा गराउन सक्नेछ । </div><div class="content-paragraph"> तर जुनसुकै अवस्थामा पनि आफ्ना कुनै इजाजतपत्र वा इजाजतपत्र नभएका कर्मचारीहरुद्वारा गराइएका यस्ता कामहरुको लागि इजाजतपत्रवाला मालिक नै जवाफदेही रहनेछ । </div><div class="content-paragraph"> (३) सम्बन्धित प्रमुख जिल्ला अधिकारीले इजाजतपत्र दिंदा आवेदकको आवश्यकता र अनुभव अनुसार इजाजतपत्रमा तोकिदिएका परिमाणमा तोकिदिएका किसिमका विस्फोटक पदार्थहरुको लागि लागू हुने गरी दिन सक्नेछ । यस्ता इजाजतपत्र पाएका व्यक्तिले सोही इजाजतपत्रमा लेखिएका विस्फोटक पदार्थको किसिम र परिमाणको सम्बन्धमा कुनै संशोधन गर्न चाहेमा सो चाहेको कुरा र त्यसको कारण समेत खोली नयां इजाजतपत्रको सरह दस्तुर राखी आवेदनपत्र दिनुपर्छ । </div><div class="content-paragraph"> ४. <span class="bold">आवेदनपत्र दिनुपर्नेः</span> (१) यस नियम बमोजिम इजाजतपत्र लिन चाहने व्यक्तिले अनुसूची– ४ मा लेखिए बमोजिमको फाराम भरी सम्बन्धित प्रमुख जिल्ला अधिकारी छेउ आवेदनपत्र दिनुपर्छ । </div><div class="content-paragraph"> (२) कुनै व्यक्ति २१ वर्ष उमेर पुगेमा र इजाजतपत्र पाउनाको लागि योग्य र विश्वसनीय देखिएमा निजलाई इजाजतपत्र दिन सकिनेछ । </div><div class="content-paragraph"> (३) नाइकेको इजाजतपत्रको लागि आबेदनपत्र दिने व्यक्तिले आफ्नो इजाजतपत्रवाला मालिकको सिफारिश समेत आवेदनपत्र साथ पेश गर्नु पर्नेछ । </div><div class="content-paragraph"> ५. <span class="bold">इजाजतपत्र दिनेः</span> (१) नियम ४ को उपनियम (१) बमोजिम आफूकहाँ पर्न आएको आवेदनपत्रहरुमध्ये नियम ३ को खण्ड (क), (ख), (ग) र (च) मा उल्लिखित प्रकारका इजाजतपत्रका हकमा आवश्यक कुरा जांचबुझ गर्न केही समयको लागि सम्बन्धित प्रमुख जिल्ला अधिकारीले निज आवेदकहरुलाई इजाजतपत्र दिन स्थगित गर्न सक्नेछ र सो जांचबुझको आधारमा प्रहरी प्रतिवेदन तथा आवश्यक परेमा विस्फोटक पदार्थ सम्बन्धी विशेषज्ञको राय समेत लिई आवेदक विस्फोटक पदार्थ सम्बन्धी काम गर्न आवश्यक मात्रामा अनुभवी, लायक र विश्वसनीय छ, छैन विचार गरी इजाजतपत्र दिने नदिने निर्णय </div><div class="content-paragraph"> गर्नेछ र नदिने निर्णय भएमा त्यसको सूचना सो आवेदकलाई र गृह मन्त्रालयलाई दिनु पर्नेछ । </div><div class="content-paragraph"> (२) नियम ४ को उपनियम (१) बमोजिम आफूकहाँ पर्न आएको आवेदनपत्रहरुमध्ये नियम ३ को खण्ड (घ) र (ङ) मा उल्लिखित प्रकारका इजाजतपत्रको सम्बन्धमा सम्बन्धित प्रमुख जिल्ला अधिकारीले आवेदनपत्र सम्बन्धी आवश्यक सबै कुरा बुझी आफ्नो राय ठहरसाथ निकासाको निमित्त गृह मन्त्रालय मार्फत नेपाल सरकार समक्ष पठाउनु पर्नेछ । </div><div class="content-paragraph"> (३) उपनियम (१) र (२) बमोजिम कुनै प्रकारको इजाजतपत्र दिने निर्णय भएपछि सम्बन्धित प्रमुख जिल्ला अधिकारीले आवेदकलाई अनुसूची-१ मा लेखिए बमोजिमको इजाजतपत्र दिइनेछ । </div><div class="content-paragraph"> (४) उपनियम (३) बमोजिमको इजाजतपत्र लिनु पर्दा आवेदक आफै गई वा आफ्नो प्रतिनिधि सम्बन्धित प्रमुख जिल्ला अधिकारीको अड्डामा पठाई निजको समक्ष आफूले बुझिलिने इजाजतपत्र र सो अड्डामा रहने इजाजतपत्रको अर्धकट्टीमा समेत आफ्नो सहिछाप गरी वा गराई बुझी लिनु पर्छ । </div><div class="content-paragraph"> ६. <span class="bold">इजाजतपत्रको दस्तूर अवधि र नामसारीः</span> (१) नियम ५ बमोजिम दिइएको इजाजतपत्र सोही वर्षको चैत्र मसान्तसम्म कायम रहनेछ । </div><div class="content-paragraph"> (२) प्रत्येक इजाजतपत्रको निमित्त रु. ३।- दस्तूर लिइनेछ । </div><div class="content-paragraph"> तर नेपाल सरकारबाट स्वीकृत कुनै शिक्षण संस्था वा प्रयोगशालाको लागि दिइने इजाजतपत्रको निमित्त त्यस्तो दस्तूर माफी दिन सकिनेछ । </div><div class="content-paragraph"> (३) इजाजतपत्रवालाले कुनै हालतमा पनि आफ्नो इजाजतपत्र अरु कसैलाई पनि नामसारी गरी दिन सक्ने छैन । कसैले पनि कुनै व्यक्तिको इजाजतपत्रको आधार लिई काम गर्न पाउने छैन । </div><div class="content-paragraph"> (४) कुनै इजाजतपत्रवालाको मृत्यु भएमा उसको उत्तराधिकारीले र इजाजतपत्रवालाले आफ्नो व्यापारको हक कसैलाई हस्तान्तरित गरी दिएमा यसरी हक पाउने र हक छोड्ने दुबैले सो इजाजतपत्रको लगत रहेको अड्डामा सूचना दिनुपर्छ र हक पाउने व्यक्तिले बांकी विस्फोटक पदार्थको काम गर्नको लागि नयां इजाजतपत्रको लागि तुरुन्त आवेदनपत्र दिनुपछ र निजको नाउंमा इजाजतपत्र दिने नदिने कुरामा नियम ५ बमोजिम हुनेछ । </div><div class="content-paragraph"> ९. <span class="bold">इजाजतपत्रको रिन्यूवलः</span> (१) कसैले इजाजतपत्र रिन्यूवल गर्न चाहेमा आफ्नो इजाजतपत्रको अवधि समाप्त नहुंदै लिखित आवेदनपत्र आप्mने इजाजतपत्रको लगत रहेको अड्डामा दिनुपर्छ । यसरी रिन्यूवल गर्न रु. १। - दस्तूर लाग्नेछ । </div><div class="content-paragraph"> (२) कसैले यस नियमको कुनै कुरा उल्लंघन गरेमा निजको इजाजतपत्र रिन्यूवल गर्न इन्कार गर्न सकिनेछ । </div><div class="content-paragraph"> ८. <span class="bold">इजाजतपत्र रद्द गर्न सकिनेः</span> कुनै इजाजतपत्रवालाले ऐनका र सो ऐन अन्तगतका नियमहरुको कुनै कुरा उल्लंघन गरेमा सम्बन्धित प्रमुख जिल्ला अधिकारीले निजिको इजाजतपत्र रद्द गर्न सक्नेछ । </div><div class="content-paragraph"> ७. <span class="bold">इजाजतपत्रका प्रमाणित नक्कलहरु दिनेः</span> (१) कसैले आफ्नो कारबाईको सिलसिलामा आफ्नो इजाजतपत्रको प्रमाणित नक्कलहरु लिन चाहेमा निजले सो चाहेको कारण र चाहेको नक्कलको प्रतिको संख्या समेत खोली इजाजतपत्रका लगत रहेको अड्डामा अनुसूची– ५ को ढाँचा बमोजिम आवेदनपत्र दिनुपर्छ । </div><div class="content-paragraph"> (२) उपनियम (१) बमोजिमको प्रत्येक प्रमाणित नक्कलको लागि रु.१।- दस्तूर लाग्ने छ । </div><div class="content-paragraph"> १०. <span class="bold">इजाजतपत्रवालाको कर्तव्य र शर्त बन्देजः</span> (१) इजाजतपत्रवालाले आफ्नो इजाजतपत्रलाई चोरी गरिने, बिग्रिने वा अनधिकृत तवरले त्यसको नक्कल गरिनेबाट बचाउनका लागि हिफाजतसाथ राख्नु पर्नेछ । कुनै इजाजतपत्र बिग्रेमा, हराएमा वा इजाजतपत्रवालाले विस्फोटक पदार्थको काम छोडेमा सो कुराको सूचना सो इजाजतपत्रको लगत रहेको अड्डामा दिनु पर्नेछ । </div><div class="content-paragraph"> (२) ऐनमा लेखिएका कुराको अधीनमा रही कसैले इजाजतपत्र हेर्न चाहेमा इजाजतपत्रवालाले आफ्नो इजाजतपत्र देखाउनु पर्नेछ । </div><div class="content-paragraph"> (३) ऐनमा लेखिएका कुरा को अधीनमा रही कसैले कुनै विस्फोटक पदार्थ उत्पादन भइरहेको, राखिएको वा प्रयोग भइरहेको ठाउँ वा परिवहन भइराखेको वा लाद्रे </div><div class="content-paragraph"> वा गिराउने काम भइराखेको कुनै बोझ बाहकलाई निरीक्षण र जांचबुझ गर्न आएमा इजाजतपत्रवालाले निजलाई निरीक्षण र जांचबुझ गर्न दिनु पर्नेछ । </div><div class="content-paragraph"> (४) विस्फोटक पदार्थ वा त्यसको प्रयोगले गर्दा भएको कुनै विस्फोटक आगलागी वा दुर्घटनाको सूचना सम्बन्धित प्रमुख जिल्ला अधिकारी र सबै भन्दा नजिकैको प्रहरी थानामा तुरुन्त गर्नु पर्नेछ र सो विस्फोटक, आगलागी वा दुर्घटनाको सम्बन्धमा विस्तृत प्रतिवेदन पेश गर्नुको साथ मागिएको अरु आवश्यक वयान समेत दिनु पर्नेछ । यस्ता अधिकारी वा कुनै पनि विस्फोटक पदार्थ निरीक्षकलाई घटनास्थलमा निरीक्षण गर्न र जांचबुझ गर्न दिनु पर्नेछ । </div><div class="content-paragraph"> (५) कुनै मितिमा आफूले पैठारी गरेको, परिवहन गरेको, खरीद गरेको, बिक्री वितरण गरेको वा प्रयोग गरेको र आफूसाथ राखेको विस्फोटक पदार्थको प्रकार र परिमाणको तथा यस्ता विस्फोटक पदार्थहरु कहाँ कहाँ र कस कसबाट पैठारी गरेको हो कस कसको र कहाँ कहाँ परिवहन गरी दिएको हो, कस कससंग खरीद गरेको हो, कस कसबाट प्राप्त गरेको हो, कुन कुन काममा प्रयोग गरेको हो र कस कसलाई बिक्री वितरण गरेको वा परिवहनको लागि दिएको हो ती व्यक्तिहरुको नाम, वतन र इजाजतपत्र नम्बर समेत खुलेको विस्तृत यथार्थ लगत राख्नु पर्नेछ । </div><div class="content-paragraph"> (६) उपनियम (५) मा उल्लेख भएको लगतको नक्कल सम्बन्धित प्रमुख जिल्ला अधिकारी समक्ष महीना महीनामा पठाउनु पर्नेछ । </div><div class="content-paragraph"> (७) कुनै अनधिकृत व्यक्तिले कुनै स्टोरेज म्यागजिनमा गैरकानूनी तवरले प्रवेश गरेमा वा गर्ने प्रयत्न गरेमा वा बिना अख्तियार कुनै विस्फोटक पदार्थ चलाएमा, स्थानान्तर गरेमा वा झिकी लगेमा वा त्यसरी चलाइने, स्थानान्तर गर्ने वा झिकी लैजाने प्रयत्न गरेमा वा कुनै विस्फोटक पदार्थको चोरी वा नोक्सानी भएमा यस्ता कुराहरु सम्बन्धित प्रमुख जिल्ला अधिकारी समक्ष तुरुन्त सूचना गर्नु पर्नेछ । </div><div class="content-paragraph"> (८) कुनै पनि इजाजतपत्रवालाले मद पिएका वा अरु प्रकारका नशा लागेको वा पूरा होस नभएका व्यक्तिहरु वा विस्फोटक पदार्थ सकुशल चलाउन बाधा पुर्याउने किसिमको शारीरिक वा मानसिक विकृति भएका व्यक्तिहरुलाई विस्फोटक पदार्थ चलाउन, परिवहन गर्न, वितरण गर्न वा प्रयोग गर्न वा कुनै म्यागजिनभित्र पस्नु दिन हुंदैन । </div><div class="content-paragraph"> ११. <span class="bold">विस्फोटक पदार्थको खरीद बिक्रीः</span> (१) कसैले विस्फोटक पदार्थ पुनः बिक्री गर्न परेमा निजले बिक्री गर्ने लाइसेन्स पनि लिनु पर्नेछ । </div><div class="content-paragraph"> (२) विस्फोटक पदार्थ खरीद वा बिक्री गर्दा यसरी खरीद र बिक्री गर्ने दुबैले एक अर्कोलाई आफ्नो इजाजतपत्र देखाउनु पर्नेछ । </div><div class="content-paragraph"> (३) विस्फोटक पदार्थ बेच्ने व्यक्तिले हरेक बिक्रीको सम्बन्धमा आफ्नो विस्फोटक पदार्थ खरीद गर्ने ग्राहकसंग अनुसूची-३ मा लेखिएको ढाँचाको भरपाई लिनु पर्दछ । </div><div class="content-paragraph"> (४) कसैले आफै आई विस्फोटक पदार्थ खरीद गर्न आउने व्यक्तिलाई उसको इजाजतपत्र वा उक्त इजाजतपत्रको प्रमाणित नक्कल हेरी मात्र कुनै बिस्फोटक पदार्थ बिक्री गर्न पाइनेछ । </div><div class="content-paragraph"> (५) बिस्फोटक पदार्थ बेच्ने व्यक्तिले ग्राहकको इजाजतपत्रको प्रमाणित नक्कलको एकप्रति आफ्नो कार्यालयको फाइलमा राखेपछि मात्र डाँकबाट विस्फोटक पदार्थ बिक्री गर्न पाउनेछ । </div><div class="content-paragraph"> (६) कसैले घुम्ती बिक्रेताद्वारा बिस्फोटक पदार्थ खरीद गर्न चाहेमा निजले उक्त विस्फोटक पदार्थको लागि आदेश दिंदा घुम्ती बिक्रेतालाई आफैं इजाजतपत्र वा इजाजतपत्रको प्रमाणित नक्कल देखाएपछि मात्र विस्फोटक पदार्थ बिक्री गर्न सकिनेछ । र सो घुम्ती बिक्रेताले उक्त आदेश आफ्नो मालिक कहाँ पठाउँदा आफूलाई देखाइएका इजाजतपत्रको प्रकार, नम्बर र इजाजतपत्र दिइएको मिति समेतको सूचना गर्नु पर्नेछ । </div><div class="content-paragraph"> (७) विस्फोटक पदार्थ प्रयोग गर्ने इजाजतपत्र लिएका कुनै व्यक्तिले नेपाल सरकारको रक्षा मन्त्रालयसंग प्राप्त कुनै विस्फोटक पदार्थ खरीद गर्न चाहेमा सो चाहेको कुरा कहाँ कुन ठाउँमा के कामको लागि प्रयोग गर्न चाहिएको हो र कुन कुन विस्फोटक पदार्थ कति कति मात्रमा चाहिएको हो सो समेत स्पष्ट खोली सम्बन्धित विभाग मार्फत लिखित आवेदनपत्र दिनुपर्छ । </div><div class="content-paragraph"> ▽११क. <span class="bold">विस्फोटक पदार्थ सापटी लिनदिन वा उपलब्ध गराउन सकिनेः</span> (१) कुनै आयोजनाले ऐन तथा यस नियम बमोजिम इजाजतपत्र लिई पैठारी गरेको विस्फोटक पदार्थ त्यस्तो विस्फोटक पदार्थ प्रयोग गर्न ऐन तथा यस नियम बमोजिम इजाजतपत्र प्राप्त गरेको अन्य आयोजनालाई सापटी दिन सक्नेछ। </div><div class="content-paragraph"> दोस्रो संशोधन द्वारा थप। </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि “आयोजना” भन्नाले सडक निर्माण, उर्जा विकास वा विस्फोटक पदार्थ आवश्यक पर्ने अन्य विकास निर्माणसँग सम्बन्धित आयोजना सम्झनु पर्छ । </div><div class="content-paragraph"> (२) उपनियम (१) बमोजिम विस्फोटक पदार्थ सापटी लिनदिनको लागि विस्फोटक पदार्थ आवश्यक पर्ने आयोजनाले तत्काल त्यस्तो विस्फोटक पदार्थ पैठारी वा खरिद गर्न सक्ने अवस्था नरहेको र नेपाली सेनाबाट समेत उपलव्ध हुन नसकेको अवस्था हुनु पर्नेछ। </div><div class="content-paragraph"> (३) उपनियम (१) बमोजिम एक आयोजनाबाट अर्को आयोजनामा विस्फोटक पदार्थ लिनदिनको लागि दुवै आयोजनाको आपसी सहमति सहित विस्फोटक पदार्थ लिने आयोजना रहेको जिल्लाको प्रमुख जिल्ला अधिकारी समक्ष निवेदन दिएमा सम्बन्धित जिल्लाको सुरक्षा समितिले त्यस्तो विस्फोटक पदार्थ सापटी लिन सिफारिस गरी विस्फोटक पदार्थ दिने आयोजना रहेको जिल्लाको सुरक्षा समितिमा पठाउनु पर्नेछ र सो जिल्लाको सुरक्षा समितिबाट विस्फोटक पदार्थ सापटी दिने सिफारिस प्राप्त भएमा विस्फोटक पदार्थ लिने आयोजना रहेको जिल्लाको प्रमुख जिल्ला अधिकारीले स्वीकृतिको लागि गृह मन्त्रालयमा पठाउनु पर्नेछ। </div><div class="content-paragraph"> तर विस्फोटक पदार्थ सापटी लिनेदिने आयोजना एउटै जिल्लामा भएमा सो जिल्लाको सुरक्षा समितिको सिफारिसको आधारमा प्रमुख जिल्ला अधिकारीले स्वीकृतिको लागि गृह मन्त्रालयमा पठाउनु पर्नेछ। </div><div class="content-paragraph"><span class="bold">स्पष्टीकरणः</span> यस नियमको प्रयोजनको लागि "सुरक्षा समिति" भन्नाले स्थानीय प्रशासन ऐन, २०२८ को दफा ६ को उपदफा (७) बमोजिमको जिल्ला सुरक्षा समिति सम्झनु पर्छ । </div><div class="content-paragraph"> (४) उपनियम (२) बमोजिम विस्फोटक पदार्थ सापटी लिनदिन सम्बन्धित जिल्लाका सुरक्षा समितिबाट सिफारिस प्राप्त भएमा गृह मन्त्रालयले नेपाली सेनासँग समन्वय गरी त्यस्तो विस्फोटक पदार्थ सापटी लिनेदिने स्वीकृति दिन सक्नेछ। </div><div class="content-paragraph"> (५) उपनियम (४) बमोजिम स्वीकृति भएको आधारमा विस्फोटक पदार्थ सापटी दिँदा तथा सापटी लिएको विस्फोटक पदार्थ फिर्ता गर्दा नेपाली सेनाको प्रत्यक्ष निगरानीमा गर्नु पर्नेछ । </div><div class="content-paragraph"> (६) यस नियम बमोजिम सापटी लिएदिएको विस्फोटक पदार्थको प्रकार, मात्रा र उपयोगको स्थिति बारेमा नेपाली सेनाले अभिलेख राखी रक्षा मन्त्रालयमा प्रतिवेदन पेश गर्नु पर्नेछ र रक्षा मन्त्रालयले गृह मन्त्रालयलाई त्यस्तो प्रतिवेदन उपलव्ध गराउनु पर्नेछ । </div><div class="content-paragraph"> (७) कुनै आयोजनाले ऐन तथा यस नियम बमोजिम इजाजतपत्र लिई खरिद वा पैठारी गरेको कुनै विस्फोटक पदार्थ तत्काल आवश्यक नभएमा वा बढी भएमा त्यस्तो विस्फोटक पदार्थ प्रयोग गर्न इजाजत प्राप्त गरेको आयोजनालाई उपलब्ध गराउन सक्नेछ । </div><div class="content-paragraph"> (८) उपनियम (७) बमोजिम अर्को आयोजनालाई विस्फोटक पदार्थ उपलब्ध गराउँदा नियम (३), (४), (५) र (६) बमोजिमको प्रक्रिया पूरा गर्नु पर्नेछ । </div><div class="content-paragraph"> (९) यस नियम बमोजिम विस्फोटक पदार्थ सापटी लिनेदिने, विस्फोटक पदार्थ उपलब्ध गराउने तथा विस्फोटक पदार्थ प्राप्त गर्ने आयोजनाले विस्फोटक पदार्थको प्रयोग, परिवहन, सञ्चय लगायतका विषयमा ऐन, नियम तथा अन्य प्रचलित कानूनमा भएको व्यवस्थाको पालना गर्नु पर्नेछ । </div><div class="content-paragraph"> १२. <span class="bold">विस्फोटक पदार्थको परिवहनः</span> (१) यस नियम अन्तर्गत परिवहन गर्ने इजाजतपत्र नभएको कुनै पनि व्यक्ति वा कम्पनीले कुनै पनि विस्फोटक पदार्थ परिवहन गर्न पाउने छैन । </div><div class="content-paragraph"> (२) परिवहनको लागि सौपी दिइने कुनै पनि विस्फोटक पदार्थ इजाजतपत्रवालाले परिवहन गर्ने इजाजतपत्र पाएका व्यक्ति वा कम्पनीलाई मात्र सौपी दिन सकिनेछ । </div><div class="content-paragraph"> (३) विस्फोटक पदार्थ परिवहन गर्ने इजाजतपत्रवालाहरुले अरुको विस्फोटक पदार्थ परिवहन गर्नलाई सो विस्फोटक पदार्थ परिवहनको लागि सौपी दिने र उक्त विस्फोटक पदार्थ कसलाई बुझाइदिने हो ती दुबैको नाम, वतन र इजाजतपत्र नम्बर समेतको जनाउ उक्त परिवहन सम्बन्धी कागजपत्रमा विस्फोटक पदार्थ परिवहनको लागि सौंपी दिने व्यक्तिबाट हस्ताक्षर गराई दिनुपर्छ । </div><div class="content-paragraph"> (४) अरुको लागि विस्फोटक पदार्थ परिवहन गरिदिने व्यक्तिहरुले सो विस्फोटक पदार्थ व्यक्तिलाई डेलिभरी दिंदा त्यसको इजाजतपत्र हेरी मात्र दिनुपर्छ । </div><div class="content-paragraph"> १३. <span class="bold">विस्फोटक पदार्थ थन्क्याई राख्न र स्थानान्तर गर्न चाहिने कुराहरुः</span> (१) विस्फोटक पदार्थ थन्क्याई राख्न तथा स्थानान्तर गर्न चाहिने आवश्यकताहरु निर्दिष्ट गर्न विस्फोटक पदार्थलाई देहाय बमोजिम वर्गीकरण गरिएको छः- </div><div class="content-paragraph"> (क) कडा विस्फोटक पदार्थ (हाई एक्स्ल्पोसिव) जस्तैः - </div><div class="content-paragraph"> डाइनामाइट, नाइट्रो ग्लिसरिन, टी.एन.टी. जेलीग्नाइट, मर्नटर्नरलाव इत्यादि । </div><div class="content-paragraph"> (ख) नरम विस्फोटक पदार्थ (लो एक्स्ल्पोसिसव) जस्तैः– (व्याष्टिङ गन पाउडर, (वारुद) इत्यादि । </div><div class="content-paragraph"> (ग) सामान्य विस्फोटक पदार्थः- </div><div class="content-paragraph"> (१) डिटोनेटर जस्तैः– व्याष्टिङ्ग क्याप, इलेक्ट्रिक व्याष्टिङ्ग क्याप इत्यादि । </div><div class="content-paragraph"> (२) फ्यूज (सबै किसिमका) । </div><div class="content-paragraph"> (२) परिवहन वा चलन वा प्रयोग भइरहेमा वा एक एक दिनको कामलाई चाहिने भन्दा कम परिमाणमा भएको बाहेक कसैले कुनै पनि विस्फोटक पदार्थ उपयुक्त स्टोरेज म्यागजिन (विस्फोटक पदार्थ भण्डार) मा उचित तवरले थन्क्याई राख्नु पर्छ र यस्ता म्यागजिन (भण्डारहरु) मा थन्क्याई राख्ने विस्फोटक पदार्थको प्रकार र परिमाणको विचार राखी सुरक्षित ठाउँमा बलियो किसिमले बनाइएको र राम्रो हावा लाग्ने र उज्यालोको प्रबन्ध समेत भएको हुनुपर्छ । </div><div class="content-paragraph"> (३) विस्फोटक पदार्थ परिवहन गर्ने वा स्थानान्तर गर्ने वा थन्क्याई राख्ने वा प्रयोग गर्ने व्यक्तिहरुले यस्तो काम होशियारी, सावधानी र निर्विघ्न तवरले गर्नुको अतिरिक्त जुनसुकै अवस्थामा पनि साधारण विवेक विचारले लिनुपर्ने अरु बचाउको उपाय समेत गर्नु पर्छ । </div><div class="content-paragraph"> (४) विस्फोटक पदार्थ परिवहन गर्ने वा स्थानान्तर गर्ने वा थन्क्याई राख्ने वा प्रयोग गर्ने व्यक्तिहरुले यस्तो काम होशियारी, सावधानी र निर्विघ्न तवरले गर्नुको अतिरिक्त जुनसुकै अवस्थामा पनि साधारण विवेक विचारले लिनुपर्ने अरु बचाउको उपाय समेत गर्नु पर्छ । </div><div class="content-paragraph"> (५) विस्फोटक पदार्थ भण्डार रहेको स्थानमा “खतरा विस्फोटक पदार्थ” भनी स्पष्ट लेखिएको चिन्ह संकेत राख्नु पर्छ । </div><div class="content-paragraph"> (६) कुनै पनि इजाजतपत्रवालाले इजाजतपत्र नभएका कुनै व्यक्तिलाई आफ्नो म्यागजिनमा लगाइएको ताल्चाको सांचो राख्न वा यसै नियम बमोजिम इजाजतपत्र पाएका कुनै इजाजतपत्रवालाको साथ बाहेक आफ्नो म्यागजिन (विस्फोटक पदार्थ भण्डार) भित्र पस्न वा विस्फोटक पदार्थ भएका कुनै बक्स टाइप म्यागजिन खोल्न दिन हुंदैन । </div><div class="content-paragraph"> तर एक दिनलाई काम चाहिने परिमाणसम्म विस्फोटक पदार्थ भएको भांडो खोल्न र सम्बन्धित प्रमुख जिल्ला अधिकारी वा अख्तियारवाला व्यक्तिले त्यस्तो अधिकारी पस्ने हकमा यो उपनियम लागू हुने छैन । </div><div class="content-paragraph"> १४ <span class="bold">कडा विस्फोटक पदार्थ थन्क्याई राख्नेः</span> (१) एकसय पच्चीस (१२५) पाउण्ड वा सन्ताउन्न (५७) किलो वा सो भन्दा बढी मात्राको कडा विस्फोटक पदार्थलाई गोली छिर्न नसक्ने र चोरी वा आगलागी हुन नसक्ने स्थायी म्यागजिनमा थन्क्याई राख्नु पर्छ र सो स्थायी म्यागजिनको बनावट अनुसूची–६ मा लेखिए बमोजिम हुनेछ । </div><div class="content-paragraph"> (२) एक सय पच्चीस (१२५) पाउण्ड वा सन्ताउन्न (५७) किलो भन्दा कम मात्राका कडा विस्फोटक पदार्थ उपनियम (१) मा उल्लेख भए बमोजिमको स्थायी म्यागजिनमा वा अनुसूची–७ मा लेखिए बमोजिमको बक्स टाइप म्यागजिनमा थन्क्याई राख्नु पर्छ । </div><div class="content-paragraph"> (३) हरेक म्यागजिन बस्ती वा कारखानाबाट कमसेकम ११० मिटर फरक रहेको हुनुपर्छ । त्यस्तो म्यागजिन रहेको गाउँमा आगो निभाउन र दार्म (फायरस पिके) पनि रहनु पर्छ । </div><div class="content-paragraph"> १५ <span class="bold">नरम विस्फोटक पदार्थ थन्क्याई राख्नेः</span> (१) एकसय पच्चीस (१२५) पाउण्ड वा सन्ताउन्न (५७) किलो वा सो भन्दा बढी मात्रामा नरम विस्फोटक पदार्थ पनि नियम १४ को उपनियम (१) मा उल्लेख भए बमोजिमको स्थायी म्यागजिनमा थन्क्याई राख्नु पर्छ । </div><div class="content-paragraph"> (२) एकसय पच्चीस पाउण्ड (१२५) वा सन्ताउन्न (५७) किलो भन्दा कम मात्राका नरम विस्फोटक पदार्थ नियम १४ को उपनियम (१) मा उल्लेख भए बमोजिमको स्थायी म्यागजिनमा वा नियम १४ को उपनियम (२) मा उल्लेख भए बमोजिमको बक्स टाइप म्यागजिनमा थन्क्याई राख्नु पर्छ । </div><div class="content-paragraph"> १६. <span class="bold">डिटोनेटरहरु थन्क्याई राख्नेः</span> (१) पाँच हजारदेखि बढी दश लाखसम्मको डिटोनेटरहरु नियम १४ को उपनियम (१) मा उल्लेख भए बमोजिमको स्थायी म्यागजिनमा थन्क्याई राख्नु पर्छ । </div><div class="content-paragraph"> (२) पाँच हजारसम्मका डिटोनेटरहरु नियम १४ को उपनियम (१) मा उल्लेख भए बमोजिमको स्थायी म्यागजिनमा वा सोही नियम उपनियम (२) मा उल्लेख भए बमोजिमको बक्स टाइप म्यागजिनमा थन्क्याई राख्नु पर्छ । </div><div class="content-paragraph"> तर डिटोनेटरहरु विस्फोटक पदार्थको साथ एकै कोठामा राख्न हुंदैन । </div><div class="content-paragraph"> १७. <span class="bold">फ्यूज थन्क्याइ राख्नेः</span> कसैले फ्यूज कुनै विस्फोटक पदार्थ वा डिटोनेटरहरुको साथ कुनै स्थायी म्यागजिन वा बक्स टाइप म्यागजिनमा वा चोरीबाट बचाउन राम्रो ताला लगाएको कुनै भाँडो वा कोठामा थन्क्याई राख्न सकिनेछ । </div><div class="content-paragraph"> १८. <span class="bold">विस्फोटक पदार्थ थन्क्याउने सम्बन्धमा संशोधन गर्नेः</span> कुनै इजाजतपत्रवालाले आफ्नो इजाजतपत्रको सम्बन्धमा नियम १३, १४, १५ र १६ मा उल्लेख भएका कुनै कुराको संशोधन गर्न चाहेमा सो संशोधन गर्न चाहेका कुरा त्यसको कारण स्पष्ट खोली सम्बन्धित प्रमुख जिल्ला अधिकारी छेउ लिखित आवेदनपत्र दिनुपर्छ । यस्तो संशोधन गर्न समुचित र मनासिब भएमा र संशोधन गर्नाले सार्वजनिक सुरक्षा तथा हितमा धक्का नलाग्ने देखिएमा नेपाल सरकारले सो संशोधन गरिदिन सक्नेछ । </div><div class="content-paragraph"> १९. <span class="bold">इजाजतपत्र दिने अधिकारीको कर्तव्यः</span> (१) सम्बन्धित प्रमुख जिल्ला अधिकारीले यस नियम अन्तर्गत आफूले दिएको इजाजतपत्रहरुको यथार्थ लगत राख्नु पर्छ र समय समयमा गृह मन्त्रालयबाट मागे बमोजिमको प्रतिवेदन पेश गर्नुपर्छ । </div><div class="content-paragraph"> (२) कसैले नेपाली सेनाको नियन्त्रणमा रहेको कुनै ठाउँ वा बोझबाहक वा त्यसको आसपास बाहेक अन्यत्र विस्फोटक पदार्थ संलग्न कुनै विस्फोटन, आगलागी वा दुर्घटना भएको सूचना दिएमा वा आफूले थाहा भएमा सम्बन्धित प्रमुख जिल्ला अधिकारीले सो विस्फोटक, आगलागी वा दुर्घटनाको कारणको जांचबुझ गर्नुपर्छ र सो जांचबुझबाट देखिन आएको दुर्घटनाको कारण र परिस्थिति समेत खोली र त्यस्ता </div><div class="content-paragraph"> दुर्घटनाहरु अबदेखि कसरी रोक्न सकिन्छ भन्ने आफ्नो सिफारिस र सुझाव भए त्यो पनि खोली नेपाल सरकारमा लिखित प्रतिवेदन पेश गर्नुपर्छ । </div><div class="content-paragraph"> (३) ऐन वा सो ऐन अन्तर्गतको नियमको वर्खिलाप कुनै ठाउँ वा बोझबाहकमा कुनै विस्फोटक पदार्थ राख्ने, प्रयोग गर्ने, बिक्री गर्ने, परिवहन गर्ने वा पैठारी गर्ने काम भएको भन्ने विश्वास हुने मनासिब माफिकको कारण सहित थाहा भएमा सम्बन्धित प्रमुख जिल्ला अधिकारीले आफैं गई वा कुनै व्यक्तिलाई पठाई सो ठाउँ वा बोझबाहक निरीक्षण, जांचबुझ र खोजतलाशी गराउन र त्यस्ता विस्फोटक पदार्थ फेला परेमा त्यस्तालाई कब्जा गर्नु र रोक्का गर्नु गराउनु पर्छ । </div><div class="content-paragraph"> २०. <span class="bold">निरीक्षण गर्ने व्यक्तिको काम कर्तव्यः</span> (१) ऐनको अधीनमा रही कुनै व्यक्तिले विस्फोटक पदार्थको निरीक्षण गर्दा गराउंदा विस्फोटक पदार्थलाई गैरकानूनी तवरले प्रयोग गरिनेबाट बचाउन र त्यसको उचित प्रयोग गर्नमा शुरुदेखि अन्तिम प्रयोगसम्म बारम्बार रेखदेख गर्न गराउनु पर्छ । </div><div class="content-paragraph"> (२) उपनियम (१) बमोजिम निरीक्षण गर्ने व्यक्तिले विस्फोटक पदार्थको चोरी त्यस्तो वस्तु वा त्यसको प्रयोगसित सम्बन्ध भएको कुनै अपराध, इजाजतपत्र लिन र सो लिएपछि त्यसको प्रयोगमा कुनै छलकपट भएमा वा शंका भएमा सो समेत जांचबुझ गरी त्यस्ता कुराहरु कसरी रोक्न सकिन्छ त्यसको सुझाव समेत दिनुपर्छ । </div><div class="content-paragraph"> (३) विस्फोटक पदार्थ सम्बन्धी कुनै कुरामा तत्काल कुनै रेखदेख, पक्राउ वा अन्य प्रहरी कारवाई गर्न आवश्यक लागेमा त्यस्तो निरीक्षण गर्ने व्यक्तिले सम्बन्धित प्रमुख जिल्ला अधिकारीलाई प्रतिवेदन दिनुपर्छ । </div><div class="content-paragraph"> २१. <span class="bold">खानी, क्वारी वा अरु उद्योगमा विस्फोटक पदार्थको प्रयोगः</span> (१) विस्फोटक पदार्थ प्रयोग गर्ने हरेक खानी, क्वारी वा अरु उद्योगका धनी वा मालिक वा सञ्चालकहरुले कुनै विस्फोटक पदार्थ आफ्नै खानी, क्वारी वा उद्योगमा आफ्नै कर्मचारीहरुद्वारा प्रयोग गर्ने भए प्रयोग गर्ने इजाजतपत्र र आफ्ना हाराहारीका खानी वा उद्योगलाई चाहिएको बखत बिक्री गर्ने भए बिक्री गर्ने इजाजतपत्र पनि लिनु पर्नेछ । </div><div class="content-paragraph"> (२) हरेक म्यागजिन एक योग्य (फोरम्यान) नाइकेको जिम्मामा हुनुपर्छ र यस्तो (फोरम्यान) नाइकेको आफ्नो पालो सकिएपछि अर्को पालोको नाइकेले (फोरम्यानले) विस्फोटक पदार्थको स्टक र लगतहरु चेक गरी जिम्मा लिनु पर्नेछ । </div><div class="content-paragraph"> (३) हरेक (फोरम्यान) नाइकेले प्रयोग नभई आफूसंग बांकी रहेको विस्फोटक पदार्थ आफूले प्राप्त गरेको म्यागजिनको इन्चार्जको जिम्मामा दिनुपर्छ र भोलिपल्ट म्यागजिन इन्चार्जले यसरी दिइएका विस्फोटक पदार्थलाई पहिले वितरण गर्नुपर्छ । </div><div class="content-paragraph"> (४) हरेक इजाजतपत्रवाला धनी वा सञ्चालक वा (फोरम्यान) नाइकेले नियम ११ को उपनियम (३) मा उल्लेख भए बमोजिमको लगत राख्नु पर्छ । हरेक म्यागजिनकोलागि छुट्टाछुट्टै लगत राख्नु पर्छ। हरेक इजाजतपत्रवाला (फोरम्यान) नाइकेले आफ्नो इजाजतपत्रवाला मालिक छेउ वा विस्फोटक पदार्थ वितरण गर्ने जिम्मा लिएका आफ्नो मालिकको अरु इजाजतपत्रवाला (फोरम्यान) नाइकेछेउ लिखित दैनिक र मासिक प्रतिवेदन पेश गर्नु पर्छ । </div><div class="content-paragraph"> (५) हरेक इजाजतपत्रवाला खानीको धनी वा सञ्चालकले प्रत्येक पटक (सिफ्ट) मा प्रत्येक कामदारले खानीभित्र लगेको र खानी बाहिर फिर्ता ल्याएको विस्फोटक पदार्थको यथार्थ लगत आफ्ना इजाजतपत्रवाला नाइके वा अन्य कुनै व्यक्तिद्वारा राख्न लगाउनु पर्छ । </div><div class="content-paragraph"> (६) विस्फोटक पदार्थ प्रयोग गर्ने उद्योगको मालिक वा सञ्चालकले यी नियमहरुको एकप्रति आफ्नो कार्यस्थलमा टांसी राख्नु पर्छ र सो नियमहरु आफ्नो कामदारहरुको लागि उपलव्ध हुने गरी राख्नु पर्छ । </div><div class="content-paragraph"> २२. <span class="bold">विस्फोटक पदार्थको पैठारीः</span> (१) विदेशबाट विस्फोटक पदार्थ पैठारी गर्न चाहने व्यक्तिहरुले सो चाहेको कुरा, त्यसको कारण र यस्ता पैठारी गर्न इच्छा गरिएका विस्फोटक पदार्थ कहाँ कुन ठाउँमा के कामको लागि चाहिएको हो, कुन कुन प्रकारका र कति कति मात्रामा झिकाउने हो र कुन मुलुकको कुन बिक्रेतासंग खरीद गरी कुन बाटोबाट कसरी ल्याउने हो र आफ्नो म्यागजिनमा थन्क्याई राख्ने हो वा कुनै सरकारी म्यागजिनमा थन्क्याई राख्ने भए कुन इलाकाको सरकारी म्यागजिनमा थन्क्याई राख्ने हो इत्यादिको विवरण समेत स्पष्ट खोली नेपाल सरकारको सम्बन्धित विभागमा विस्फोटक </div><div class="content-paragraph"> पदार्थ पैठारी गर्न लाइसेन्सको लागि लिखित आवेदनपत्र दिनुपर्छ र त्यस्ता लिखित आवेदनपत्र परेपछि उक्त सम्बन्धित विभागले आवश्यक कारवाई गरिदिनेछ । </div><div class="content-paragraph"> (२) कसैले कुनै विदेशी मुलुकबाट विस्फोटक पदार्थ पैठारी गर्दा सो मुलुकको अधिकृत विस्फोटक पदार्थ सम्बन्धी व्यापारीसंग मात्र खरीद गर्न सक्छ । </div><div class="content-paragraph"> (३) पैठारी गरिएका विस्फोटक पदार्थ नेपाल <span class="form-field medium"></span> को सीमानामा आइपुगेपछि पैठारी गर्न व्यक्ति वा उसको कुनै अधिकृत प्रतिनिधिले उक्त विस्फोटक पदार्थ बुझिलिई सबभन्दा नजिक पर्ने *जिल्ला प्रशासन कार्यालयमा समेत सूचना गर्नु पर्छ । </div><div class="content-paragraph"> (४) भन्सारबाट छुटाइएको विस्फोटक पदार्थ पैठारी गर्ने व्यक्तिले सुरक्षासाथ आफ्नो कार्यस्थल वा अन्य स्टोरेज म्यागजिनमा लैजानु पर्छ । </div><div class="content-paragraph"> २३. <span class="bold">भन्सार अड्डाको हाकिमको कर्तव्यः</span> भन्सार अड्डाबाट छुटाइएको सबै विस्फोटक पदार्थहरु सम्बन्धमा त्यस्तो बस्तुको मालधनीको नाम, थर, वतन र इजाजतपत्र नम्बर र त्यसको मिति समेत खुलेको विवरण सम्बन्धित प्रमुख जिल्ला अधिकारी कहाँ र गृह मन्त्रालयमा महीना नाघेको तीन दिनभित्रसम्ममा भन्सारका हाकिमले पठाउनु पर्नेछ । </div><div class="content-paragraph"> ▶▶ पहिलो संशोधनद्वारा झिकिएको । </div><div class="content-paragraph"> * पहिलो संशोधनद्वारा संशोधित । </div><div class="content-paragraph bold">द्रष्टव्यः</div><div class="document-subtitle">अनुसूची -१</div><div class="content-paragraph"> १. स्थानीय प्रशासन ऐन,२०२२ द्वारा रुपान्तर भएका शब्दहरुः </div><div class="content-paragraph"> (क) “वडा हाकिम वा मेजिष्ट्रेट” को सट्टा “अञ्चलाधीश” । </div><div class="content-paragraph"> (ख) “बढी वा गोश्वारा” को सट्टा “अञ्चलाधीश कार्यालय” । </div><div class="content-paragraph"> २. केही नेपाल कानून (संशोधन) ऐन,२०२४ द्वारा रुपान्तर भएका शब्दहरुः </div><div class="content-paragraph"> “पुलिस” “अफिस” र “रिपोर्ट” को सट्टा “प्रहरी”कार्यालय” र “प्रतिवेदन” । </div><div class="content-paragraph"> ३. सैनिक ऐन, २०४० द्वारा रुपान्तर भएका शब्दहरुः </div><div class="content-paragraph"> "शाही सेना” को सट्टा “शाही नेपाली सेना” । </div><div class="content-paragraph"> ४. केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः </div><div class="content-paragraph"> “श्री ५ को सरकार” को सट्टा “नेपाल सरकार” । </div><div class="content-paragraph"> ५. सैनिक ऐन, २०६३ द्वारा रुपान्तर भएका शब्दहरुः </div><div class="content-paragraph"> “शाही नेपाली सेना” को सट्टा “नेपाली सेना” । </div><div class="content-paragraph"> ६. पहिलो संशोधनद्वारा रुपान्तर भएका शब्दहरुः </div><div class="content-paragraph"> “स्थानीय अञ्चलाधीश” भन्ने शब्दहरुको सट्टा “सम्बन्धित प्रमुख जिल्ला अधिकारी” । </div><div class="document-subtitle">(इजाजतपत्रको ढाँचा)</div><div class="document-subtitle">विस्फोटक पदार्थ नियम, २०२० अन्तर्गत दिइएको इजाजतपत्र</div><div style="text-align: right; margin-right: 50px;"><div style="border: 1px solid #000; width: 80px; height: 80px; display: inline-flex; justify-content: center; align-items: center; font-size: 14px;">फोटो</div></div><div class="content-paragraph" style="margin-top: -60px;"><span class="form-field large"></span> अड्डा/विभाग <span class="form-field medium"></span> इजाजतपत्र संख्या <span class="form-field medium"></span> इजाजतपत्रको </div><div class="content-paragraph"> किसिम<span class="form-field medium"></span>मिति<span class="form-field medium"></span>इजाजतपत्र </div><div class="content-paragraph"> ठेगाना<span class="form-field xlarge"></span></div><div class="content-paragraph"> पेशा रोजगार<span class="form-field xlarge"></span></div><div class="content-paragraph"> यो इजाजतपत्र दिएको विस्फोटक पदार्थको प्रकार र परिमाण<span class="form-field large"></span></div><div class="content-paragraph"> यो इजाजतपत्र २०<span class="form-field small"></span>मसान्तसम्म कायम रहनेछ । </div><div class="content-paragraph"> इजाजतपत्र दिने अधिकारीको नाम<span class="form-field xlarge"></span></div><div class="content-paragraph"> दर्जा<span class="form-field xlarge"></span></div><div class="content-paragraph"> अड्डा/विभागको नाम <span class="form-field large"></span></div><div class="content-paragraph"> इजाजतपत्र दिने अधिकारीको दस्तखत<span class="form-field xlarge"></span></div><div class="content-paragraph"> इजाजतपत्रवालाको प्रति हस्ताक्षर </div><table class="main-table"><thead><tr><th>यो इजाजतपत्रलाई देहाय बमोजिम रिन्यूवल गरिएको छ</th><th>रिन्यूवल गर्ने अधिकारीको नाम र दर्जा</th><th>रिन्यूवल गर्ने अधिकारीको दस्तखत</th><th>रिन्यूवल गर्ने अड्डा विभागको छाप</th></tr></thead><tbody><tr><td>२०<span class="form-field small"></span>मसान्तसम्म</td><td>&nbsp;</td><td>&nbsp;</td><td>&nbsp;</td></tr><tr><td>२०<span class="form-field small"></span>मसान्तसम्म</td><td>&nbsp;</td><td>&nbsp;</td><td>&nbsp;</td></tr></tbody></table><div class="document-subtitle">अनुसूची-२</div><div class="document-subtitle">(इजाजतपत्रको प्रमाणित नक्कलको ढाँचा)</div><div class="document-subtitle">“विस्फोटक पदार्थ नियम, २०२० अन्तर्गत दिइएको इजाजतपत्र” प्रमाणित नक्कल</div><div style="text-align: right; margin-right: 50px;"><div style="border: 1px solid #000; width: 80px; height: 80px; display: inline-flex; justify-content: center; align-items: center; font-size: 14px;">फोटो</div></div><div class="content-paragraph" style="margin-top: -60px;"><span class="form-field large"></span> अड्डा/विभाग <span class="form-field medium"></span> इजाजतपत्र संख्या <span class="form-field medium"></span> इजाजतपत्रको </div><div class="content-paragraph"> किसिम<span class="form-field medium"></span>मिति<span class="form-field medium"></span>इजाजतपत्र </div><div class="content-paragraph"> ठेगाना<span class="form-field xlarge"></span></div><div class="content-paragraph"> पेशा रोजगार<span class="form-field xlarge"></span></div><div class="content-paragraph"> यो इजाजपत्र दिएको विस्फोटक पदार्थको प्रकार र परिमाण<span class="form-field large"></span></div><div class="content-paragraph"> यो इजाजतपत्र २०<span class="form-field small"></span>मसान्तसम्म कायम रहनेछ । </div><div class="content-paragraph"> इजाजतपत्र दिने अधिकारीको नाम<span class="form-field xlarge"></span></div><div class="content-paragraph"> दर्जा<span class="form-field xlarge"></span></div><div class="content-paragraph"> अड्डा/विभागको नाम <span class="form-field large"></span></div><div class="content-paragraph"> इजाजतपत्र दिने अधिकारीको दस्तखत<span class="form-field xlarge"></span></div><div class="content-paragraph"> इजाजतपत्रवालाको प्रति हस्ताक्षर </div><table class="main-table"><thead><tr><th>यो इजाजतपत्रलाई देहाय बमोजिम रिन्यूवल गरिएको छ</th><th>रिन्यूवल गर्ने अधिकारीको नाम र दर्जा</th><th>रिन्यूवल गर्ने अधिकारीको दस्तखत</th><th>रिन्यूवल गर्ने अड्डा विभागको छाप</th></tr></thead><tbody><tr><td>२०<span class="form-field small"></span>मसान्तसम्म</td><td>&nbsp;</td><td>&nbsp;</td><td>&nbsp;</td></tr><tr><td>२०<span class="form-field small"></span>मसान्तसम्म</td><td>&nbsp;</td><td>&nbsp;</td><td>&nbsp;</td></tr></tbody></table><div class="document-subtitle">अनुसूची-३</div><div class="document-title">भरपाईको नमूना</div><div class="content-paragraph"> विस्फोटक पदार्थ बिक्रेताको नाम<span class="form-field large"></span></div><div class="content-paragraph"> ठेगाना र इजाजतपत्रको प्रकार र नं. <span class="form-field medium"></span></div><div class="content-paragraph"> ग्राहकको नाम, ठेगाना र इजाजतपत्रको प्रकार र नं. <span class="form-field large"></span></div><div class="content-paragraph"> ग्राहकले बिक्रेतासंग खरीद गरेको विस्फोटक पदार्थको<span class="form-field large"></span></div><table class="main-table" style="width: 80%; margin-left: auto; margin-right: auto;"><thead><tr><th>किसिम</th><th>विवरण</th><th>परिमाण</th></tr></thead><tbody><tr><td>१.</td><td>&nbsp;</td><td>&nbsp;</td></tr><tr><td>२.</td><td>&nbsp;</td><td>&nbsp;</td></tr><tr><td>३.</td><td>&nbsp;</td><td>&nbsp;</td></tr><tr><td>४.</td><td>&nbsp;</td><td>&nbsp;</td></tr><tr><td>५.</td><td>&nbsp;</td><td>&nbsp;</td></tr></tbody></table><div class="signature-section" style="display: flex; justify-content: space-between; margin-top: 50px;"><div style="text-align: left;">मिति</div><div style="text-align: center; margin-left: auto; margin-right: auto;">बिक्रेताको सही</div><div style="text-align: right;">ग्राहकको सही</div></div><div class="document-subtitle">अनुसूची-४</div><div class="document-subtitle">(इजाजतपत्रको आवेदन पत्रको फाराम)</div><div style="display: flex; justify-content: space-between; align-items: flex-start; margin-bottom: 20px;"><div class="content-paragraph" style="margin: 0; flex-basis: 50%; text-align: left;"> दर्ता मिति<span class="form-field medium"></span></div><div class="content-paragraph" style="margin: 0; flex-basis: 50%; text-align: right;"> मिति<span class="form-field medium"></span></div></div><div class="content-paragraph"> सिलसिलेवार नम्बर<span class="form-field medium"></span></div><div class="content-paragraph"> श्री.<span class="form-field small"></span></div><div class="content-paragraph">महोदय,</div><div class="content-paragraph"> विस्फोटक पदार्थ नियम, २०२० बमोजिम चाहिने दस्तूर रु.२।- सामेत राखी निम्नलिखित चाहिने विवरणहरु खोली उत्पादन गर्ने (पैठारी गर्ने) (बिक्री गर्ने) (प्रयोग गर्ने नाइकेको) प्रयोगशालाको इजाजतपत्रको लागि दरखास्त गरेको छु / गरेका छौं । </div><div class="content-paragraph bold">विवरणहरु</div><div class="content-paragraph"> १. व्यक्ति वा कम्पनी वा कर्मको नाम<span class="form-field large"></span></div><div class="content-paragraph"> २. व्यक्ति नागरिकता वा कम्पनी वा फर्म वा रजिस्टर्ड भएको मुलुक<span class="form-field large"></span></div><div class="content-paragraph"> ३. व्यक्ति वा कम्पनीको वा फर्मको ठेगाना<span class="form-field xlarge"></span></div><div class="content-paragraph"> ४. व्यक्ति वा कम्पनी वा फर्मको पेशा रोजगार<span class="form-field xlarge"></span></div><div class="content-paragraph"> ५. व्यक्तिको उमेर<span class="form-field medium"></span></div><div class="content-paragraph"> ६. आफूलाई राम्ररी चिन्ने आपनो नातादार बाहेक अन्य कुनै दुई प्रतिष्ठित व्यक्तिहरुको नाम र पेशा रोजगार </div><div class="content-paragraph"> (क) <span class="form-field xlarge"></span></div><div class="content-paragraph"> (ख) <span class="form-field xlarge"></span></div><div class="content-paragraph"> ७. इजाजतपत्रको कारण <span class="form-field xlarge"></span></div><div class="content-paragraph"> ८. नयाँ इजाजतपत्र मागेको वा पुराना इजाजतपत्रको रिन्यूवल मागेको <span class="form-field large"></span></div><div class="content-paragraph"> ९. पहिले इजाजतपत्र लिइसकेको भए त्यसको किसिम, संख्या र मिति<span class="form-field large"></span></div><div class="content-paragraph"> १०. विस्फोटक पदार्थ थन्क्याई राख्न कहाँ के व्यवस्थ गरेको छ <span class="form-field large"></span></div><div class="content-paragraph"> ११. व्यवहार गर्न उम्मेद गरेको विस्फोटक पदार्थहरुको किसिम र अधिकतम परिमाण<span class="form-field xlarge"></span></div><div class="content-paragraph"> १२. आवेदकले लेखु पर्ने वा लेख चाहेको अरु कुनै कुरा <span class="form-field large"></span></div><div class="content-paragraph"> आवेदक कुनै पार्टनरसिप, कम्पनी वा फर्म भए सो पार्टनरसिप वा कम्पनी वा फर्मको सबै तर बढीमा ५ जवानसम्म मुख्य पार्टनरहरु वा मुख्य सञ्चालकहरुले खण्ड १ देखि खण्ड ६ सम्मको व्यहोरा खुलाई दस्तखत गरेको कागजपत्र यसै आवेदन पत्रासाथ नत्थी गरी पेश गर्नुपर्छ । </div><div class="signature-section" style="margin-top: 40px; margin-right: 50px;"> निवेदक<span class="form-field medium"></span><br> सहिछाप<span class="form-field medium"></span></div><div class="document-subtitle">अनुसूची-५</div><div class="document-subtitle">(इजाजतपत्र प्रमाणित नक्कलको लागि आवेदनपत्रको फाराम)</div><div style="display: flex; justify-content: space-between; align-items: flex-start; margin-bottom: 20px;"><div class="content-paragraph" style="margin: 0; flex-basis: 50%; text-align: left;"> दर्ता मिति<span class="form-field medium"></span></div><div class="content-paragraph" style="margin: 0; flex-basis: 50%; text-align: right;"> मिति<span class="form-field medium"></span></div></div><div class="content-paragraph"> सिलसिलेवार नम्बर<span class="form-field medium"></span></div><div class="content-paragraph"> श्री<span class="form-field small"></span></div><div class="content-paragraph">महोदय,</div><div class="content-paragraph"> विस्फोटक पदार्थ नियम, २०२० बमोजिम मेरो, हाम्रो नाममा लिएको मिति <span class="form-field small"></span>संख्या<span class="form-field tiny"></span>को उत्पादन गर्ने, पैठारी गर्ने, बिक्री गर्ने, प्रयोग गर्ने नाइकेको, प्रयोगशालाका इजाजतपत्रको अन्तर्गत कामको सिलसिलामा उक्त इजाजतपत्रको प्रमाणित नक्कल प्रति<span class="form-field medium"></span>चाहिएकोले <span class="form-field small"></span>प्रति नक्कलको रु.२।—का दरले लाग्ने जम्मा दस्तूर रु.<span class="form-field medium"></span> यसै साथ सामेल राखी आवेदनपत्र पेश गरेको छु, गरेका छौं । </div><div class="signature-section" style="margin-top: 40px; margin-right: 50px;"> निवेदक,<br> आवेदकको दस्तखत<br> (राम्रो बुझिने) </div><div class="document-subtitle">अनुसूची-६</div><div class="document-subtitle">(नियम १४ सँग सम्बन्धित)</div><div class="document-subtitle">स्थायी म्यागजिनको ढाँचा</div><div class="content-paragraph"> १. <span class="bold">बनावटः</span> भूमि सतह वा भूमि तल बनाइने कुनै पनि स्थायी म्यागजिन निम्न प्रकारहरुमध्ये हुनुपर्छः– विल्डिङ टाइप, इग्लु टाइप, पोर्टेबल टाइप, टनेल टाइप वा डगआउट टाइप । </div><div class="content-paragraph"> २. <span class="bold">भित्ता र परखालः</span> विल्डिङ टाइपको म्यागजिनको भित्ताहरु चोरी तथा गोली नछेड्ने वस्तुहरुले ठोस किसिमसंग बनाइएको हुनुपर्छ । भित्ताहरु निम्न प्रकारको वा कमसेकम उत्तिकै चोरी तथा गोली नछेड्ने अरु कुनै वस्तुहरुद्वारा बनाइनु पर्छ । </div><div class="content-paragraph"> (क) कमसेकम १५० मिलिमिटर बाक्लो कंक्रीट, पक्की इंट, ढुङ्गा वा काठको, वा </div><div class="content-paragraph"> (ख) छानेको बालुवा, ब्रिक कंक्रीट, सिमेण्ट मोर्टार वा अन्य उत्तिकै गोली नछेड्ने बस्तुले परेको कंक्रीट व्लकको, वा </div><div class="content-paragraph"> (ग) कमसेकम १५० मिलिमिटर फासलामा राखेको दुइटा काठको पाताको बीचमा छानेको बालुवा र ब्रिक कंक्रीट, सिमेण्ट मोर्टार वा अरु उत्तिकै गोली नछेड्ने वस्तुले भरी बाहिरी पातामा कमसेकम ०.४५७ मिलिमिटर (नं २६ गेज) बाक्लो सिट आइरन वा अरु आगोले नछुने वस्तुले छाएको (ढाकेको), वा </div><div class="content-paragraph"> (घ) कमसेकम, २.०३२ मिलिमिटर (नं.१४ गेज) बाक्लो इस्पातको पाताको भित्रपट्टी कमसेकम ५० मिलिमिटर बाक्लो कडा काठ (हार्डड) वा कमसेकम ७५ मिलिमिटर बाक्लो नरम काठ (सफ्ट उड) वा कमसेकम १.५० मिलिमिटर बाक्लो ब्रिक कंक्रीट, सिमेण्ट मोर्टार, इंट वा छानेको बालुवाले छाएको । भुमि सतहमाथिको कुनै टनेल वा डगआउट टाइपको म्यागजिनलाई घेर्ने कृत्रिम परखालको नाम पनि माथि उल्लेख भए झै हुनुपर्छ । भूमिगतको स्थायी म्यागजिनलाई घेर्ने कुनै कृत्रिम परखाल पनि कमसेकम ५० मिलिमिटर बाक्लो काठ वा कमसेकम उत्तिकै बलियो अरु वस्तुको बनाउनु पर्छ । </div><div class="content-paragraph"> ३. <span class="bold">जगः</span> विल्डिङ टाइपको म्यागजिनको जग बलियोसंग बनाइनु पर्छ र म्यागजिनको भुई र भुमि सतहको बीचको खाली ठाउँलाई कुनै मानिस, पशु पंक्षी, अगुल्टो वा कुनै अग्निकरण (स्पार्क) झिल्का इत्यादि पस्न नसक्ने गरी ढाकेको हुनुपर्छ । </div><div class="content-paragraph"> ४. <span class="bold">छानाः</span> विल्डिङ टाइपको म्यागजिनको छाना आगोले नछुने तथा चोरी हुन नसक्ने हुनुपर्छ जस्तै कि सिट आइरन वा स्लेटले ढाकेको १८.०५ मिलिमिटर सिंद्धिङ्गद्वारा आगोले नछुने बस्तुले बनाएको छाना कमसेकम ०.४५७ मिलिमटर (नं.२६ गेज) बाक्लो सिट आइरन वा अरु आगोले नछुने वस्तुले ढाकेको हुनुपर्छ । छाना बाट सोझै विस्फोटक पदार्थमा गोली हान्न सकिने गरी राखिएको म्यागजिनको छानालाई गोली नछेड्ने वस्तुको छाना हाली वा म्यागजिन भित्रको सिलिङमा कमसेकम १०० मिलिमिटर बाक्लो बालुवा वा अन्य उत्तिकै गोली नछेड्ने वस्तुको छत्र राखी वा अन्य कुनै तरीकाले गोली नछेड्ने बनाइनु पर्छ । </div><div class="content-paragraph"> ५. <span class="bold">ढोकाः</span> भूमि सतहमा बनाइएका म्यागजिनका ढोकाहरु निम्न नाप बमोजिमको बनाइनु पर्छः- </div><div class="content-paragraph"> (क) कमसेकम १५० मिलिमिटर बाक्लो काठको, वा </div><div class="content-paragraph"> (ख) कमसेकम १०० मिलिमिटर बाक्लो रिइनफोर्सड कंक्रीटको वा </div><div class="content-paragraph"> (ग) ५० मिलिमिटर बाक्लो काठको लाइनिङ्गसहितको ९ मिलिमिटर बाक्लो इस्पातको वा ९ मिलिमिटर भन्दा पातलो इस्पातको बनाउने भए इस्पातको हरेक ३ मिलिमिटर घटी गरेको २५ मिलिमिटरका दरले काठको मोटाई बढाई, वा </div><div class="content-paragraph"> (घ) कमसेकम १०० मिलिमिटरको फासलामा राखेको काठको पाताको बीचमा छानेका बालुवा वा अरु त्यस्तै गोली नछेड्ने वस्तुले भरी बाहिर कमसेकम ०.४५७ मिलिमिटर (नं .२६ गेज) बाक्लो फलामको पाता वा अरु कुनै आगोले नछुने वस्तुले ढाकेको । </div><div class="content-paragraph"> जमीन मुनि बनाइएका म्यागजिनका ढोकाहरु कमसेकम ५० मिलिमिटर बाक्लो काठ वा उत्तिकै त्यस भन्दा अधिक बलियो अन्य कुनै वस्तुले ठोस किसिमसंग बनाइनु पर्छ । </div><div class="content-paragraph"> स्थायी म्यागजिनको ढोकामा निम्न बमोजिमको ताला लगाइनु पर्छः- </div><div class="content-paragraph"> (क) दुईटा भोटे ताल्चा, वा </div><div class="content-paragraph"> (ख) छुट्टै अन्तरापमा लगाइएका दुइटा पांग्रे ताल्चा, वा </div><div class="content-paragraph"> (ग) एउटा भोटे ताल्चा र एउटा पांग्रे ताल्चा, वा </div><div class="content-paragraph"> (घ) दुईटा साँचोले खोल्नुपर्ने एउटा भोटे ताल्चा । </div><div class="content-paragraph"> पांग्रे ताल्चा र भोटे ताल्चाहरु बहुतै मजबूत हुनुपर्छ । ढोकामा राखिने कब्जा, अन्तराप इत्यादि बलियो हुनुपर्छ र ताला लगाएपछि त्यसको कुनै पेच, वासर (नट) बोल्ट इत्यादि बाहिरबाट खोल्न नसकिने गरी लगाएको हुनुपर्छ । </div><div class="content-paragraph"> म्यागजिनका प्रवेशद्वार र हावाद्वारा बाहेक अरु कुनै प्रकारको खुला प्वाल हुनु हुँदैन । जगको प्वाल (फाउण्डेशन मेण्ट) छेर्की किसिमको (अफसेट टाइप) हुनुपर्छ र सबै प्वालहरुलाई धातुको बलियो जाली राखी वा अन्य कुनै प्रकारको बनावटबाट मानिस, पशु, पंक्षी आगो, झिल्का इत्यादि पस्न नसक्ने म्यागजिन भित्र राखेको विस्फोटक पदार्थलाई विस्फोटक गर्न सक्ने कुनै गोली समेत सोझै छिर्न नसकिने गरी बनाइनु पर्छ । </div><div class="content-paragraph"> भूमिमाथिका कुनै स्थायी म्यागजिन वा त्यसको बाहिरी परखालमा राखिने कुनै पनि संकेत पाटी यस्तो प्रकारले राख्नु पर्छ कि त्यस पाटीका मुखबाट छिरी जाने कुनै पनि गोलीले म्यागजिनमा पर्न नसकिने होस् । </div><div class="document-subtitle">अनुसूची-७</div><div class="document-subtitle">(नियम १४(२) सँग सम्बन्धित)</div><div class="document-subtitle">बक्स टाइप म्यागजिनको ढाँचा</div><div class="content-paragraph"><span class="bold">बनावटः</span> बक्स टाइप म्यागजिनहरु ५० मिलिमिटर बाक्लो काठमा वा ७५ मिलिमिटर बाक्लो नरम काठ वा उत्तिकै चोरी हुन नसक्ने अरु बस्तुले बनाइएको हुनुपर्छ । धातुले बनेको म्यागजिन भए त्यसभित्र कुनै झिल्का पैदा नगर्ने वस्तुको (नन्स्पार्कलिगङ मेटेरियल) लाइनिगङ लागउनु पर्छ । त्यस्तो म्यागजिनको ढोका वा ढक्कनमा (लिड) बलियो कब्जा र अन्तरापहरु यस्तो किसिमबाट लागएको हुनुपर्छ कि त्यसमा ताला लगाएपछि ती अन्तरापका कब्जााहरु बाहिरबाट खोल्न वा झिक्न नसकिने होस्। बक्स टाइप म्यागजिनमा कमसेकम एउटा बहुतै मजबूत ताला लगाउनु पर्छ । </div><div class="content-paragraph"> घर बाहिर स्थापना गरिने कुनै पनि बक्स टाइप म्यागजिनलाई उठाई लैजान नसकिने गरी अंकुश लगाई बाँधी राख्नुपर्छ । </div><div class="content-paragraph"> तेल, ग्रीज,पेट्रोल डिजेल पुरानो कपडा वा अन्य कुनै छिटो आगो लाग्न सक्ने वस्तुहरु भएको घरमा बक्स टाइप म्यागजिनलाई राख्नु हुंदैन । </div><div class="content-paragraph"> बक्स टाइप म्यागजिनलाई कुनै स्टोभ, भट्टी वा खुला आगो वा ज्वालाबाट कमसेकम ६.२५ मिटर र अन्य कुनै बाह्य तापको स्रोतबाट कमसेकमा १.६ मिटर टाढा राख्नु पर्छ । बक्स टाइप म्यागजिनलाई रातो वा अरु कुनै रंग लगाई “विस्फोटक” भनी स्पष्ट </div></body></html>