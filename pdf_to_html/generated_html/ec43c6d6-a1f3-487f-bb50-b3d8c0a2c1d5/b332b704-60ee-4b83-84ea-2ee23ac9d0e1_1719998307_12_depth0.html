<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719998307_12.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; /* Default changed from center to left for better visual match */ vertical-align: top; word-wrap: break-word; } th { background-color: #f8f8f8; font-weight: 600; line-height: 1.3; } td { min-height: 40px; background-color: #fff; } .signature-section { margin-top: 50px; line-height: 2.5; display: flex; justify-content: space-between; align-items: flex-start; flex-wrap: wrap; } .signature-group { display: flex; flex-direction: column; line-height: 1.5; } .signature-group.left { text-align: left; } .signature-group.right { text-align: right; } .signature-item { margin-top: 10px; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 30px; margin-bottom: 5px; line-height: 1.7; } .sub-list-item { margin-left: 60px; margin-bottom: 5px; line-height: 1.7; } .tiny-text { font-size: 10px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">क्षतिपूर्ति नियमहरु, २०२०</div><div class="document-subtitle">नेपाल राजपत्रमा प्रकाशित मिति</div><div class="text-center">२०२०।४।१४</div></div><div class="content-paragraph"> संशोधन </div><div class="content-paragraph" style="display: flex; justify-content: space-between; align-items: baseline;"><span>क्षतिपूर्ति (पहिलो संशोधन) नियमहरु, २०७०</span><span class="text-right">२०७०।१।३०</span></div><div class="content-paragraph"> क्षतिपूर्ति ऐन, २०१९ को दफा १५ ले दिएको अधिकार प्रयोग गरी नेपाल सरकारले नेपाल राष्ट्र बैङ्कको राय लिई देहायका नियमहरु बनाएको छ। </div><div class="content-paragraph list-item"> १. <span class="bold">संक्षिप्त नाम र प्रारम्भः</span> (१) यी नियमहरुको नाम <span class="form-field xlarge"></span> रहेको छ। </div><div class="content-paragraph sub-list-item"> (२) यी नियमहरु नेपाल राजपत्रमा प्रकाशित भएको मितिदेखि लागू हुनेछन् । </div><div class="content-paragraph list-item"> २. <span class="bold">परिभाषाः</span> (१) विषय वा प्रसङ्गले अर्को अर्थ नलागेमा यी नियमहरुमा,– </div><div class="content-paragraph sub-list-item"> (क) “ऐन” भन्नाले क्षतिपूर्ति ऐन, २०१९ सम्झनु पर्छ । </div><div class="content-paragraph sub-list-item"> (ख) “अधिकृत” भन्नाले स्टकको सम्बन्धमा कामकाज गर्ने नेपाल राष्ट्र बैङ्कको कर्मचारी सम्झनु पर्छ । </div><div class="content-paragraph sub-list-item"> (ग) “स्टकको मुख्य भाग” भन्नाले स्टकको क्रमसंख्या स्टकमा दस्तखत गर्ने अधिकृतको दस्तखत भएको हिस्सा वा स्टकमा उल्लेख भएको मूल्य वा व्याज भुक्तानी पाउनेको नाम लेखिएको वा नामसारी भएको कुराको उल्लेख भएको स्टकको भागहरु सम्झनु पर्छ, </div><div class="content-paragraph sub-list-item"> (घ) “बिकृत स्टक” भन्नाले स्टकको मुख्य भाग वा भागहरु च्यातिई वा अन्य तरीकाबाट नष्ट भएको वा नोक्सान भएको स्टकलाई सम्झनु पर्छ । </div><div class="content-paragraph sub-list-item"> (ङ) “हराएको स्टक” भन्नाले धनीको कब्जामा नरहेको स्टक सम्झनु पर्छ । </div><div class="content-paragraph sub-list-item"> (च) “अस्पष्ट स्टक” भन्नाले स्टकको मुख्या भाग नबुझिने भएको स्टक सम्झनु पर्छ । </div><div class="content-paragraph sub-list-item"> (२) यी नियमहरुमा प्रयोग गरिएका (तर परिभाषा नगरिएका) शब्द तथा बाक्यांश को अर्थ ऐनमा दिए बमोजिम हुनेछ । </div><div class="content-paragraph list-item"> ३. <span class="bold">स्टकको ढाँचाः</span> स्टकको ढाँचा अनुसूची (क) बमोजिम हुनेछ। </div><div class="content-paragraph list-item"> ४. <span class="bold">क्षतिपूर्तिको अङ्क निर्धारण गर्ने अधिकारीः</span> ऐनको दफा ३ को उपदफा (१) अन्तर्गत प्राप्त गरिएको सम्पत्तिको क्षतिपूर्तिको अङ्क सम्बन्धित बिभागीय प्रमुखले निर्धारण गर्न सक्नेछ । </div><div class="content-paragraph list-item"> ५. <span class="bold">खातामा नाम दर्ता गरेको निस्सा दिनेः</span> ऐनका दफा ८ को उपदफा (२) बमोजिम बैङ्कको खातामा नाम दर्ता गरी बैङ्कले धनीलाई अनुसूची (ख) बमोजिमको ढाँचाको निस्सा दिनु पर्छ । </div><div class="content-paragraph list-item"> ६. <span class="bold">स्टकको नामसारीः</span> (१) कुनै स्टक पूरा वा आंशिक रुपमा नामसारी गर्नु पर्दा नामसारी गर्नेले बैङ्कमा ने.रु. १।-एक फीस बुझाउनु पर्छ। </div><div class="content-paragraph sub-list-item"> (२) कुनै स्टक आंशिक रुपमा नामसारी भएमा सम्बन्धित धनीले आफ्नो आफ्नो रकमको नयाँ स्टक लिनु पर्दछ । । </div><div class="content-paragraph sub-list-item"> (३) कुनै स्टक नामसारी भएमा सम्बन्धित धनीको नाम सो स्टक सम्बन्धी बैङ्कको खातामा दर्ता नभएसम्म नामसारी भएकको सम्झिने छैन। </div><div class="content-paragraph list-item"> ७. <span class="bold">स्टकको साँवा भुक्तानी दिने तरीकाः</span> (१) स्टकमा उल्लेख भए बमोजिमको साँवा पाउने अवधि पूरा भएपछि धनीले सो स्टकको पीठमा दस्तखत गरी सो स्टक निजले वा निजले इच्छाएको व्यक्तिले बैङ्कमा प्रस्तुत गर्नुपर्छ । </div><div class="content-paragraph sub-list-item"> (२) उपनियम (१) बमोजिम प्रस्तुत भएको स्टकमा उल्लेख भएको साँवा बैङ्कले तुरुन्त दिनुपर्छ । </div><div class="content-paragraph list-item"> ८. <span class="bold">स्टकको व्याज भुक्तानी दिने तरीकाः</span> (१) स्टकमा उल्लेख भए बमोजिमको व्याज पाउने मिति छ छ महिना गरी प्रत्येक वर्षको कार्तिक र बैशाख १ गते हुनेछ। </div><div class="content-paragraph sub-list-item"> (२) उपदफा (१) बमोजिमको व्याजको भुक्तानी धनी वा निजले इच्छाएको व्यक्तिको नाम र ठेगानामा बैङ्कले भुक्तानी पूर्जी पठाउने तरीका अनुसार दिइनेछ। तर सो भुक्तानी पूर्जीमा रजिष्टरी खर्च लाग्ने भए पाउने व्याजको रकमबाट कट्टा हुनेछ । </div><div class="content-paragraph list-item"> ९. <span class="bold">स्टकको प्रतिलिपि दिनेः</span> (१) हराएको, चोरिएको, अस्पष्ट वा विकृत स्टकको सम्बन्धमा त्यसको धनीले प्रमाण सहित बैङ्कमा लिखित आवेदन गरेमा र सो कुरा बैङ्कलाई चित्त बुझेमा ने.रु. १।-एक लिई सो आवेदकलाई सो स्टकको प्रतिलिपि दिन सक्नेछ। </div><div class="content-paragraph sub-list-item"> (२) उपनियम (१) मा जेसुकै लेखिएको भए तापनि कुनै स्टक चोरिएको वा हराएको भनी आवेदन पर्न आएमा सो कुराको सूचना स्थानीय पत्र-पत्रिकामा घटीमा लगातार तीन पटक प्रकाशित गर्नु पर्छ र सो अन्तिम सूचना प्रकाशित भएको १८० दिन बितेर पनि कसैको प्रतिवाद पर्न नआएमा मात्र बैङ्कले सो स्टकको प्रतिलिपि दिन सक्नेछ। तर प्रतिवाद पर्न आएमा ऐनको दफा १३ बमोजिम हुनेछ। </div><div class="content-paragraph list-item"> १०. <span class="bold">स्टकलाई विभाजन वा एकीकरण गर्न परेमाः</span> कुनै धनीले आफ्नो स्टकलाई विभाजन वा एकीकरण गर्न बैङ्कमा लिखित आवेदन गरेमा प्रत्येक नयाँ स्टकको लागि ने. रु. १ एक लिई बैङ्कले धनीलाई निजको स्टकको सट्टा अर्को स्टक दिन सक्नेछ । </div><div class="content-paragraph list-item"> ११. <span class="bold">धनी लेखपढ गर्न नजान्ने भएमाः</span> (१) माथि जेसुकै लेखिएको भए तापनि धनी लेखपढ गर्न नजान्ने भएमा स्टकको सम्बन्धमा कुनै कारवाई गर्नुपर्ने भएमा निजले बैङ्कको खातामा र स्टकको पीठमा समेत ल्याप्चे सही गर्नुपर्छ। </div><div class="content-paragraph sub-list-item"> (२) उपनियम (१) बमोजिम भएको ल्याप्चे सहीको समर्थन स्वरुप गाउँ विकास समिति वा नगरपालिकाका एकजना सदस्य वा राजपत्राङ्घित दर्जाका कुनै सरकारी कर्मचारी वा बैङ्कको कुनै कर्मचारीको सही भएको हुनु पर्छ। </div><div class="content-paragraph list-item"> १२. <span class="bold">धनीको मृत्यु भएमाः</span> (१) कुनै स्टकको धनीको मृत्यु भएमा निजको इच्छापत्र बमोजिमको व्यक्ति धनी मानिनेछ। तर इच्छापत्र नभएमा प्रचलित नेपाल कानून बमोजिम मृत व्यक्तिको हकवाला त्यस स्टकको धनी हुनेछ। </div><div class="content-paragraph tiny-text" style="margin-left: 15px;"> &#9632; पहिलो संशोधनद्वारा संशोधित । </div><div class="content-paragraph sub-list-item"> (२) कुनै स्टक दुई वा दुईभन्दा बढी व्यक्तिहरुले संयुक्त रुपले प्राप्त गरिराखेका भए र तिनीहरुमध्ये कसैको वा जम्मैको मृत्यु भएमा मृतकको हिस्सामा आउने सो स्टकको साँवा व्याजको अधिकार मृत व्यक्तिको इच्छापत्र भए सो बमोजिम र नभएमा प्रचलित नेपाल कानून बमोजिम मृत व्यक्तिको हकवाला त्यस स्टकको धनी हुनेछ। </div><div class="content-paragraph list-item"> १३. <span class="bold">स्टकको भुक्तानी नलिएमा गर्नेः</span> (१) स्टकको साँवा व्याजको भुक्तानी मिति गुज्रेको १८० दिन बितेर पनि साँवा व्याजको भुक्तानी नलिएमा बैङ्कले सम्बन्धित प्रमुख जिल्ला अधिकारी, गाउँ विकास समिति वा नगरपालिकालाई सो स्टकको धनीको जाँचबुझ र मनोनयन गर्न अनुरोध गर्न सक्नेछ। र सो बमोजिम गर्नु सम्बन्धित व्यक्तिको कर्तव्य हुनेछ। </div><div class="content-paragraph sub-list-item"> (२) उपनियम (१) बमोजिम धनीको मनोनयन गर्दा सम्बन्धित व्यक्तिले सम्बन्धित धनी वा साक्षीहरुको बयान लिन र शपथ ग्रहण समेत गराउन सक्नेछ। </div><div class="content-paragraph sub-list-item"> (३) उपनियम (२) अन्तर्गत मनोनीत धनीको नाम बैङ्कले स्थानीय पत्र-पत्रिकामा घटीमा लगातार तीन पटकसम्म प्रकाशित गर्नु पर्छ र अन्तिम सूचना प्रकाशित भएको १८० दिन वितेर पनि कसैको प्रतिवाद पर्न नआएमा बैङ्कले सो मनोनीत व्यक्तिलाई धनी मान्नु पर्छ । । तर प्रतिवाद पर्न आएमा ऐनको दफा १३ बमोजिम हुनेछ। </div><div class="content-paragraph list-item"> १४. <span class="bold">स्टकको धनी नाबालक वा बहुलाएको भएमाः</span> (१) कुनै स्टकको धनी नाबालक वा बहुलाएको छ भनी बैङ्कलाई थाहा हुन आएमा सो कुराको जाँचबुझ बैङ्कले गर्न सक्नेछ र सो कुरा प्रमाणित हुन आएमा त्यस्तो स्टकको धनीको संरक्षक मनोनीत गर्नलाई बैङ्कले सम्बन्धित प्रमुख जिल्ला अधिकारी, गाउँ विकास समिति वा नगरपालिकालाई अनुरोध गर्न सक्नेछ र सो बमोजिम गर्नु सम्बन्धित व्यक्तिको कर्तव्य हुनेछ। </div><div class="content-paragraph sub-list-item"> (२) उपनियम (१) मा जेसुकै लेखिएको भए तापनि उक्त उपनियम अन्तर्गत मनोनीत संरक्षकबाट संरक्षितको हकमा कुनै किसिमको बाधा पर्ने भएमा सो संरक्षकलाई बैङ्कले मान्यता दिन कर लाग्ने छैन। </div><div class="content-paragraph" style="margin-top: 50px;"><span class="bold">द्रष्टव्यः</span></div><div class="content-paragraph list-item"> १. केही नेपाल कानून ९ संशोधन ऐन,२०२४ द्वारा रुपान्तर भएका शब्दहरुः <div class="sub-list-item"> "गजेट", "अफिसर", "अफिस” र “गजेटेड” को सट्टा "राजपत्र", "अधिकृत", "कार्यालय” र “राजपत्राङ्कित” । </div></div><div class="content-paragraph list-item"> २. स्थानीय प्रशासन ऐन,२०२२ द्वारा रुपान्तर भएका शब्दहरुः <div class="sub-list-item"> "बडाहाकिम वा मेजिष्ट्रट” को सट्टा अञ्चलाधीश” । </div></div><div class="content-paragraph list-item"> ३. केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः <div class="sub-list-item"> *श्री ५ को सरकार” को सट्टा “नेपाल सरकार”। </div></div><div class="content-paragraph list-item"> ४. पहिलो संशोधनद्वारा रुपान्तर भएका शब्दहरुः <div class="sub-list-item"> *अञ्चलाधीश वा पञ्चायत” को सट्टा “प्रमुख जिल्ला अधिकारी, गाउँ विकास समिति वा नगरपालिका”। </div></div><div class="header-section" style="margin-bottom: 5px;"><div class="document-title">अनुसूची (क)</div><div class="document-subtitle">(नियम ३ सँग सम्बन्धित)</div></div><div class="content-paragraph" style="text-align: left; margin-left: 0;"> क्रम संख्या <span class="form-field xlarge"></span></div><div class="content-paragraph text-center" style="margin-bottom: 5px;"> नेपाल सरकारको </div><div class="content-paragraph text-center" style="margin-top: 0;"> क्षतिपूर्ति स्टक </div><div class="content-paragraph text-center" style="margin-top: 0;"><span class="form-field large"></span> प्रतिशत व्याज पाउने </div><div class="content-paragraph" style="text-align: left; margin-left: 0;"> जम्मा ने.रु. <span class="form-field large"></span> अक्षरेपी <span class="form-field large"></span> दर्ता नं. <span class="form-field medium"></span></div><div class="content-paragraph" style="text-align: left; margin-left: 0;"> दर्ता भएको कार्यालयको नाम<span class="form-field large"></span> को नाति<span class="form-field small"></span></div><div class="content-paragraph" style="text-align: left; margin-left: 0;"> छोरा<span class="form-field medium"></span> ठेगाना <span class="form-field medium"></span> बि.सं. <span class="form-field medium"></span> साल साँवा भुक्तानी दिने र वि.सं. <span class="form-field medium"></span> सालसम्म वार्षिक<span class="form-field medium"></span> प्रतिशतका दरले पाकेको अर्धवार्षिक व्याजको भुक्तानी ६।६ महिनामा प्रत्येक कार्तिक १ गते तथा बैंशाख १ गतेमा नेपाल सरकारको बैङ्कको हैसियतले नेपाल राष्ट्र बैङ्कले दिइने गरी क्षतिपूर्ति ऐन, २०१९, </div><div class="content-paragraph" style="text-align: left; margin-left: 0;"> बमोजिम उठाइएको ऋणमध्ये ने. रु. <span class="form-field medium"></span> अक्षरेपी <span class="form-field medium"></span> ऋणको दर्तावाल धनी हुनुहुन्छ भनी प्रमाणित गर्दछु। </div><div class="signature-section"><div class="signature-group left"><div class="signature-item">मुख्य अधिकृत</div><div class="signature-item">राष्ट्र ऋण विभाग</div></div><div class="signature-group right"><div class="signature-item">गभर्नर</div><div class="signature-item">नेपाल राष्ट्र बैङ्क</div></div></div><div class="content-paragraph" style="text-align: left; margin-left: 0;"> मितिः- <span class="form-field large"></span></div><div class="header-section" style="margin-bottom: 5px;"><div class="document-title">भुक्तानी दिने कार्यालयको नाम</div></div><table class="main-table"><thead><tr><th style="width: 15%;">व्याज पाउने<br>र मिति</th><th style="width: 10%;">स्थान</th><th style="width: 50%;">म / हामीहरु<span class="form-field xlarge"></span>यस स्टकको<br>साँवा र व्याजसमेत जम्मै वा मध्ये ने.रु. <span class="form-field xlarge"></span><br>राजी खुशीले बिक्री / दान गरी यो नामसारी गरी<br>दिएको छु / छौं ।</th><th style="width: 25%;">ठेगाना<br>साविक धनी<br>नयाँ धनी</th></tr></thead><tbody><tr><td>मिति</td><td>भुक्तानी पूर्जी<br>नं.</td><td>नयाँ धनी</td><td>साविक धनी</td></tr><tr><td colspan="4"> माथि लेखिए बमोजिमको नामसारी भएको व्यहोरा<br> यस बैङ्कको नं. खातामा <span class="form-field xlarge"></span><br> कार्यालयमा व्याज साँवा प्राप्त हुने गरी नामसारी<br> गरियो ।<br> नेपाल राष्ट्र बैङ्कका तर्फबाट<br> माथि लेखिए बमोजिमको नामसारी मेरो सामुन्ने<br> भएको ठीक साँचो हो भनी यस कामको साक्षी भै<br> दस्तखत गर्ने<span class="form-field xlarge"></span><br> दस्तखत<span class="form-field xlarge"></span><br> काम<span class="form-field xlarge"></span><br> ठेगाना<span class="form-field xlarge"></span><br> यस नं. <span class="form-field large"></span> स्टकको धनी म /<br> हामी <span class="form-field large"></span> जम्मा ने.रु. <span class="form-field medium"></span><br> नेपाल राष्ट्र बैङ्कबाट बुझिलिई त्यसको रसीद<br> भरपाई गरिदियौं।<br> इति सम्बत् गते रोज शुभम् दस्तखत </td></tr></tbody></table><div class="header-section" style="margin-bottom: 5px;"><div class="document-title">अनुसूची (ख)</div><div class="document-subtitle">(नियम ५ सँग सम्बन्धित)</div></div><div class="document-title" style="text-align: center; margin-top: 30px;">प्रमाणपत्र</div><div class="content-paragraph" style="text-align: left; margin-left: 0;"> क्रमसंख्या <span class="form-field large"></span> ने. रु. <span class="form-field large"></span> अक्षरेपी <span class="form-field large"></span></div><div class="content-paragraph" style="text-align: left; margin-left: 0;"> नेपाल सरकारको क्षतिपूर्ति स्टक<span class="form-field xlarge"></span></div><div class="content-paragraph" style="text-align: left; margin-left: 0;"><span class="form-field xlarge"></span>को धनी श्री / श्रीमती<span class="form-field large"></span> बाट </div><div class="content-paragraph" style="text-align: left; margin-left: 0;"><span class="form-field xlarge"></span> कार्यालयबाट भएको साँवा। व्याज प्राप्त हुने गरी यस बैङ्कको </div><div class="content-paragraph" style="text-align: left; margin-left: 0;"><span class="form-field xlarge"></span> खातामा दर्ता भएको स्टक एक बुझिलिई त्यसको प्रमाणपत्र दिइएको छ। </div><div class="signature-section" style="justify-content: space-between;"><div class="signature-group left"><div class="signature-item">मिति<span class="form-field xlarge"></span></div></div><div class="signature-group right"><div class="signature-item">नेपाल राष्ट्र बैङ्कका तर्फबाट</div></div></div></body></html>