<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720500539_52_part2_part1_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .section-number { display: inline-block; width: 35px; /* Adjust as needed for alignment */ vertical-align: top; } .section-content { display: inline-block; width: calc(100% - 40px); /* Adjust based on section-number width */ vertical-align: top; padding-left: 5px; /* Small padding to separate from number */ } .sub-point { margin-left: 30px; /* Indentation for (क), (ख) etc. */ text-align: justify; } .sub-paragraph { margin-left: 60px; /* Further indentation for sub-points within (क) etc. */ text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph" style="text-align: left; margin-bottom: 0;"><span class="section-number">५६.</span><span class="section-content"><span class="bold">बढुवाको विज्ञापनः</span> (१) आयोगले प्रचलित कानून बमोजिम सङ्घीय निजामती सेवाको पदमा बढुवाको लागि वार्षिक कार्यतालिका बमोजिम बढुवाको विज्ञापन प्रकाशन गर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिमको विज्ञापनमा बढुवा गरिने पद, श्रेणी वा तह, सङ्ख्या, सेवा, समूह, उपसमूह, उम्मेदवार हुन आवश्यक पर्ने सेवा अवधि, न्यूनतम शैक्षिक योग्यता, दरखास्त बुझाउने म्याद र स्थान लगायत सम्बन्धित सेवा शर्त सम्बन्धी कानूनले तोकेका विवरणहरू तथा आयोगले निर्धारण गरेका अन्य विवरण समेत खुलाउनु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) उपनियम (२) बमोजिम दरखास्त फाराम बुझाउने म्याद तोक्दा पहिलो पटक विज्ञापन प्रकाशन भएको मितिले पैंतीस दिन तोक्नु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (४) उपनियम (१) बमोजिम प्रकाशित विज्ञापनमा उल्लेख भए बमोजिमको विवरण संलग्न गरी सम्भाव्य उम्मेदवारले अनुसूची-३ बमोजिमको दरखास्त फाराम भरी विज्ञापनमा तोकिएको स्थानमा बुझाउनु पर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (५) उपनियम (४) बमोजिम आयोगमा प्राप्त हुन आएका दरखास्त फारामहरू आयोगले सम्बन्धित बढुवा समितिको सचिवालयमा पठाउनु पर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (६) यस नियममा अन्यत्र जुनसुकै कुरा लेखिएको भए तापनि ऐनको दफा १५ बमोजिम पद सङ्ख्या निर्धारण भई पद पूर्तिको लागि विज्ञापन प्रकाशन भएपछि अदालतको आदेश वा अन्य कुनै कारणले पद पूर्ति प्रक्रिया स्थगित भएकोमा सो फुकुवा वा सुचारु भएपछि उपनियम (३) बमोजिम दरखास्त फाराम बुझाउने अन्तिम म्यादसम्मको ज्येष्ठता, शैक्षिक योग्यता, भौगोलिक क्षेत्रमा काम गरेवापतको अनुभव, तालिम तथा सम्बन्धित व्यावसायिक परिषदमा दर्ता वा अद्यावधिक वा नवीकरणलाई मात्र गणना गरिनेछ। <div class="sub-point"> तर कार्यसम्पादन मूल्याङ्कनको हकमा विज्ञापन प्रकाशन भएको भन्दा अघिल्लो आर्थिक वर्षसम्मको गणना गरिनेछ। </div></span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (७) बढुवा सम्बन्धी दरखास्त दस्तुर अनुसूची-२ मा उल्लेख भए बमोजिम हुनेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">५७.</span><span class="section-content"><span class="bold">प्रतियोगितात्मक परीक्षाद्वारा हुने बढुवाको विज्ञापनः</span> (१) सङ्घीय निजामती सेवाको प्रचलित कानून बमोजिम आन्तरिक प्रतियोगितात्मक परीक्षाको आधारमा हुने बढुवाको लागि आयोगले वार्षिक कार्यतालिका बमोजिम विज्ञापन प्रकाशन गर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिमको विज्ञापनमा बढुवा गरिने पद, श्रेणी वा तह, सङ्ख्या, सेवा, समूह, उपसमूह, उम्मेदवार हुन आवश्यक पर्ने सेवा अवधि, न्यूनतम शैक्षिक योग्यता, दरखास्त बुझाउने म्याद र स्थान लगायत बढुवाका लागि सम्भाव्य उम्मेदवार हुन आवश्यक पर्ने सम्बन्धित सेवा शर्त सम्बन्धी कानूनले तोकेका विवरणहरू तथा आयोगले निर्धारण गरेका अन्य विवरण समेत खुलाउनु पर्नेछ । </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">&nbsp;</span><span class="section-content"> (३) उपनियम (२) बमोजिम दरखास्त फाराम बुझाउने म्याद तोक्दा पहिलो पटक विज्ञापन प्रकाशन भएको मितिले एक्काइस दिन तोक्नु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (४) सम्भाव्य उम्मेदवारले उपनियम (१) बमोजिम प्रकाशित विज्ञापनमा उल्लेख भए बमोजिमको विवरण संलग्न गरी अनुसूची-२ बमोजिमको दस्तुर सहित अनुसूची-३ बमोजिमको दरखास्त फाराम भरी बुझाउनु पर्नेछ । </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">५८.</span><span class="section-content"><span class="bold">बढुवा उपरको उजुरीः</span> (१) सेवा समूह सम्बन्धी प्रचलित कानून बमोजिम सम्बन्धित बढुवा समितिले गरेको बढुवा सिफारिसमा चित्त नबुझ्ने सम्भाव्य उम्मेदवारले सम्बन्धित सेवा शर्त सम्बन्धी कानूनमा तोकिएको म्यादभित्र उजुरकर्ता आफैं उपस्थित भई अनुसूची-२ बमोजिमको दस्तुर, आफूले बढुवा पाउनु पर्ने स्पष्ट आधार र प्रमाण समेत संलग्न राखी अनुसूची-१४ को ढाँचामा आयोग वा आयोगले तोकेको बढुवा उजुरी सुन्ने अधिकारी समक्ष उजुरी दिन सक्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) मा जुनसुकै कुरा लेखिएको भए तापनि उजुरी गर्न आयोगमा वा उजुरी सुन्ने अधिकारी समक्ष उजुरकर्ता आफैं उपस्थित हुन नसकेमा सोको कारण खुलाई कानूनले वारेस दिन मिल्ने व्यक्तिलाई कानून बमोजिम वारेस मुकरर गरी उजुरी दिन सक्नेछ। त्यसरी उजुरी दिन ल्याउने वारेसले उजुरीको ब्यहोरा र दस्तखत सम्बन्धित उजुरकर्ताको नै हो भनी आयोग समक्ष सनाखत गरी सहीछाप गर्नु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) उपनियम (१) वा (२) बमोजिम उजुरी गर्न चाहने सम्बन्धित कर्मचारीले आफ्नो उजुरीमा देहायका कुराहरू खुलाएको हुनु पर्नेछः <div class="sub-point">(क) उजुरकर्ताको नाम, थर, ठेगाना र निज कार्यरत कार्यालय,</div><div class="sub-point">(ख) उजुरीको विषय,</div><div class="sub-point">(ग) कसको विरुद्ध उजुरी गर्न चाहेको हो, सोको विवरण,</div><div class="sub-point">(घ) कुन मितिको बढुवा सिफारिस वा सूचना विरुद्ध उजुरी गर्न चाहेको हो, त्यस्तो सिफारिस वा सूचनाको छायाँप्रति,</div><div class="sub-point">(ङ) उजुरीको जिकिर एवं दाबी र सोसँग सम्बन्धित कानून, नजिर र सिद्धान्त,</div><div class="sub-point">(च) आफ्नो दाबी जिकिरलाई पुष्ट्याइ गर्ने आधार, र</div><div class="sub-point">(छ) अन्य प्रासङ्गिक विषयहरू ।</div></span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (४) उपनियम (१) वा (२) बमोजिम आयोगमा वा उजुरी सुन्ने अधिकारी समक्ष बढुवा उपरको उजुरी पर्न आएमा सम्बन्धित बढुवा समितिको प्रतिक्रिया, बढुवा सिफारिस भएका र उजुरकर्ताको व्यक्तिगत विवरण, कार्यसम्पादन मूल्याङ्कन फाराम र अन्य सम्बन्धित आवश्यक </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">&nbsp;</span><span class="section-content"> कागजात समेत बढुवा समितिको सचिवालयसँग माग गरी आयोगले वा उजुरी सुन्ने अधिकारीले त्यस्तो बढुवा उजुरीको सम्बन्धमा निर्णय गर्नु पर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (५) यस नियमावलीमा अन्यत्र जुनसुकै कुरा लेखिएको भए तापनि उपनियम (४) बमोजिमका विवरण तथा कागजात प्राप्त भएको कम्तीमा सात दिन पूरा नभई आयोगले निर्णय गर्ने छैन। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (६) उपनियम (५) बमोजिम आयोगबाट भएको निर्णय कार्यान्वयनको लागि सम्बन्धित बढुवा समितिको सचिवालयमा पठाउनु पर्नेछ । </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">५९.</span><span class="section-content"><span class="bold">थप प्रमाणहरू पेश गर्न सक्नेः</span> (१) नियम ५८ बमोजिम बढुवा उपरको उजुरी दिइसकेपछि त्यस्तो उजुरी उपर निर्णय नहुँदै सम्बन्धित कर्मचारीले सो निर्णयमा सघाउ पुग्ने कुनै थप प्रमाण फेला पारेमा निवेदनसाथ संलग्न गरी पेश गर्न सक्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) नियम ५८ बमोजिम परेको बढुवा उजुरी सुनुवाइको सिलसिलामा कुनै थप प्रमाण कागजातहरू आवश्यक छ भन्ने लागेमा आयोगले वा उजुरी सुन्ने अधिकारीले उजुरकर्ता वा सम्बन्धित निकायबाट त्यस्तो प्रमाण कागजातहरू माग गर्न सक्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) उपनियम (२) बमोजिम माग भएका कागजात सम्बन्धित निकाय वा कर्मचारीले पत्र प्राप्त गरेको मितिले सात दिनभित्र पेश गर्नु पर्नेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६०.</span><span class="section-content"><span class="bold">बढुवा उजुरीको निर्णयः</span> (१) बढुवा उजुरी उपर निर्णय गर्दा उजुरकर्ताले लिएको महत्वपूर्ण आधार एवं जिकिरहरूको सम्बन्धमा त्यस्तो आधार तथा जिकिर सदर वा खण्डन के भएका हुन, कुन कानून, सिद्धान्त तथा निर्णय कागजातका आधारमा जिकिरहरू सदर वा खण्डन गरिएका हुन् भन्ने कुरा निर्णयमा खुलाई अनुसूची-१५ बमोजिमको ढाँचामा निर्णय गर्नु पर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) बढुवा उजुरी उपर भएको निर्णयको प्रतिलिपि सरोकारवाला व्यक्तिले माग गरेमा प्रचलित कानून बमोजिमको दस्तुर लिई उपलब्ध गराउनु पर्नेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६१.</span><span class="section-content"><span class="bold">बढुवा उजुरी उपर कारबाही नहुनेः</span> देहाय बमोजिम रीत नपुगेको बढुवा उजुरी उपर कुनै कारबाही गरिने छैनः- <div class="sub-point">(क) प्रचलित कानूनमा उल्लिखित म्यादभित्र दर्ता नभएको,</div><div class="sub-point">(ख) उजुरी वापत नियम ५८ को उपनियम (१) बमोजिम बुझाउनु पर्ने दस्तुर बुझाएको प्रमाण उजुरीसाथ संलग्न नभएको, र</div><div class="sub-point">(ग) नियम ५८ बमोजिमको अन्य प्रक्रिया पूरा नभएको।</div></span></div><div class="header-section" style="margin-top: 50px;"><div class="document-subtitle">परिच्छेद-१२</div><div class="document-subtitle"><span class="bold">विविध</span></div></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६२.</span><span class="section-content"><span class="bold">विषय विज्ञ वा दक्षको सूची राख्नेः</span> (१) आयोगबाट लिइने परीक्षा सम्बन्धी कामको लागि आयोगले विभिन्न विषय विज्ञ वा दक्षको सूची तयार गर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिमको विषय विज्ञ वा दक्षको सूची तयार गर्दा आयोगबाट सञ्चालन गरिने परीक्षाको लागि विभिन्न ट्युसन सेन्टर वा कोचिङ्ग कक्षामा अध्यापन गर्ने गराउने व्यक्तिलाई सो सूचीमा समावेश गरिने छैन। <div class="sub-point"> तर त्यस्तो ट्युसन सेन्टर वा कोचिङ्ग कक्षामा अध्यापन गर्ने गराउने कार्य छाडेको लिखित जानकारी भएमा त्यस्ता व्यक्तिलाई सो जानकारी प्राप्त भएको एक वर्ष पछिबाट सो सूचीमा समावेश गर्न सकिनेछ। </div></span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) उपनियम (१) बमोजिमको सूची आयोगले प्रत्येक आर्थिक वर्षमा अद्यावधिक गर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (४) यस नियम बमोजिम आयोगले तयार गरेको विषय विज्ञ वा दक्षको सूची गोप्य रहनेछ र त्यस्तो सूची प्रकाशन गर्न वा कसैलाई दिन आयोग बाध्य हुने छैन। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६३.</span><span class="section-content"><span class="bold">वार्षिक कार्यतालिका बनाउनेः</span> (१) आयोगले आफ्नो काम कारबाहीलाई व्यवस्थित र नियमित गर्न सङ्घीय निजामती सेवा, सुरक्षा निकाय, अन्य सङ्घीय सरकारी सेवा र सङ्गठित संस्थाको पद पूर्तिका लागि वार्षिक कार्यतालिका बनाई लागू गर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिमको वार्षिक कार्यतालिकामा आयोगले आवश्यकता अनुसार हेरफेर गर्न सक्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) आयोगले आफूले सम्पादन गर्ने कार्यलाई नतिजामूलक बनाउन वार्षिक रुपमा कार्यतालिका बनाई कार्यान्वयन गर्न गराउन सक्नेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६४.</span><span class="section-content"><span class="bold">पद पूर्ति सम्बन्धी कार्यमा प्रतिनिधि खटाउनेः</span> (१) ऐनको दफा ५१ को प्रयोजनार्थ सुरक्षा निकाय, अन्य सङ्घीय सरकारी सेवा वा सङ्गठित संस्थाको सेवामा खुला प्रतियोगिता वा बढुवाद्वारा गरिने पद पूर्ति समितिमा आयोगले प्रतिनिधि खटाउने छ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिम प्रतिनिधि खटाउने सम्बन्धी अन्य व्यवस्था आयोगले निर्धारण गरे बमोजिम हुनेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६५.</span><span class="section-content"><span class="bold">नक्कल दिने सम्बन्धी कार्यविधिः</span> (१) आयोगको निर्णय वा कागजातको नक्कल लिन चाहने सरोकारवालाले आयोगमा निवेदन दिनु पर्नेछ र यसरी निवेदन दिएमा आयोगले सूचनाको हक सम्बन्धी प्रचलित कानून बमोजिमको दस्तुर लिई नक्कल दिन सक्नेछ। <div class="sub-point"> तर सरकारी कार्यालयलाई नक्कल उपलब्ध गराउँदा कुनै दस्तुर लाग्ने छैन। </div></span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) मा जुनसुकै कुरा लेखिएको भए तापनि ऐनको दफा ५२ बमोजिम आयोगले गोप्य राख्नु पर्ने ठहर्याएको परीक्षा सम्बन्धी कागजातको नक्कल दिइने छैन। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६६.</span><span class="section-content"><span class="bold">आयोगले खर्च गर्नेः</span> (१) नेपाल सरकारले आयोगको लागि बजेटमा छुट्याएको विविध शीर्षक अन्तर्गतको रकम खर्च गर्नु पर्दा ऐनको दफा ४८ बमोजिम आयोगले कार्यविधि बनाई खर्च गर्नु पर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिमको कार्यविधि नबनेसम्म यो नियमावली प्रारम्भ हुँदाका बखत कायम रहेको लोक सेवा आयोगको खर्च व्यवस्थापन सम्बन्धी कार्यविधि बमोजिम खर्च गर्न सकिनेछ । </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६७.</span><span class="section-content"><span class="bold">आचारसंहिता बनाई लागू गर्न सक्नेः</span> आयोगले आयोगका पदाधिकारी, विषय विज्ञ वा दक्ष र कर्मचारीका लागि देहायका विषयमा आचारसंहिता बनाई लागू गर्न सक्नेछः- <div class="sub-point">(क) प्रश्नपत्र निर्माण, परिमार्जन, छपाइ, परीक्षा सञ्चालन, उत्तरपुस्तिकाको कोडिङ्ग- डिकोडिङ्ग, उत्तरपुस्तिका परीक्षण, सामूहिक परीक्षण, अन्तर्वार्ता समेतका सम्बन्धमा,</div><div class="sub-point">(ख) आयोगबाट प्रकाशित हुने सूचना तथा गोप्य काम कारबाहीका सम्बन्धमा,</div><div class="sub-point">(ग) विषय विज्ञ वा दक्षको छनोट सम्बन्धमा,</div><div class="sub-point">(घ) आयोगले आवश्यक देखेको अन्य विषयमा।</div></span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६८.</span><span class="section-content"><span class="bold">सहयोगी लेखक सम्बन्धी व्यवस्थाः</span> (१) कुनै परीक्षार्थीलाई परीक्षामा आफैं लेख्न नसक्ने भई सहयोगी लेखक आवश्यक पर्ने भएमा काबु बाहिरको विशेष परिस्थिति परेको अवस्थामा बाहेक परीक्षा शुरु हुनुभन्दा दश दिन अगावै सहयोगी लेखक माग गरी लिखित परीक्षा सञ्चालन गर्ने सम्बन्धित कार्यालयमा निवेदन दिनु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिम सहयोगी लेखक माग भएको ब्यहोरा मनासिब र औचित्यपूर्ण देखिएमा सम्बन्धित पदको लागि तोकिएको शैक्षिक योग्यता भन्दा एक तह मुनिको शैक्षिक योग्यता हासिल गरेको व्यक्तिलाई आयोगको केन्द्रीय कार्यालयको हकमा सम्बन्धित </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">&nbsp;</span><span class="section-content"> महाशाखा प्रमुखले र मातहतका कार्यालयको हकमा सम्बन्धित कार्यालय प्रमुखले सहयोगी लेखकको रुपमा खटाउनु पर्नेछ । <div class="sub-point"> तर एस.ई.ई वा सो सरह भन्दा मुनिको शैक्षिक योग्यता तोकिएको पदको हकमा समान योग्यता हासिल गरेको सहयोगी लेखक खटाउन सकिनेछ। </div></span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) उपनियम (२) बमोजिम सहयोगी लेखक खटाउने प्रयोजनको लागि लिखित परीक्षा सञ्चालन गर्ने सम्बन्धित शाखा वा कार्यालयले शैक्षिक योग्यताको आधारमा छुट्टाछुट्टै सूची (रोष्टर) तयार गरी राख्नु पर्नेछ। त्यस्तो सूची वार्षिक रुपमा अद्यावधिक गर्नु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (४) यस नियममा अन्यत्र जुनसुकै कुरा लेखिएको भए तापनि कुनै उम्मेदवारले लेखपढ गर्न नजान्ने भन्ने आधारमा सहयोगी लेखक माग गरेको अवस्थामा सहयोगी लेखक उपलब्ध गराइने छैन। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">६९.</span><span class="section-content"><span class="bold">निरीक्षण गराउन सक्नेः</span> (१) संविधान, ऐन, नियमावली र अन्य प्रचलित कानून तथा आयोगले समय समयमा तोकेको कार्यविधि र शर्त बमोजिम नियुक्ति, बढुवा र विभागीय कारबाही भएको छ, छैन भन्ने सम्बन्धमा आयोगले संवैधानिक निकाय, नेपाल सरकारका विभिन्न मन्त्रालय, सचिवालय, विभाग र कार्यालयको निरीक्षण गर्न गराउन सक्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिम आयोगबाट निरीक्षणका लागि खटिएका पदाधिकारी वा कर्मचारीले हेर्न मागेको फाइल कागजात तथा विवरण सम्बन्धित प्रमुख वा कर्मचारीले उपलब्ध गराउनु पर्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) यस नियम बमोजिम गरिने निरीक्षण सम्बन्धी अन्य व्यवस्था आयोगले बनाएको निर्देशिकामा उल्लेख भए बमोजिम हुनेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">७०.</span><span class="section-content"><span class="bold">अनुगमन गर्न सक्नेः</span> (१) सैनिक सेवा, नेपाल प्रहरी सेवा, सशस्त्र प्रहरी बल, नेपाल सेवा वा अन्य सङ्घीय सरकारी सेवा सञ्चालन गर्ने निकाय तथा सामान्य सिद्धान्तका सम्बन्धमा परामर्श लिएका सङ्गठित संस्थाले सामान्य सिद्धान्तका सम्बन्धमा आयोगबाट प्राप्त परामर्श कार्यान्वयन गरे नगरेको सम्बन्धमा आयोगले अनुगमन गर्न सक्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (२) उपनियम (१) बमोजिम आयोगबाट अनुगमन कार्यमा खटिने पदाधिकारी वा कर्मचारीले देहायको प्रक्रिया अपनाउनु पर्नेछः- <div class="sub-point">(क) अनुगमन गर्न खटिएको निकाय वा कार्यालयलाई आयोगबाट दिइएको परामर्श सम्बन्धी विवरण साथै लगी सम्बन्धित निकायको प्रमुखसँग सम्पर्क गर्ने,</div></span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">&nbsp;</span><span class="section-content"><div class="sub-point">(ख) अनुगमन गरिएको निकाय वा संस्थाको स्वीकृत कुल दरबन्दी, पद पूर्तिको अवस्था र तरीका सम्बन्धी विवरण निर्धारित फाराममा भर्न लगाउने,</div><div class="sub-point">(ग) अनुगमन गरिएको वर्षमा भएका शुरु नियुक्ति, बढुवा नियुक्ति र कर्मचारीलाई भएको विभागीय कारबाही सम्बन्धी विवरण निर्धारित फाराममा भर्न लगाउने,</div><div class="sub-point">(घ) खण्ड (ख) र (ग) बमोजिमका विवरणहरू सम्बन्धित फाइल हेरी रुजु गर्ने,</div><div class="sub-point">(ङ) पद पूर्ति सम्बन्धी कारबाही गर्दा सम्बन्धित निकाय वा संस्थाले आयोगको परामर्श कार्यान्वयन गरे, नगरेको हेर्ने,</div><div class="sub-point">(च) अनुगमनको क्रममा प्रमाणका रुपमा लिन आवश्यक देखिएका कागजातहरूको प्रतिलिपि समेत लिने, र</div><div class="sub-point">(छ) खण्ड (ख) र (ग) बमोजिमको विवरण तथा सुझाव सहितको अनुगमन प्रतिवेदन तयार गरी आयोग समक्ष पेश गर्ने।</div></span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (३) यस नियमावली बमोजिम प्राप्त निरीक्षण वा अनुगमन सम्बन्धी प्रतिवेदनका प्रमुख विषयहरू समावेश गरी आयोगले तोकेको शाखाले समग्र प्रतिवेदन आयोग समक्ष पेश गर्नु पर्नेछ। </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (४) उपनियम (३) बमोजिमको प्रतिवेदनमा कैफियत देखिएका विषय आयोगको वार्षिक प्रतिवेदनमा समावेश गरी आयोगले सम्बन्धित निकायलाई त्यस्तो काम कारबाही सच्याउन लगाउन वा रद्द गर्ने आदेश दिन सक्नेछ । </span></div><div class="content-paragraph" style="text-align: left; margin-top: 0;"><span class="section-number">&nbsp;</span><span class="section-content"> (५) आयोगले सरकारी कार्यालय र सङ्गठित संस्थासँग समय समयमा स्वीकृत दरबन्दी, पद पूर्तिको अवस्था, स्थायी वा अस्थायी नियुक्ति र बढुवा तथा कायम मुकायम मुकरर भएका कर्मचारीको विवरण माग गर्न सक्नेछ। </span></div><div class="content-paragraph" style="text-align: left; margin-top: 25px; margin-bottom: 0;"><span class="section-number">७१.</span><span class="section-content"><span class="bold">जानकारी दिनुपर्नेः</span> (१) प्रश्नपत्र निर्माण, प्रश्नपत्र परिमार्जन, उत्तरपुस्तिका परीक्षण, परीक्षा सञ्चालन र अन्तर्वार्ता सम्बन्धी कामसँग संलग्न आयोगका कुनै पदाधिकारी वा कर्मचारीको नजिकको नातेदार आयोगद्वारा सञ्चालन हुने कुनै परीक्षामा उम्मेदवार भएमा सम्बन्धित पदाधिकारी वा कर्मचारीले केन्द्रीय कार्यालयको हकमा आयोगलाई र मातहत कार्यालयको हकमा सम्बन्धित कार्यालय प्रमुखलाई जानकारी दिनु पर्नेछ । </span></div></body></html>