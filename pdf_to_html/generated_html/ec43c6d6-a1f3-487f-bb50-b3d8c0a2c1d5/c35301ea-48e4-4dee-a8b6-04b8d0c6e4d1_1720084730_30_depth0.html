<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720084730_30.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom list styling for Nepali legal documents */ .main-list-item { display: flex; align-items: baseline; /* Align the first line of text with the number */ margin-bottom: 15px; /* Spacing between main list items */ } .main-list-number { width: 25px; /* Space for the number and dot (e.g., "१.") */ flex-shrink: 0; text-align: right; padding-right: 10px; } .main-list-content { flex-grow: 1; line-height: 1.7; text-align: justify; } /* For sub-sections like "(१)", "(२)", etc. */ .sub-section-item { margin-left: 35px; /* Indent relative to main content flow */ margin-top: 10px; /* Spacing from previous item */ line-height: 1.7; text-align: justify; } /* For sub-sub-sections like "(क)", "(ख)", etc. */ .sub-sub-section-item { margin-left: 60px; /* Further indent */ margin-top: 10px; line-height: 1.7; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">थारु आयोग नियमावली, २०७८</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०७८।०१।२७</div><div class="content-paragraph">थारु आयोग ऐन, २०७४ को दफा २७ ले दिएको अधिकार प्रयोग गरी थारु आयोगले देहायका नियमहरु बनाएको छ ।</div><div class="main-list-item"><div class="main-list-number">१.</div><div class="main-list-content"><span class="bold">संक्षिप्त नाम र प्रारम्भः</span> (१) यी नियमहरुको नाम “थारु आयोग नियमावली, २०७८” रहेको छ। </div></div><div class="sub-section-item"> (२) यो नियमावली नेपाल राजपत्रमा प्रकाशन भएको मितिदेखि प्रारम्भ हुनेछ । </div><div class="main-list-item"><div class="main-list-number">२.</div><div class="main-list-content"><span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div></div><div class="sub-sub-section-item"> (क) “ऐन” भन्नाले थारु आयोग ऐन, २०७४ सम्झनु पर्छ। </div><div class="sub-sub-section-item"> (ख) “सचिव” भन्नाले ऐनको दफा १३ को उपदफा (१०) बमोजिमको आयोगको सचिव सम्झनु पर्छ। </div><div class="main-list-item"><div class="main-list-number">३.</div><div class="main-list-content"><span class="bold">आयोगको कार्य सम्पादनः</span> (१) आयोगले ऐन बमोजिम आफ्नो कार्य सम्पादन गर्दा देहाय बमोजिमका काम गर्न सक्नेछ:- </div></div><div class="sub-sub-section-item"> (क) थारु समुदायको आर्थिक, सामाजिक, साँस्कृतिक, शैक्षिक तथा सामुदायिक उत्थानका लागि आवश्यक कार्यक्रम सञ्चालन गर्न वा गराउन, </div><div class="sub-sub-section-item"> (ख) थारु समुदायको हक, हित, संरक्षण, संवर्द्धन तथा सशक्तिकरणको लागि आवश्यक पर्ने कार्यक्रम सञ्चालन गर्न वा गराउन, </div><div class="sub-sub-section-item"> (ग) आफ्नो कामसँग सम्बन्धित विषयमा राष्ट्रिय तथा अन्तर्राष्ट्रिय संघ संस्थासँग समन्वय गरी कार्यक्रम सञ्चालन गर्न वा गराउन, </div><div class="sub-sub-section-item"> (घ) थारु समुदायको हक हित संरक्षण र संवर्द्धन गर्दा समुदायको परम्परा, संस्कृतिको संरक्षण तथा तिनको समयोचित विकासका लागि आवश्यक कार्य गर्न, </div><div class="sub-sub-section-item"> (ङ) थारु समुदायसँग सम्बन्धित सबै प्रकारका विभेद अन्त्य गर्ने प्रयोजनको लागि कार्यक्रम सञ्चालन गर्न, </div><div class="sub-sub-section-item"> (च) थारु समुदाय भित्र रहेका कुरीति र कुप्रथाको अन्त्यका लागि चेतनामूलक कार्यक्रमहरु सञ्चालन गर्न वा गराउन। </div><div class="sub-section-item"> (२) उपनियम (१) बमोजिम आयोगले कार्यसम्पादन गर्दा सामाजिक सद्भाव खलबलिने गरी कुनै कार्य गर्ने वा गराउने छैन । </div><div class="sub-section-item"> (३) आयोगले अन्तर्राष्ट्रिय दातृ निकायसँगको समन्वय र सहकार्यमा कुनै कार्यक्रम सञ्चालन गर्नुपर्दा नेपाल सरकारको सहमति तथा समन्वयमा गर्नेछ । </div><div class="main-list-item"><div class="main-list-number">४.</div><div class="main-list-content"><span class="bold">सचिवको काम, कर्तव्य र अधिकारः</span> (१) अध्यक्षको सामान्य रेखदेख, निर्देशन र नियन्त्रणमा रही आयोगको प्रशासकीय काम कारबाही सञ्चालन गर्नु सचिवको प्रमुख कर्तव्य हुनेछ । </div></div><div class="sub-section-item"> (२) उपनियम (१) मा लेखिएदेखि बाहेक सचिवको अन्य काम, कर्तव्य र अधिकार देहाय बमोजिम हुनेछः- </div><div class="sub-sub-section-item"> (क) आयोगको प्रशासकीय तथा आर्थिक नियन्त्रण गर्ने, </div><div class="sub-sub-section-item"> (ख) आयोगको निर्णय कार्यान्वयन गर्ने वा गराउने, </div><div class="sub-sub-section-item"> (ग) आयोगमा प्राप्त हुन आएका उजुरी, निवेदन र प्रतिवेदन दर्ता गर्ने वा गराउने, </div><div class="sub-sub-section-item"> (घ) आयोगमा छलफलका लागि पेश गर्नुपर्ने विषयवस्तु तयार गरी पेश गर्ने वा गराउने, </div><div class="sub-sub-section-item"> (ङ) आफू मातहतका कर्मचारीको कार्य जिम्मेवारी तोक्ने, </div><div class="sub-sub-section-item"> (च) आयोगका कर्मचारीको क्षमता अभिवृद्धि सम्बन्धी कार्यक्रम सञ्चालन गर्ने वा गराउने, </div><div class="sub-sub-section-item"> (छ) आयोगको कामसँग सम्बन्धित विषयमा अध्ययन, अन्वेषण, अनुसन्धान गर्ने वा गराउने, </div><div class="sub-sub-section-item"> (ज) थारु समुदायको हक हितका लागि नेपाल सरकार, प्रदेश सरकार, स्थानीय तह, नागरिक समाज र सम्बद्ध अन्य निकायसँग आवश्यक समन्वय गर्ने वा गराउने, </div><div class="sub-sub-section-item"> (झ) आयोगको काम कारबाहीसँग सम्बन्धित विषयमा तालिम, गोष्ठी वा यस्तै प्रकृतिका कार्यक्रम सञ्चालन गर्ने वा गराउने, </div><div class="sub-sub-section-item"> (ञ) कोष तथा आर्थिक कारोबारको हिसाब तथा अभिलेख दुरुस्त राख्ने, राख्न लगाउने, लेखापरीक्षण गराउने तथा बेरुजु फछ्यौट गर्ने वा गराउने, </div><div class="sub-sub-section-item"> (ट) आयोगको चल अचल सम्पत्तिको रेखदेख गर्ने, लगत राख्ने तथा अद्यावधिक गर्ने वा गराउने, </div><div class="sub-sub-section-item"> (ठ) प्रचलित कानून बमोजिम सार्वजनिक खरिद योजना तयार गरी खरिद सम्बन्धी कार्य गर्ने वा गराउने, </div><div class="sub-sub-section-item"> (ड) आयोगको वार्षिक कार्यक्रम र योजना तर्जुमा गरी आयोग समक्ष पेश गर्ने, </div><div class="sub-sub-section-item"> (ढ) स्वीकृत कार्यक्रमको कार्यान्वयन, अनुगमन र मूल्याङ्कन साथै प्रगति समीक्षा गर्ने वा गराउने, </div><div class="sub-sub-section-item"> (ण) आयोगको काम कारबाहीलाई नियमित रुपमा सञ्चालन गर्न आवश्यक तथ्याङ्क, सूचना र सुझाव सङ्कलन गर्ने वा गराउने, </div><div class="sub-sub-section-item"> (त) आयोगले तोकेका अन्य काम कारबाही गर्ने वा गराउने । </div><div class="sub-section-item"> (३) सचिवले आफूलाई प्राप्त अधिकार मध्ये आफैले गर्नुपर्ने भनी तोकिएको बाहेक अन्य अधिकार आयोगको कुनै अधिकृत कर्मचारीलाई प्रत्यायोजन गर्न सक्नेछ । </div><div class="main-list-item"><div class="main-list-number">५.</div><div class="main-list-content"><span class="bold">उजुरी सम्बन्धी व्यवस्थाः</span> (१) ऐनको दफा ७ को खण्ड (ड) बमोजिम कसैले आयोगमा उजुरी दिँदा आफै उपस्थित भई वा अन्य कुनै माध्यमबाट उजुरी दिन सक्नेछ । </div></div><div class="sub-section-item"> (२) उपनियम (१) बमोजिम आयोगमा प्राप्त हुने उजुरी दर्ता किताबमा दर्ता गर्नु पर्नेछ । </div><div class="sub-section-item"> (३) उपनियम (१) बमोजिम आफैं उपस्थित भई उजुरी दिएकोमा सो उजुरी दर्ता गरेको निस्सा सम्बन्धित व्यक्तिलाई उपलब्ध गराउनु पर्नेछ । </div><div class="sub-section-item"> (४) उपनियम (१) बमोजिम अन्य कुनै माध्यमबाट आयोगमा प्राप्त उजुरी दर्ता भएको जानकारी सोही माध्यमबाट सम्बन्धित पक्षलाई दिनु पर्नेछ । </div><div class="sub-section-item"> (५) उपनियम (१) बमोजिम आयोगमा प्राप्त हुन आएका उजुरीमा कुनै व्यक्तिले सक्कल प्रमाण प्रस्तुत गरेमा उक्त प्रमाणको प्रमाणित प्रतिलिपि राखी सक्कल प्रति सम्बन्धित व्यक्तिलाई नै फिर्ता दिनु पर्नेछ । </div><div class="sub-section-item"> (६) उपनियम (१) बमोजिम प्राप्त उजुरीको विषयमा छानबिन तथा तहकिकातको लागि आयोगले सम्बन्धित निकायमा सिफारिस गरी पठाउनेछ । </div><div class="sub-section-item"> (७) उपनियम (५) मा जुनसुकै कुरा लेखिएको भए तापनि प्रथम दृष्टिमा नै भ्रमपूर्ण, झुष्ठठ्ठा, काल्पनिक वा निरर्थक देखिएको उजुरी आयोगले तामेलीमा राख्नेछ । </div><div class="main-list-item"><div class="main-list-number">६.</div><div class="main-list-content"><span class="bold">कागजातको नक्कल सम्बन्धीः</span> (१) आयोगमा उपलब्ध हुने कागजातको नक्कल लिन चाहने सरोकारवालाले प्रचलित कानूनको प्रक्रिया पुऱ्याई नक्कल माग गर्न सक्नेछ । </div></div><div class="sub-section-item"> (२) उपनियम (१) बमोजिम माग भएको कागजातको नक्कल दिन सकिने भएमा सचिवले वा निजले तोकेको कर्मचारीले प्रचलित कानून बमोजिमको रीत पुऱ्याई सोको नक्कल दिनु पर्नेछ । </div><div class="sub-section-item"> (३) उपनियम (२) मा जुनसुकै कुरा लेखिएको भए तापनि आयोगले गोप्य राख्नु पर्ने भनी ठहऱ्याएको निर्णय एवं कागजातको नक्कल दिन सकिने छैन । </div><div class="sub-section-item"> (४) उपनियम (१) बमोजिम माग भएको कागजातको नक्कल दिन नसकिने भएमा सचिव वा निजले तोकेको कर्मचारीले निर्णय गरी सोको जानकारी त्यसरी नक्कल माग गर्ने व्यक्तिलाई लिखित रुपमा दिनु पर्नेछ । </div><div class="main-list-item"><div class="main-list-number">७.</div><div class="main-list-content"><span class="bold">नवीनतम प्रविधि वा साधनको प्रयोग गर्न सक्नेः</span> आयोगले आफ्नो कामको सिलसिलामा आवश्यकता अनुसार नवीनतम प्रविधि वा साधनको प्रयोग गर्न सक्नेछ । </div></div><div class="sub-section-item"> तर त्यस्तो कुनै प्रविधि वा साधनको प्रयोग गर्न कुनै निकायको अनुमति लिनु पर्ने भएमा सो प्रयोग गर्नु अगावै अनुमति लिनु पर्नेछ । </div><div class="main-list-item"><div class="main-list-number">८.</div><div class="main-list-content"><span class="bold">वृत्ति विकास सम्बन्धी व्यवस्थाः</span> (१) आयोगले आयोगमा कार्यरत कर्मचारीलाई वृत्ति विकासमा मद्दत पुग्ने किसिमको स्वदेश तथा विदेशमा तालिम, गोष्ठी, अध्ययन, भ्रमण समेतको व्यवस्था गर्न सक्नेछ । </div></div><div class="sub-section-item"> (२) उपनियम (१) बमोजिम अध्ययन, भ्रमण र तालिममा खटाउँदा सामान्यतया एक पटक पनि अवसर प्राप्त नगरेका कर्मचारीलाई प्राथमिकता दिइनेछ । </div><div class="main-list-item"><div class="main-list-number">९.</div><div class="main-list-content"><span class="bold">सार्वजनिक गर्न सक्नेः</span> आयोगले आफूले सम्पादन गरेका काम कारबाही सम्बन्धी जानकारी आयोगको प्रवक्ता, सूचना अधिकारी, वेबसाइट वा अन्य माध्यम मार्फत समय समयमा सार्वजनिक गर्नु वा गराउनु पर्नेछ । </div></div><div class="main-list-item"><div class="main-list-number">१०.</div><div class="main-list-content"><span class="bold">कार्यतालिका बनाउन सक्नेः</span> आयोगले आफ्नो काम कारबाहीलाई व्यवस्थित र नियमित गर्न आन्तरिक रुपमा कार्यतालिका बनाई लागु गर्न सक्नेछ । </div></div></body></html>