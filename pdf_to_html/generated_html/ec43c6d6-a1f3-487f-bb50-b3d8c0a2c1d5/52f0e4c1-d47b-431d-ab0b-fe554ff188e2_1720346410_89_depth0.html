<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720346410_89.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for precise alignment */ .amendment-list-container { margin: 20px 0; } .amendment-list-item { display: flex; justify-content: space-between; align-items: baseline; margin: 5px 0; line-height: 1.7; padding-left: 20px; /* Indent the list items */ } .amendment-text { flex-grow: 1; padding-right: 20px; /* Space between text and date */ white-space: normal; /* Allow wrapping */ } .amendment-date { white-space: nowrap; /* Prevent date from wrapping */ text-align: right; flex-shrink: 0; /* Don't shrink the date column */ } .classification-list { margin: 20px 0; } .classification-item { display: flex; margin: 5px 0; line-height: 1.7; align-items: baseline; } .classification-prefix { flex-shrink: 0; padding-right: 10px; white-space: nowrap; } .classification-text { flex-grow: 1; white-space: normal; } .classification-level { white-space: nowrap; text-align: right; flex-shrink: 0; margin-left: 10px; /* Space before level */ } .district-list { display: grid; grid-template-columns: repeat(4, 1fr); /* 4 columns */ gap: 5px 0; /* Row gap, no column gap to keep items close */ margin: 20px 0; padding-left: 20px; /* Overall indent */ } .district-item { line-height: 1.7; } .form-box { border: 1px solid #000; padding: 20px 15px; margin: 25px 0; position: relative; } .form-box-title { position: absolute; top: -10px; left: 50%; transform: translateX(-50%); background: #fff; padding: 0 10px; font-weight: 600; font-size: 14px; } .form-item-line { display: flex; margin-bottom: 10px; align-items: baseline; flex-wrap: wrap; } .form-item-line > span { margin-right: 5px; white-space: nowrap; } .form-item-line .form-field { flex-grow: 1; min-width: 100px; } .form-item-line .label { white-space: nowrap; margin-right: 5px; } .form-item-line .field-group { display: flex; flex-grow: 1; align-items: baseline; margin-right: 15px; } .form-item-line .field-group:last-child { margin-right: 0; } .signature-area { display: flex; justify-content: space-between; margin-top: 30px; } .signature-block { flex: 1; padding: 0 10px; text-align: left; /* Default alignment */ } .signature-block.right-align { text-align: right; } .signature-block p { margin: 0; line-height: 2.0; /* For spacing between lines */ } .signature-block .form-field { display: block; width: 100%; min-width: 100px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><p class="text-right" style="margin-bottom: 0;">www.lawcommission.gov.np</p><div class="document-title">भ्रमण खर्च नियमावली, २०६४</div><div class="text-right" style="margin-top: 20px;"><p style="margin-bottom: 0;">नेपाल राजपत्रमा प्रकाशित मिति</p><p style="margin-top: 5px; font-size: 16px; font-weight: 600;">२०६४।८।१</p></div></div><div class="content-paragraph bold">संशोधन</div><div class="amendment-list-container"><div class="amendment-list-item"><span class="amendment-text">१. भ्रमण खर्च (पहिलो संशोधन) नियमावली, २०६४</span><span class="amendment-date">२०६४।८।१</span></div><div class="amendment-list-item"><span class="amendment-text">२. भ्रमण खर्च (दोस्रो संशोधन) नियमावली, २०६४</span><span class="amendment-date">२०६४।९।२२</span></div><div class="amendment-list-item"><span class="amendment-text">३. भ्रमण खर्च (तेस्रो संशोधन) नियमावली, २०६५</span><span class="amendment-date">२०६५।५।१५</span></div><div class="amendment-list-item"><span class="amendment-text">४. भ्रमण खर्च (चौथो संशोधन) नियमावली, २०७२</span><span class="amendment-date">२०७२।५।२३</span></div></div><div class="content-paragraph"> आर्थिक कार्यविधि ऐन, २०५५ को दफा ३६ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="content-paragraph"> १. <span class="bold">संक्षिप्त नाम र प्रारम्भः</span> (१) यी नियमहरूको नाम “भ्रमण खर्च नियमावली, २०६४” रहेको छ । </div><div class="content-paragraph" style="text-indent: 20px;"> (२) यो नियमावली संवत् २०६४ मंसिर १ गतेदेखि प्रारम्भ हुनेछ । </div><div class="content-paragraph"> २. <span class="bold">परिभाषाः</span> विषय वा प्रसंगले अर्को अर्थ नलागेमा यस नियमावलीमा “परिवार” भन्नाले पदाधिकारी वा कर्मचारीको एकासगोलको पति वा पत्नी र निजमा आश्रित दुई जनासम्म छोरा वा छोरी सम्झनु पर्छ र सो शब्दले पदाधिकारी वा कर्मचारीको एकासगोलको बाबु, आमा र महिला पदाधिकारी वा कर्मचारी भए सासु, ससुरा समेतलाई जनाउनेछ । </div><div class="content-paragraph"> ३. <span class="bold">भ्रमण आदेश वा निर्णय बिना भ्रमण खर्च गर्न नहुनेः</span> (१) भ्रमण आदेश वा निर्णय बिना भ्रमण खर्च गर्ने गरी भ्रमण गर्न वा काजमा जान हुँदैन । </div><div class="content-paragraph"> (२) उपनियम (१) बमोजिम भ्रमण आदेश वा निर्णय गर्दा देहायका पदाधिकारी वा कर्मचारीको भ्रमण वा काजको देहायका पदाधिकारीले आदेश वा निर्णय गर्नेछः- </div><div class="content-paragraph" style="text-indent: 30px;"> (क) सर्वोच्च अदालतका न्यायाधीश भए प्रधानन्यायाधीश, </div><div class="content-paragraph" style="text-indent: 30px;"> (ख) व्यवस्थापिका-संसदका सदस्य भए सभामुख, </div><div class="content-paragraph" style="text-indent: 30px;"> (ग) संवैधानिक निकायका पदाधिकारी भए सम्बन्धित संवैधानिक निकायको प्रमुख, </div><div class="content-paragraph" style="text-indent: 30px;"> (घ) नेपाल सरकारको सचिव वा विशिष्ट श्रेणीका कर्मचारी भए नेपाल सरकारको मुख्य सचिव, </div><div class="content-paragraph" style="text-indent: 50px;"> “तर सर्वोच्च अदालतको रजिष्ट्रार वा न्यायपरिषद्को सचिव भए सर्वोच्च अदालतको प्रधान न्यायाधीश र नायव महान्यायाधिवक्ता भए महान्यायाधिवक्ताले आदेश वा निर्णय गर्नेछ । </div><div class="content-paragraph" style="text-indent: 30px;"> (ङ) पुनरावेदन अदालतका मुख्य न्यायाधीश भए पुनरावेदन अदालतको मुख्य न्यायाधीश, </div><div class="content-paragraph" style="text-indent: 30px;"> (च) मन्त्रालय वा विभागस्तरका कर्मचारी भए सम्बन्धित मन्त्रालयको सचिव वा सम्बन्धित विभागीय प्रमुख, </div><div class="content-paragraph" style="text-indent: 30px;"> (छ) खण्ड (क), (ख), (ग), (घ), (ङ) र (च) मा लेखिएदेखि बाहेक अन्य केन्द्रीय, क्षेत्रीय, जिल्लास्तर वा आयोजनास्तरका कर्मचारी भए आफ्नो क्षेत्रभित्र भ्रमण गर्दा सम्बन्धित केन्द्रीय, क्षेत्रीय, जिल्ला वा आयोजनास्तरको कार्यालय प्रमुख, </div><div class="content-paragraph" style="text-indent: 50px;"> तर स्थानीयस्तरका कर्मचारी भए कम्तीमा जिल्लास्तरको कार्यालय प्रमुखले भ्रमण आदेश वा निर्णय गर्नु पर्नेछ । </div><div class="content-paragraph"> (३) उपनियम (२) मा जुनसुकै कुरा लेखिएको भए तापनि प्रधानमन्त्री, प्रधान न्यायाधीश, व्यवस्थापिका-संसदको सभामुख, उप-प्रधानमन्त्री, मन्त्री, स्वतन्त्र रूपमा कार्यभार सम्हाल्ने राज्यमन्त्री, राष्ट्रिय योजना आयोगका उपाध्यक्ष, महान्यायाधिवक्ता, संवैधानिक निकायका प्रमुख वा सो सरहका अन्य पदाधिकारी, पुनरावेदन अदालतका मुख्य न्यायाधीश वा नेपाल सरकारका राजपत्राङ्कित विशिष्ट श्रेणी भन्दा माथिल्लोस्तरका पदाधिकारीले आफ्नो भ्रमण आदेश आफैं स्वीकृत गर्न सक्नेछ । </div><div class="content-paragraph" style="margin-bottom: 50px;"><span class="bold"><sup>α</sup></span> पहिलो संशोधनद्वारा थप । </div><div class="content-paragraph"> (४) भ्रमण आदेश गर्ने पदाधिकारीले भ्रमण आदेश दिँदा अनुसूची-१ बमोजिमको ढाँचामा दिनु पर्नेछ । </div><div class="content-paragraph"> (५) यस नियममा अन्यत्र जुनसुकै कुरा लेखिएको भए तापनि मन्त्रिपरिषद्का सदस्य, <span class="form-field large"></span> संवैधानिक निकायका पदाधिकारी वा सो सरहका अन्य पदाधिकारी, राष्ट्रिय योजना आयोगका सदस्य, नेपाल न्याय सेवा, न्याय समूहको बाहेक नेपाल सरकारको सचिव वा सो सरहका विशिष्ट श्रेणीका अधिकृत वा सो भन्दा माथिल्लो तहका पदाधिकारी वा कर्मचारीले विदेश भ्रमण गर्नु पर्दा नेपाल सरकार, मन्त्रिपरिषद्ले निर्णय गर्नु पर्नेछ । </div><div class="content-paragraph"> ४. <span class="bold">भ्रमण किफायती हुनु पर्नेः</span> (१) सरकारी खर्चमा भ्रमण गर्ने पदाधिकारी वा कर्मचारीले सम्भव भएसम्म किफायती र कम खर्चिलो बाटो वा सवारी साधन प्रयोग गरी भ्रमण गर्नु पर्नेछ । </div><div class="content-paragraph"> (२) भ्रमण गर्दा राजपत्राङ्कित कर्मचारी वा सो भन्दा माथिल्लो दर्जाको पदाधिकारी वा कर्मचारी भए हवाई यातायात सञ्चालन भएको ठाउँमा भ्रमण गर्दा हवाई यातायातबाट र हवाई यातायात सञ्चालन नभएको ठाउँमा भ्रमण गर्दा वा अन्य कर्मचारीले भ्रमण गर्दा यातायातका अन्य साधन प्रयोग गर्नु पर्नेछ । </div><div class="content-paragraph" style="text-indent: 20px;"> तर अन्य यातायात साधन नभई हवाई यातायात साधन मात्र उपलब्ध भएको अवस्थामा भ्रमण आदेश वा निर्णय गर्ने अधिकारीले कारण खुलाई अन्य कर्मचारीले पनि हवाई यातायात प्रयोग गर्ने अनुमति दिन सक्नेछ । </div><div class="content-paragraph"> (३) टिकट फिर्ता गर्नु पर्ने वा हवाई उडानको मिति तय भएकोमा सो परिवर्तन भई सो दिन उडान नभएमा सम्बन्धित निकायबाट प्रमाणित गराई त्यस्तो पदाधिकारी वा कर्मचारीले ट्याक्सी, रिक्सा, बस भाडाको रकम भुक्तानी कार्यालयबाट लिन पाउनेछ । </div><div class="content-paragraph"> (४) <span class="form-field large"></span> । </div><div class="content-paragraph"> ७. <span class="bold">दैनिक भत्ता र होटल बास खर्च पाउनेः</span> (१) सरकारी कामको सिलसिलामा मुलुकभित्र आफ्नो कार्यालय भन्दा बाहिर भ्रमणमा वा काजमा खटिएका पदाधिकारी वा कर्मचारीले अनुसूची-२ बमोजिमको दरमा दैनिक भत्ता <span class="form-field small"></span> पाउनेछ । </div><div class="content-paragraph"> (२) भ्रमण वा काजमा खटिएको पदाधिकारी वा कर्मचारीले अनुसूची-४ मा उल्लेख भएबमोजिमको कुनै जिल्लामा भ्रमण गर्दा उपनियम (१) बमोजिम पाउने दैनिक भत्ताको रकममा <span class="bold"><sup>×</sup></span>थप दश प्रतिशत रकम पाउनेछ । </div><div class="content-paragraph"> (३) बस वा अन्य सार्वजनिक यातायातको सुविधा प्राप्त हुने ठाउँमा एकै दिन गई फर्कने गरी सरकारी काममा काज खटी जाने पदाधिकारी वा कर्मचारीले यस नियमावली बमोजिम भ्रमण खर्च र दैनिक भत्ताको <span class="bold"><sup>•</sup></span>पच्चीस प्रतिशत खाजा खर्च बापत पाउनेछ । </div><div class="content-paragraph"> (४) सरुवा वा बढुवा भई हाजिर हुन खटिएको कार्यालयमा पुगेको दिनको र काजबाट कार्यालय फर्केको दिनको उपनियम (१) बमोजिम पाउने दैनिक भत्ताको पच्चीस प्रतिशत रकम भुक्तानी पाउनेछ । </div><div class="content-paragraph" style="margin-bottom: 50px;"><span class="bold"><sup>•</sup></span> चौथो संशोधनद्वारा संशोधित ।<br><span class="bold"><sup>*</sup></span> संशोधनद्वारा झिकिएको ।<br><span class="bold"><sup>α</sup></span> पहिलो संशोधनद्वारा थप । </div><div class="content-paragraph"> (५) भारी बोक्ने काममा नियुक्त भएका कर्मचारी, हुलाकी, हल्कारा, चेनमेन, सर्भेयर जस्ता कर्मचारी तथा फिल्ड भत्ता पाउने कर्मचारीले आफू कार्यरत क्षेत्रभित्र भ्रमणमा रहँदा यस नियमावली बमोजिम दैनिक भत्ता पाउने छैन । </div><div class="content-paragraph"><span class="bold"><sup>•</sup></span>(६) काजमा खटिएको पदाधिकारी वा कर्मचारीले अनुसूची - २ बमोजिमको दैनिक भत्ता बाटाको म्याद बाहेक बढीमा चौध दिनसम्मको पाउनेछ । </div><div class="content-paragraph"><span class="bold"><sup>*</sup></span>(६क) पदाधिकारी वा कर्मचारीलाई सात दिनभन्दा बढी अवधिको लागि काज खटाउनु पर्ने भएमा भ्रमण आदेश गर्ने पदाधिकारीले कारण खोली पदाधिकारी वा कर्मचारीलाई काजमा खटाउन सक्नेछ । </div><div class="content-paragraph" style="text-indent: 20px;"> तर विभाग वा कार्यालयको कर्मचारीलाई सात दिनभन्दा बढी अवधिको लागि काज खटाउँदा एक तहमाथिको पदाधिकारीको स्वीकृति लिनु पर्नेछ । </div><div class="content-paragraph"><span class="bold"><sup>*</sup></span> (६ख) उपनियम (६क) बमोजिम काजमा खटिएको पदाधिकारी वा कर्मचारीले उपनियम (६) मा उल्लिखित अवधि भन्दा बढी अवधिको लागि अनुसूची-२ बमोजिमको दैनिक भत्ताको पचास प्रतिशत रकम मात्र पाउनेछ । </div><div class="content-paragraph"><span class="bold"><sup>©</sup></span>(७) लेखापरीक्षण डोर, अनुसन्धानमूलक कार्य, स्थानीयस्तरमा कार्यालय नभएका केन्द्रीय निकायबाट स्थानीयस्तरमा सञ्चालन गरिने कार्यक्रम, स्थलगत तालिम सञ्चालन, तथ्याङ्क सङ्कलन कार्य वा आवास सुविधा उपलब्ध नगराइएको तालिम कार्यक्रममा सहभागी हुने सहभागीलाई लाग्ने दिनको गणना गरी काज खटाउन सकिनेछ । त्यस्तो अवस्थामा काज खटिएको पूरा अवधिको अनुसूची – २ बमोजिमको दैनिक भत्ता दिन बाधा पर्ने छैन । </div><div class="content-paragraph"><span class="bold"><sup>©</sup></span>(७क) उपनियम (६) वा (७) मा जुनसुकै कुरा लेखिएको भए तापनि मातहतका अदालतको निरीक्षण गर्नु पर्दा प्रधान न्यायाधीश वा निजले काज खटाएको सर्वोच्च अदालतको न्यायाधीश र निजसँग खटिएको कर्मचारी वा पुनरावेदन अदालतको न्यायाधीश र निजसँग खटिएको कर्मचारीले उपनियम (१) बमोजिमको सुविधा बढीमा पन्ध्र दिनसम्म पाउन सक्नेछ । </div><div class="content-paragraph" style="margin-bottom: 50px;"><span class="bold"><sup>•</sup></span> चौथो संशोधनद्वारा संशोधित ।<br><span class="bold"><sup>*</sup></span> चौथो संशोधनद्वारा थप ।<br><span class="bold"><sup>α</sup></span> पहिलो संशोधनद्वारा थप । </div><div class="content-paragraph"> (८) यस नियममा अन्यत्र जुनसुकै कुरा लेखिएको भए तापनि काठमाडौं उपत्यका वा कुनै प्रशासकीय जिल्लाको सदरमुकाम क्षेत्र वा रात विताउनु पर्ने गरी खटिएको स्थानदेखि <span class="bold"><sup>®</sup></span>पन्ध्र किलोमिटर भित्र आफ्नो र आफ्नो परिवारको नाममा स्थायी घरबास भएका पदाधिकारी एवं कर्मचारीले त्यस्तो क्षेत्रमा भ्रमण वा काजमा रहँदा दैनिक भत्ता र होटल बास खर्च पाउने छैन । </div><div class="content-paragraph" style="text-indent: 20px;"> तर सो क्षेत्रबाट बाहिर पैदल वा सार्वजनिक यातायात चल्ने ठाउँमा भ्रमण वा काजमा खटाउँदा यस नियमावली बमोजिम भ्रमण खर्च, दैनिक भत्ता <span class="form-field large"></span> दिन बाधा पर्ने छैन । </div><div class="content-paragraph"> (९) यस नियममा अन्यत्र जुनसुकै कुरा लेखिएको भए तापनि आपूm खुशी निवेदन दिई काजमा खटिएको कर्मचारीले यस नियम बमोजिमको सुविधा पाउने छैन । यसरी काजमा खटिएको व्यहोरा भ्रमण आदेशमा खुलाउनु पर्नेछ । </div><div class="content-paragraph"> (१०) <span class="form-field xlarge"></span></div><div class="content-paragraph"><span class="bold"><sup>×</sup></span> (११) सरकारी कामको सिलसिलामा भ्रमणमा रही दैनिक भ्रमण भत्ता उपभोग गर्ने पदाधिकारी वा कर्मचारीले दैनिक भत्ता उपभोग गरेको अवधिभर फिल्ड भत्ता, बैठक भत्ता, तालीम भत्ता, स्थानीय भत्ता वा अन्य <span class="bold"><sup>*</sup></span>कुनै किसिमको भत्ता पाउने छैन । </div><div class="content-paragraph" style="text-indent: 20px;"> तर प्रचलित कानून बमोजिम अन्य छुट्टै भत्ता पाउने व्यवस्था भएकोमा यस नियम बमोजिमको भत्ता पाउने छैन । </div><div class="content-paragraph"><span class="bold"><sup>®</sup></span>(१२) उपनियम (७) मा जनुसुकै कुरा लेखिएको भए तापनि लेखापरीक्षणमा खटिएका कर्मचारीको हकमा भ्रमण भत्ताको अतिरिक्त पाइरहेको अन्य भत्ता भुक्तानी दिन बाधा पर्ने छैन । </div><div class="content-paragraph"> ८. <span class="bold">भ्रमणमा खटिएको पदाधिकारी वा कर्मचारीले बिदा लिएमा दैनिक भत्ता तथा भ्रमण खर्च नपाउनेः</span> कुनै पदाधिकारी वा कर्मचारीले भ्रमण वा काजमा रहेको अवधिमा बिदा बसेमा त्यसरी बिदामा </div><div class="content-paragraph" style="margin-bottom: 50px;"><span class="bold"><sup>•</sup></span> चौथो संशोधनद्वारा संशोधित ।<br><span class="bold"><sup>४</sup></span> चौथो संशोधनद्वारा झिकिएको ।<br><span class="bold"><sup>×</sup></span> दोस्रो संशोधनद्वारा थप । </div><div class="content-paragraph"> बस्दाको अवधिमा निजले यस नियमावली बमोजिम पाउने दैनिक भत्ता, भ्रमण खर्च <span class="bold"><sup>३६</sup></span><span class="form-field large"></span> पाउने छैन । </div><div class="content-paragraph"> ९. <span class="bold">सरुवा बढुवा वा नयाँ नियुक्ति भै जाँदा दैनिक भत्ता तथा भ्रमण खर्च पाउनेः</span> कुनै पदाधिकारी वा कर्मचारी सरुवा, बढुवा वा कायम मुकायम मुकरर भई एक जिल्लाबाट अर्को जिल्लामा जाँदा र नयाँ नियुक्ति भएकोमा नियुक्ति बुझेको ठाउँबाट नियुक्ति भएको पदमा बहाल गर्न जाँदा यस नियमावली बमोजिम <span class="bold"><sup>®</sup></span>दैनिक भत्ता र भ्रमण खर्च पाउनेछ । </div><div class="content-paragraph"> १०. <span class="bold">दैनिक भत्ता तथा भ्रमण खर्च भुक्तानी विधिः</span> (१) एक जिल्लाबाट अर्को जिल्ला वा सोही जिल्लाको एक कार्यालयबाट <span class="bold"><sup>θ</sup></span>बीस किलोमिटर भन्दा बढी दूरी भएको अर्को कार्यालयमा सरुवा, बढुवा वा कायम मुकायम मुकरर भई जाने पदाधिकारी वा कर्मचारीले पाउने दैनिक भत्ता तथा भ्रमण खर्च बापतको रकमको फाँटवारी महालेखा परीक्षकको कार्यालयबाट निर्धारित ढाँचामा निज बहाल रहेको कार्यालयमा पेश गर्नु पर्नेछ । </div><div class="content-paragraph"> (२) उपनियम (१) बमोजिम प्राप्त फाँटवारी उपर कार्यालयले जाँचबुझ गरी यस नियमावली बमोजिम पाउनु पर्ने रकम भुक्तानी दिनु पर्नेछ । </div><div class="content-paragraph"> (३) उपनियम (२) बमोजिम भुक्तानी दिँदा देहायका कुरामा देहाय बमोजिम गर्नु पर्नेछः- </div><div class="content-paragraph" style="text-indent: 30px;"> (क) द्वितीय तह वा सो भन्दा माथिका पदाधिकारी वा कर्मचारीलाई सम्भव भएसम्म छोटो र मितव्ययी हवाई मार्गबाट भ्रमण गर्दा लाग्ने हवाई भाडा, बस भाडा वा रेल भाडा र यस नियमावली बमोजिम पाउने दैनिक भत्ता र फुटकर खर्च बापत एकमुष्ट दुई हजार रूपैयाँ दिनु पर्नेछ । </div><div class="content-paragraph" style="text-indent: 30px;"> (ख) तृतीय वा चतुर्थ तहका कर्मचारीलाई हवाई मार्गबाट भ्रमण गर्दा कम खर्चिलो हुने भएमा लाग्ने हवाई भाडा वा बस भाडा र यस नियमावली </div><div class="content-paragraph" style="margin-bottom: 50px;"><span class="bold"><sup>४</sup></span> चौथो संशोधनद्वारा झिकिएको ।<br><span class="bold"><sup>θ</sup></span> दोस्रो संशोधनद्वारा संशोधित ।<br><span class="bold"><sup>®</sup></span> चौथो संशोधनद्वारा संशोधित । </div><div class="content-paragraph"> बमोजिम पाउने दैनिक भत्ता र फुटकर खर्च बापत एकमुष्ट दुई हजार रूपैंयाँ दिनु पर्नेछ । </div><div class="content-paragraph" style="text-indent: 30px;"> (ग) सरुवा, बढुवा वा कायम मुकायम मुकरर भई जाँदा यातायात सुविधा नभएको स्थानमा पैदल भ्रमण गर्नु पर्दा कम्तीमा <span class="bold"><sup>®</sup></span>बीस किलोमिटर प्रति दिनका दरले दैनिक भत्ताको गणना गर्नु पर्नेछ । </div><div class="content-paragraph" style="text-indent: 30px;"> (घ) सरुवा, बढुवा वा कायम मुकायम मुकरर भई खटिएको कार्यालयमा हाजिर हुन जाने पदाधिकारी वा कर्मचारीलाई परिवार लैजाने प्रयोजनका लागि निजले खण्ड (क) वा (ख) बमोजिम पाउने बराबरको रकम परिवारका प्रत्येक सदस्यलाई जनही रूपमा दिनु पर्नेछ । </div><div class="content-paragraph" style="text-indent: 50px;"> तर फुटकर खर्च रकम दिइने छैन । </div><div class="content-paragraph"> (४) यस नियममा अन्यत्र जुनसुकै कुरा लेखिएको भए तापनि काठमाडौं उपत्यकाको कुनै एक नगरपालिकामा रहेको कार्यालयबाट काठमाडौं उपत्यकाको सोही वा अर्को जिल्लाको नगरपालिकामा रहेको कार्यालयमा सरुवा, बढुवा वा कायम मुकायम मुकरर भई जाँदा वा काज खटिई जाँदा काजमा खटिएका पदाधिकारी वा कर्मचारीले वा समूहगत रूपमा व्यारेकमा बस्नु पर्ने कर्मचारीले यस नियम बमोजिमको सुविधा पाउने छैन । </div><div class="content-paragraph" style="text-indent: 20px;"> तर एक नगरपालिकाबाट <span class="bold"><sup>®</sup></span>बीस किलोमिटर भन्दा टाढा रहेको कार्यालयमा सरुवा, बढुवा वा कायम मुकायम मुकरर भई जाँदा त्यस्तो सुविधा पाउन सक्नेछ । </div><div class="content-paragraph"> (५) कुनै पदाधिकारी वा कर्मचारी जुनसुकै कारणबाट सरकारी सेवाबाट अलग भई घर फर्कनु परेमा निज जुन श्रेणी वा तहबाट सेवा अलग भएको हो सोही श्रेणी वा तह अनुसार यस नियम बमोजिम दैनिक भत्ता तथा भ्रमण खर्च निज र निजको परिवारलाई बहाल टुटेको कार्यालयबाट दिइने छ । </div><div class="content-paragraph" style="text-indent: 20px;"> तर पछिल्लो पाँच वर्षदेखि अटुट रूपमा सेवामा बहाल रहेकोमा बाहेक अस्थायी कर्मचारीलाई यो सुविधा दिइने छैन । </div><div class="content-paragraph" style="margin-bottom: 50px;"><span class="bold"><sup>®</sup></span> चौथो संशोधनद्वारा संशोधित । </div><div class="content-paragraph"> (६) कुनै पदाधिकारी वा कर्मचारीको आफू खटिएको जिल्लामा मृत्यु भएमा निजको परिवारलाई घर फर्कदा यस नियमावली बमोजिम पाउने दैनिक भत्ता तथा भ्रमण खर्च पदाधिकारी वा कर्मचारी खटिएको कार्यालयबाट दिइनेछ । </div><div class="content-paragraph"> (७) नियम ४ को उपनियम (२) मा जुनसुकै कुरा लेखिएको भए तापनि हवाई यातायातबाट यात्रा गर्दा कम खर्चिलो हुने भएमा अधिकार प्राप्त अधिकारीले जुनसुकै तहको पदाधिकारी वा कर्मचारीलाई पनि हवाई यातायातको साधन प्रयोग गर्ने आदेश दिन सक्नेछ । यसरी आदेश दिँदा कुन स्थानबाट कुन स्थानसम्म हवाई यातायातको साधन प्रयोग गर्ने हो स्पष्ट रूपमा तोकिदिनु पर्नेछ । </div><div class="content-paragraph"> ११. <span class="bold">बीमा खर्चः</span> (१) कुनै पदाधिकारी वा कर्मचारीले सरकारी कामको सिलसिलामा मुलुकभित्र वा बाहिर भ्रमण गर्दा भ्रमण वा काज अवधिभर सात लाख पचास हजार रूपैयाँको बीमा गराउनका लागि लाग्ने बील बमोजिमको प्रिमियम खर्च पाउनेछ । </div><div class="content-paragraph"> (२) सरकारी कामको सिलसिलामा कुनै विदेशी मुलुकको भ्रमण गर्नु पर्दा स्वास्थ्य बीमा गर्नु पर्ने रहेछ भने भ्रमण अवधिभरका लागि स्वास्थ्य बीमा गर्दा लागेको बील बमोजिमको प्रिमियम खर्च पाउनेछ । </div><div class="content-paragraph"> १२. <span class="bold">कायम मुकायम मुकरर भई जाँदा कायम मुकायम मुकरर भएको पदको पाउने दैनिक भत्ता तथा भ्रमण खर्चः</span> कुनै एक जिल्लामा रहेको कार्यालयबाट अर्को जिल्लामा रहेको कुनै कार्यालयमा कायम मुकायम मुकरर भई जाने पदाधिकारी वा कर्मचारीले जुन पदको कायम मुकायम मुकरर भई गएको छ सोही पदको दैनिक भत्ता तथा भ्रमण खर्च पाउनेछ र कायम मुकायम मुकरर भएको जिल्लामा कायम मुकायम मुकरर समाप्त भई फर्कनु परेमा कायम मुकायम मुकरर भई जाँदा जुन पदको दैनिक भत्ता तथा भ्रमण खर्च पाएको थियो सोही बमोजिम फर्कदा पनि निज र निजको परिवारले पाउनेछ । </div><div class="content-paragraph"> १३. <span class="bold">भ्रमणमा जाने पदाधिकारी वा कर्मचारी बिरामी परेमाः</span> (१) कुनै पदाधिकारी वा कर्मचारी सरकारी कामको सिलसिलामा पैदल भ्रमण गर्दा बाटोमा अशक्त बिरामी भएमा नजिकको प्रहरी </div><div class="content-paragraph"> कार्यालयमा खबर गर्नु पर्नेछ । सरुवा, बढुवा वा कायम मुकायम मुकरर भई एक कार्यालयबाट अर्को कार्यालयमा जाने सिलसिलामा पैदल भ्रमण गर्दा परिवार साथ लिई जाँदा परिवारको कुनै सदस्य बाटोमा अशक्त बिरामी भएमा पनि सोही बमोजिम गर्नु पर्नेछ । </div><div class="content-paragraph"> (२) उपनियम (१) बमोजिम जानकारी प्राप्त भएपछि नजिकको प्रहरी कार्यालयले त्यसरी बिरामी भएको पदाधिकारी वा कर्मचारी वा निजको परिवारको सदस्यलाई नजिकको अस्पताल वा स्वास्थ्य चौकीसम्म पुऱ्याई दिनु पर्नेछ । </div><div class="content-paragraph"> (३) उपनियम (२) बमोजिम पुऱ्याउँदा लाग्ने खर्च प्रहरी चौकी भए जिल्ला प्रहरी कार्यालय मार्फत् र जिल्ला प्रहरी कार्यालय भए आफ्नै कार्यालयबाट खर्च लेखी सम्बन्धित कोष तथा लेखा नियन्त्रक कार्यालयमा शोधभर्ना माग गर्नु पर्नेछ । </div><div class="content-paragraph"> (४) उपनियम (३) बमोजिम निकासा माग भएको रकम सम्बन्धित कोष तथा लेखा नियन्त्रक कार्यालयले विनियोजित बजेट रकमबाट तत्काल निकासा दिनु पर्नेछ । </div><div class="content-paragraph"> (५) यस नियमावली बमोजिम सरकारी कामको सिलसिलामा भ्रमण गर्दा कुनै पदाधिकारी वा कर्मचारीको मृत्यु हुन गएमा मृतक पदाधिकारी वा कर्मचारीको शव दाह संस्कारको लागि निजको परिवारले माग गरेको स्थानसम्म पुऱ्याई दिने व्यवस्था गर्नु पर्नेछ । यसरी मृत पदाधिकारी वा कर्मचारीको शव पुऱ्याउने व्यवस्था गर्दा सो शवका साथमा रहेका मृत पदाधिकारी वा कर्मचारीको परिवारलाई समेत सो ठाउँसम्म पुऱ्याई दिने व्यवस्था गर्नु पर्नेछ । </div><div class="content-paragraph"> (६) उपनियम (५) बमोजिम शव ल्याउँदा लाग्ने खर्च विदेशमा भए सम्बन्धित नेपाली राजदूतावास वा नियोग र नेपालभित्र भए सम्बन्धित जिल्लाको जिल्ला प्रहरी कार्यालयले उपनियम (३) र (४) बमोजिम खर्च गर्ने र निकासा प्राप्त गर्ने व्यवस्था मिलाउनु पर्नेछ । </div><div class="content-paragraph"> १४. <span class="bold">विदेश भ्रमण खर्च र दैनिक भत्ता सम्बन्धी व्यवस्थाः</span> (१) कुनै पदाधिकारी वा कर्मचारीलाई सरकारी कामको सिलसिलामा विदेशमा भ्रमणमा पठाउँदा सो भ्रमणको खर्च ब्यहोर्ने स्रोत र नेपाल सरकारको स्रोतबाट विदेशमा भ्रमणमा पठाइने भएमा निजले यस नियमावली बमोजिम </div><div class="content-paragraph"> पाउने दैनिक भत्ता, भ्रमण खर्च, पकेट खर्च, <span class="bold"><sup>३६</sup></span><span class="form-field large"></span> तथा भैपरी आउने खर्च जस्ता कुन कुन सुविधा पाउने हो सो खुलाई भ्रमणमा खटाउनु अघि निर्णय गर्नु पर्नेछ । </div><div class="content-paragraph"> (२) उपनियम (१) बमोजिम निर्णय नभई आपूmखुशी भ्रमणमा गएकोमा वा पठाएकोमा भ्रमणबाट फर्केपछि गरेको दाबी बमोजिम त्यस्ता खर्चहरू दिइने छैन । </div><div class="content-paragraph"> (३) कुनै पदाधिकारी वा कर्मचारीले सरकारी कामको सिलसिलामा विदेशमा यात्रा गर्नुपर्दा <span class="bold"><sup>®</sup></span>अति विशिष्ट तह र नेपाल सरकारले तोकेको पदाधिकारी वा कर्मचारीले विजिनेस क्लास र सो बाहेकका अन्य पदाधिकारी वा कर्मचारी भए इकोनोमि क्लासको हवाई टिकटको भ्रमण खर्च पाउनेछ । </div><div class="content-paragraph" style="text-indent: 20px;"> तर प्रधानमन्त्रीले भ्रमण गर्दा प्रथम श्रेणी (फस्ट क्लास) को हवाई टिकटको भ्रमण खर्च पाउनेछ । </div><div class="content-paragraph"> (४) कुनै पदाधिकारी एवं कर्मचारीलाई अन्तर्राष्ट्रिय सम्मेलन, सेमिनार, समारोह, निमन्त्रणा, बैठक, तालिम, अध्ययन भ्रमण र अन्य कुनै सरकारी कामको सिलसिलामा विदेश जाँदा अनुसूची-५ मा व्यवस्था भएबमोजिमको दरले दैनिक भत्ता दिइनेछ । </div><div class="content-paragraph"><span class="bold"><sup>®</sup></span> (५) उपनियम (४) मा जुनसुकै कुरा लेखिएको भए तापनि अन्तर्राष्ट्रिय सम्मेलन, सेमिनार, समारोह, निमन्त्रणा वा बैठकमा भाग लिन गएको पदाधिकारी वा कर्मचारीले होटलको अलग्गै बील पेश गरेमा होटेलको बिल बमोजिम विशिष्ट तह वा सोभन्दा माथिका पदाधिकारी भए तीन सय पचास अमेरिकी डलरसम्म, प्रथम तहको भए दुई सय पचास डलरसम्म र द्वितीय तहको भए एकसय पचास डलरसम्म तथा अनुसूची-५ मा उल्लिखित दैनिक भत्ताको तीस प्रतिशत रकम खाना खर्च र पकेट खर्च वापत पाउनेछ । </div><div class="content-paragraph"><span class="bold"><sup>®</sup></span> (६) उपनियम (४) बमोजिम विदेश जाने पदाधिकारी वा कर्मचारीले यस नियमावली बमोजिम दैनिक भत्ता पाउनेमा हवाईयात्रा अवधिको दैनिक भत्ता पाउने छैन । </div><div class="content-paragraph" style="margin-bottom: 50px;"><span class="bold"><sup>४</sup></span> चौथो संशोधनद्वारा झिकिएको ।<br><span class="bold"><sup>θ</sup></span> दोस्रो संशोधनद्वारा संशोधित ।<br><span class="bold"><sup>®</sup></span> चौथो संशोधनद्वारा संशोधित । </div><div class="content-paragraph"> तर आठ घण्टाभन्दा बढी ट्रान्जिटमा बस्नु परेमा त्यस्तो अवधिको लागि ट्रान्जिटमा बसेको मुलुकमा जाँदा पाउने अनुसूची ५ बमोजिमको एक दिनको दैनिक भत्ता पाउनेछ । </div><div class="content-paragraph"><span class="bold"><sup>*</sup></span> (७) उपनियम (४) बमोजिमको अन्तर्राष्ट्रिय सम्मेलन, सेमिनार, समारोह, निमन्त्रणा, तालिम, वार्ता वा बैठकमा जाने पदाधिकारी वा कर्मचारीलाई आयोजकको तर्फबाट बस्नको मात्र प्रबन्ध भएकोमा त्यस्तो पदाधिकारी वा कर्मचारीले खाना र पकेट खर्च बापत दैनिक भ्रमण भत्ताको तीस प्रतिशत र खान बस्न मात्र प्रबन्ध भई पकेट खर्च उपलब्ध नगराएकोमा दैनिक पच्चीस अमेरिकी डलर पाउनेछ । त्यसरी खाना खर्च वा पकेट खर्च उपलब्ध गराउँदा आयोजक संस्थाको तर्फबाट त्यस्तो खर्च उपलब्ध नगराएको प्रमाणित कागजात पेश गरेको अवस्थामा मात्र भुक्तानी दिइनेछ । </div><div class="content-paragraph"> (८) कुनै मित्रराष्ट्र वा अन्तर्राष्ट्रिय संस्थाबाट खान बस्नको लागि रकम नै दिने भएकोमा उपनियम (७) बमोजिमको पकेट खर्च दिइने छैन । </div><div class="content-paragraph"><span class="bold"><sup>३६</sup></span></div><div class="content-paragraph"><span class="bold"><sup>*</sup></span> (९) कुनै पदाधिकारी वा कर्मचारी काबुबाहिरको परिस्थितिले गर्दा निर्धारित समयमा तोकिएको गन्तव्य वा ट्रान्जिटबाट फिर्ता हुन नसकेमा फर्केपछि उचित कारण र प्रमाण सहित निवेदन दिएमा भ्रमणको आदेश गर्ने पदाधिकारीको निर्णय बमोजिम दैनिक तथा भ्रमण खर्च दिन सकिनेछ । </div><div class="content-paragraph"><span class="bold"><sup>®</sup></span> (१०) उपनियम (४) बमोजिम विदेशमा जाँदा वा आउँदा बाटोमा पर्ने कुनै मुलुकमा रात बिताउनु पर्दा वा आठ घण्टा भन्दा बढी ट्रान्जिटमा बस्नु पर्ने अवस्थामा हवाई टिकट उपलब्ध गराउने संस्थाले खाने बस्ने प्रबन्ध नगरेकोमा त्यसरी रात बिताएको वा ट्रान्जिटमा बसेको अवधिको लागि अनुसूची ५ बमोजिमको दैनिक भत्ता पाउनेछ । </div><div class="content-paragraph"> (११) अन्तर्राष्ट्रिय सम्मेलन, सेमिनार आदिमा जाँदा <span class="bold"><sup>४</sup></span><span class="form-field large"></span> सम्मेलन शुरु हुने अघिल्लो दिनदेखि समाप्त भएको भोलि पल्टसम्मलाई जति दिन लाग्छ त्यसभन्दा बढी आफूखुशी त्यस्तो मुलुक वा अन्य विदेशी मुलुकमा मुकाम गरेकोमा दैनिक भत्ता दिइने छैन । </div><div class="content-paragraph" style="margin-bottom: 50px;"><span class="bold"><sup>•</sup></span> चौथो संशोधनद्वारा संशोधित ।<br><span class="bold"><sup>४</sup></span> चौथो संशोधनद्वारा झिकिएको । </div><div class="content-paragraph"> (११क) सरकारी खर्चमा विदेश भ्रमण गर्दा बाटाको हवाई यात्रामा रात बिताएको अवधिभर अनुसूची-५ बमोजिमको पाउने दैनिक भत्ता दरको पचास प्रतिशत रकम मात्र दिइनेछ । </div><div class="content-paragraph"> (१२) यस नियममा अन्यत्र जुनसुकै कुरा लेखिएको भए तापनि राष्ट्रपति, उपराष्ट्रपति प्रधानमन्त्रीले कुनै समारोह, सम्मेलन वा औपचारिक भ्रमणमा विदेश भ्रमण गर्नुपर्दा उपनियम (४) बमोजिमको दैनिक भत्ता वा उपनियम (५) बमोजिमको होटेल खर्चका सम्बन्धमा नेपाल सरकार, मन्त्रिपरिषद्ले छुट्टै दर निर्धारण गर्न सक्नेछ र यसरी निर्धारण भएकोमा सोही बमोजिमको दरमा दैनिक भत्ता वा होटेल खर्च दिइनेछ । </div><div class="content-paragraph"> (१३) यस नियमावलीमा अन्यत्र जुनसुकै कुरा लेखिएको भए तापनि जनवादी गणतन्त्र चीनको स्वशासित क्षेत्र तिब्बत वा भारतको बाटो भई नेपालको एक भू-भागबाट अर्को भू-भागमा जानुपर्दा नेपालमा पाए सरहकै दैनिक तथा भ्रमण खर्च र बास खर्च मात्र पाउनेछ । </div><div class="content-paragraph"><span class="bold"><sup>×</sup></span>१५. <span class="form-field xlarge"></span></div><div class="content-paragraph"><span class="bold"><sup>×</sup></span>१६. <span class="form-field xlarge"></span></div><div class="content-paragraph"><span class="bold"><sup>४</sup></span>१७. <span class="form-field large"></span></div><div class="content-paragraph"> १८. <span class="bold">भ्रमण सम्बन्धी बील भर्पाईहरूः</span> (१) भ्रमणमा खटिने पदाधिकारी वा कर्मचारीले भ्रमण समाप्त भएपछि नियमानुसार पाउने दैनिक भत्ता तथा भ्रमण खर्चको बील भरी भ्रमण प्रतिवेदन साथ आवश्यक बील भर्पाई सम्बन्धित कार्यालयमा पेश गर्नु पर्नेछ । </div><div class="content-paragraph" style="text-indent: 20px;"> तर उडान बीमाको हकमा सो बीमाको नम्बर मात्र पेश गरे हुन्छ । </div><div class="content-paragraph" style="margin-bottom: 50px;"><span class="bold"><sup>४</sup></span> दोस्रो संशोधनद्वारा थप ।<br><span class="bold"><sup>•</sup></span> संशोधनद्वारा थप ।<br><span class="bold"><sup>X</sup></span> तेस्रो संशोधनद्धारा खारेज ।<br><span class="bold"><sup>४</sup></span> चौथो संशोधनद्वारा झिकिएको । </div><div class="content-paragraph"> (२) हवाई यातायातको सुविधा लिने पदाधिकारी वा कर्मचारीले हवाई टिकट पेश गरेमा मात्र सो बापतको रकम भुक्तानी दिइनेछ । तत्काल भ्रमण पेश्की लिँदाको बखत हवाई टिकट पेश गर्न नसक्ने पदाधिकारी वा कर्मचारीले हवाई यातायातको सुविधा लिएमा आफू हाजिर हुने कार्यालयमा हवाई टिकट पेश गरी सो बापतको रकम भुक्तानी माग गर्न सक्नेछ । </div><div class="content-paragraph"> (३) उपनियम (२) बमोजिम भुक्तानी माग गर्दा साविक कार्यालयबाट लिएको दैनिक भत्ता तथा भ्रमण खर्चको बीलको प्रमाणित कागज संलग्न गर्नु पर्नेछ । </div><div class="content-paragraph"> (४) हवाई यातायातको टिकट प्राप्त भएमा साविकको भ्रमण साधनबाट भ्रमण गर्दा भुक्तानी भएको रकम र हवाई यातायात प्रयोगबाट हुन आउने रकम यकिन गरी नपुग हुने रकम मात्र सात दिनभित्र कार्यालयले सम्बन्धित कर्मचारीलाई भुक्तानी दिनु पर्नेछ । </div><div class="content-paragraph"> (५) यस नियम बमोजिम माग भएको रकम भुक्तानी दिन बजेट रकम नभएमा आगामी आर्थिक वर्षको लागि दायित्व सारी पहिलो प्राथमिकताका साथ भुक्तानी दिनु पर्नेछ । </div><div class="content-paragraph"> १९. <span class="bold">दूरीको विवरण राख्नु पर्नेः</span> (१) जिल्ला भित्रको ठाउँ ठाउँको दूरीको विवरण सम्बन्धित जिल्लाको स्थानीय विकास अधिकारीले तयार गरी राख्खु पर्नेछ र जिल्लाभित्रका सबै कार्यालयलाई उपलब्ध गराउनु पर्नेछ । </div><div class="content-paragraph"> (२) एक जिल्लाको सदरमुकामदेखि अर्को जिल्लाको सदरमुकाम बीचको दूरी स्थानीय विकास मन्त्रालयले तयार गरी सम्बन्धित जिल्ला विकास समितिको कार्यालयमा र अन्य मन्त्रालयलाई उपलब्ध गराउनु पर्नेछ । </div><div class="content-paragraph"> (३) उपनियम (१) र (२) बमोजिम उपलब्ध गराएको विवरणको आधारमा सम्बन्धित कार्यालयले कोषको हिसाब गर्नु पर्नेछ । </div><div class="content-paragraph"> २०. <span class="bold">अन्य व्यक्तिलाई दिइने भ्रमण खर्चः</span> (१) गैरसरकारी व्यक्तिलाई नेपालभित्र वा विदेशमा भ्रमण गराउने नेपाल सरकारबाट निर्णय भएमा निजले पाउने दैनिक भत्ता तथा भ्रमण खर्च र अन्य खर्च नेपाल सरकारको निर्णयमा उल्लेख भएबमोजिम हुनेछ । </div><div class="content-paragraph"> (२) उपनियम (१) को प्रयोजनको लागि नेपाल सरकारको निर्णयको लागि पेश गर्दा यस्ता व्यक्तिलाई दैनिक भत्ता तथा भ्रमण खर्च <span class="bold"><sup>३६</sup></span><span class="form-field large"></span> दिनु पर्ने भएमा कुन तहका कर्मचारीले पाए सरह दैनिक भत्ता तथा भ्रमण खर्च <span class="bold"><sup>३६</sup></span><span class="form-field large"></span><span class="form-field small"></span> दिने भन्ने कुरा समेत स्पष्ट खोली पेश गर्नु पर्नेछ । </div><div class="content-paragraph"> (३) उपनियम (१) बमोजिम निर्णय नभएमा द्वितीय तहको पदाधिकारी वा कर्मचारीले पाए सरहको सुविधा दिइनेछ । </div><div class="content-paragraph"> २१. <span class="bold">भ्रमण अभिलेख राख्नु पर्नेः</span> भ्रमण खटिने पदाधिकारी वा कर्मचारीले भ्रमण प्रारम्भ गरेपछि सम्बन्धित कार्यालयले अनुसूची-६ बमोजिमको ढाँचामा भ्रमण अभिलेख राखु पर्नेछ <span class="bold"><sup>•</sup></span>र भ्रमणमा खटाउने पदाधिकारीले विश्वसनीय आधार र प्रमाण स्थापित हुने गरी आवश्यकता अनुसार आन्तरिक नियन्त्रण प्रणालीको थप व्यवस्था समेत गर्नु पर्नेछ । </div><div class="content-paragraph"> २२. <span class="bold">विशेष व्यवस्थाः</span> भौगोलिक, प्राकृतिक वा हावापानी सम्बन्धी कठिनाईको दृष्टिले नेपालको कुनै इलाकामा बसी काम गर्ने पदाधिकारी वा कर्मचारीलाई नेपाल सरकारबाट समय समयमा भएको निर्णयबाट दिई आएको वा दिइने स्थानीय भत्ता, लुगा भत्ता, औषधी भत्ता वा यस्तै अरु भत्ताको व्यवस्थामा यस नियमावलीको कुनै पनि कुराले प्रतिकूल असर पारेको मानिने छैन । </div><div class="content-paragraph"> २३. <span class="bold">कारबाई गरिनेः</span> (१) यस नियमावली बमोजिम पाउने सुविधा लिने प्रयोजनको लागि भ्रमण गर्ने कुनै पदाधिकारी वा कर्मचारीले झुट्टा विवरण पेश गरी भुक्तानी लिएको ठहरेमा झुट्टा विवरण पेश गरी भुक्तानी लिएको रकमको दोब्बर रकम निज सरकारी सेवामा रहेको भए निजले पाउने तलबबाट कट्टा गरी लिइनेछ र <span class="bold"><sup>®</sup></span>निजलाई कारबाही समेत गरिनेछ । </div><div class="content-paragraph"> (२) उपनियम (१) बमोजिम कट्टा नगरेमा त्यस्तो कट्टा नगर्ने पदाधिकारी वा कर्मचारीको तलबबाट असुल उपर गर्नु पर्नेछ र निजलाई विभागीय कारबाई समेत गर्न सकिनेछ । </div><div class="content-paragraph" style="margin-bottom: 50px;"><span class="bold"><sup>४</sup></span> चौथो संशोधनद्वारा झिकिएको ।<br><span class="bold"><sup>•</sup></span> चौथो संशोधनद्वारा थप ।<br><span class="bold"><sup>®</sup></span> चौथो संशोधनद्वारा संशोधित । </div><div class="content-paragraph"> (३) उपनियम (१) वा (२) बमोजिम त्यस्तो रकम असुल उपर हुन नसकेमा सो रकम सरकारी बाँकी सरह असुल उपर गरिनेछ । </div><div class="content-paragraph"> २४. <span class="bold">प्रचलित कानून बमोजिम हुनेः</span> यस नियममा अन्यत्र जुनसुकै कुरा लेखिएको भए तापनि यस नियमावली बमोजिम भ्रमण खर्च पाउने कुनै खास पदाधिकारीको भ्रमण खर्चको सम्बन्धमा प्रचलित कानूनमा छुट्टै व्यवस्था भएकोमा त्यस्तो पदाधिकारीले सोही बमोजिमको भ्रमण खर्च पाउनेछ । </div><div class="content-paragraph" style="text-indent: 20px;"> तर त्यसरी पाउने भ्रमण खर्च यस नियमावली बमोजिम पाउने भ्रमण खर्च भन्दा कम हुने रहेछ भने त्यस्तो पदाधिकारीले यस नियमावली बमोजिमको भ्रमण खर्च दाबी गर्न सक्नेछ । </div><div class="content-paragraph"> २५. <span class="bold">खारेजीः</span> (१) आर्थिक प्रशासन सम्बन्धी नियमावली, २०५६ को परिच्छेद-१६ खारेज गरिएको छ । </div><div class="content-paragraph"> (२) उपनियम (१) बमोजिम खारेज गरिएका व्यवस्था बमोजिम भए गरेका काम कारबाही यसै नियमावली बमोजिम भए गरेको मानिनेछ । </div><!-- अनुसूची - १ --><div class="document-subtitle">अनुसूची – १</div><div class="document-subtitle">(नियम ३ को उपनियम (४) सँग सम्बन्धित)</div><div class="content-paragraph text-center">नेपाल सरकार</div><div class="content-paragraph text-center"><span class="form-field large"></span> कार्यालय </div><div class="document-subtitle bold">भ्रमण आदेश</div><div class="form-content-area"><div class="content-paragraph" style="margin-bottom: 0;"><span>संख्याः-</span><span class="form-field large"></span></div><div class="content-paragraph" style="margin-top: 5px;"><span>मितिः-</span><span class="form-field large"></span></div><div class="content-paragraph"> १. <span class="label">भ्रमण गर्ने पदाधिकारी वा कर्मचारीको नामः-</span><span class="form-field xlarge"></span></div><div class="content-paragraph"> २. <span class="label">पदः-</span><span class="form-field xlarge"></span></div><div class="content-paragraph"> ३. <span class="label">कार्यालयः-</span><span class="form-field xlarge"></span></div><div class="content-paragraph"> ४. <span class="label">भ्रमण गर्ने स्थान (विदेश भए मुलुक र शहर खुलाउने):-</span><span class="form-field xlarge"></span></div><div class="content-paragraph"> ५. <span class="label">भ्रमणको उद्देश्यः-</span><span class="form-field xlarge"></span></div><div class="content-paragraph"> ६. <span class="label">भ्रमण गर्ने अवधिः-</span><span class="form-field medium"></span> देखि <span class="form-field medium"></span> सम्म </div><div class="content-paragraph"> ७. <span class="label">भ्रमण गर्ने साधनः-</span><span class="form-field xlarge"></span></div><div class="content-paragraph"> ८. <span class="label">भ्रमणको निमित्त माग गरेको पेश्की खर्चः-</span><span class="form-field xlarge"></span></div><div class="content-paragraph"> ९. <span class="label">भ्रमण सम्बन्धी अन्य आवश्यक कुराः-</span><span class="form-field xlarge"></span></div></div><div class="signature-section" style="margin-bottom: 30px;"><p><span class="form-field medium"></span></p><p>भ्रमण स्वीकृत गर्ने पदाधिकारी</p><p>मितिः- <span class="form-field small"></span></p></div><div class="form-box"><div class="form-box-title">(आर्थिक प्रशासन शाखाको प्रयोजनका लागि)</div><div class="form-box-title" style="top: 15px;">भ्रमण खर्च</div><div class="form-item-line" style="margin-top: 20px;"><div class="field-group"><span class="label">बजेट नं.</span><span class="form-field small"></span></div><div class="field-group"><span class="label">बाट नगद/चेक नं.</span><span class="form-field small"></span></div><div class="field-group"><span class="label">रु.</span><span class="form-field small"></span></div></div><div class="form-item-line"><span class="label" style="min-width: 50px;">अक्षेरेपी</span><span class="form-field medium"></span><span>दिइएको छ ।</span></div><div class="signature-area"><div class="signature-block left-align"><p><span class="form-field medium"></span></p><p>बुझिलिनेको सही</p><p>नाम, थरः- <span class="form-field small"></span></p><p>मितिः- <span class="form-field small"></span></p></div><div class="signature-block right-align"><p><span class="form-field medium"></span></p><p>(आर्थिक प्रशासन शाखा)</p><p>मितिः- <span class="form-field small"></span></p></div></div></div><!-- अनुसूची - २ --><div class="document-subtitle">अनुसूची – २</div><div class="document-subtitle">(नियम ७ को उपनियम (१) सँग सम्बन्धित)</div><div class="document-subtitle">दैनिक भत्ता दर</div><table class="main-table"><thead><tr><th>क्रम संख्या</th><th>तह</th><th>पाउने रकम (रुपैयाँ)</th></tr></thead><tbody><tr><td class="text-center">१.</td><td>अति विशिष्ट</td><td class="text-right">२,५००।-</td></tr><tr><td class="text-center">२.</td><td>विशिष्ट</td><td class="text-right">२,२५०।-</td></tr><tr><td class="text-center">३.</td><td>प्रथम तह</td><td class="text-right">१,७५०।-</td></tr><tr><td class="text-center">४.</td><td>द्वितीय तह</td><td class="text-right">१,५००।-</td></tr><tr><td class="text-center">५.</td><td>तृतीय तह</td><td class="text-right">१,२५०।-</td></tr><tr><td class="text-center">६.</td><td>चौथो तह</td><td class="text-right">९००।-</td></tr></tbody></table><div class="content-paragraph" style="margin-bottom: 50px;"><span class="bold"><sup>•</sup></span> चौथो संशोधनद्वारा संशोधित । </div><!-- अनुसूची - ३ --><div class="document-subtitle bold"><sup>ॐ</sup> अनुसूची – ३</div><div class="document-subtitle">(नियम ७ को उपनियम (१) सँग सम्बन्धित)</div><div class="content-paragraph" style="margin-bottom: 50px;"><span class="bold"><sup>४</sup></span> चौथो संशोधनद्वारा झिकिएको । </div><!-- अनुसूची - ४ --><div class="document-subtitle">अनुसूची – ४</div><div class="document-subtitle">(नियम ७ को उपनियम (२) सँग सम्बन्धित)</div><div class="document-subtitle">दैनिक भत्ताको बीस प्रतिशत थप पाउने जिल्लाहरू</div><div class="district-list"><div class="district-item">१. दार्चुला</div><div class="district-item">२. बझाङ</div><div class="district-item">३. बाजुरा</div><div class="district-item">४. अछाम</div><div class="district-item">५. जाजरकोट</div><div class="district-item">६. रुकुम</div><div class="district-item">७. रोल्पा</div><div class="district-item">८. हुम्ला</div><div class="district-item">९. मुगु</div><div class="district-item">१०. जुम्ला</div><div class="district-item">११. कालिकोट</div><div class="district-item">१२. डोल्पा</div><div class="district-item">१३. मुस्ताङ</div><div class="district-item">१४. मनाङ</div><div class="district-item">१५. गोरखा (जुम उत्तर)</div><div class="district-item">१६. धादिङ (नुम उत्तर)</div><div class="district-item">१७. भोजपुर</div><div class="district-item">१८. खोटाङ</div><div class="district-item">१९. ओखलढुङ्गा</div><div class="district-item">२०. सोलुखुम्बु</div></div><!-- अनुसूची - ५ --><div class="document-subtitle bold"><sup>•</sup> अनुसूची – ५</div><div class="document-subtitle">(नियम १४ को उपनियम (४) सँग सम्बन्धित)</div><div class="document-subtitle">विदेशमा भ्रमण गर्दा पाउने दैनिक भत्ता दर</div><table class="main-table"><thead><tr><th>क्रम संख्या</th><th>तह</th><th>रकम (अमेरिकी डलर)</th></tr></thead><tbody><tr><td class="text-center">१.</td><td>अति विशिष्ट</td><td class="text-right">२५०।-</td></tr><tr><td class="text-center">२.</td><td>विशिष्ट</td><td class="text-right">२२५।-</td></tr><tr><td class="text-center">३.</td><td>प्रथम तह</td><td class="text-right">१७५।-</td></tr><tr><td class="text-center">४.</td><td>द्वितीय तह</td><td class="text-right">१५०।-</td></tr><tr><td class="text-center">५.</td><td>तृतीय तह</td><td class="text-right">१२५।-</td></tr><tr><td class="text-center">६.</td><td>चौथो तह</td><td class="text-right">९०।-</td></tr></tbody></table><div class="content-paragraph bold">द्रष्टव्यः-</div><div class="content-paragraph"> १. यूरोपियन मुलुकहरु, अष्ट्रेलिया, न्यूजिल्याण्ड, अमेरिका, क्यानाडा, कुवेत, कोरिया, जापान, हङ्गकङ्ग, रुस, कतार, जाम्बिया, यू.ए.ई., सिंगापूर, लेवनान, बहराइनको भ्रमणमा माथि उल्लिखत दरमा ३३ प्रतिशत थप रकम दिइनेछ । </div><div class="content-paragraph"> २. भारतको चेन्नाई, हैदरावाद, बैंगलोर, मुम्बई, दिल्ली, कोलकाता र बङ्गलादेशको ढाका र चटगाउँ बाहेक अन्य स्थानमा रात बिताउनु पर्दा माथि उल्लिखित दरको पचास प्रतिशत रकम मात्र दिइनेछ । </div><div class="content-paragraph" style="margin-bottom: 50px;"><span class="bold"><sup>•</sup></span> चौथो संशोधनद्वारा संशोधित । </div><!-- अनुसूची - ६ --><div class="document-subtitle">अनुसूची – ६</div><div class="document-subtitle">(नियम २१ सँग सम्बन्धित)</div><div class="content-paragraph text-center">नेपाल सरकार</div><div class="content-paragraph text-center"><span class="form-field large"></span> मन्त्रालय </div><div class="content-paragraph text-center"><span class="form-field large"></span> कार्यालय </div><div class="document-subtitle bold">भ्रमणमा खटिने पदाधिकारी वा कर्मचारीको भ्रमण अभिलेख खाता</div><table class="main-table"><thead><tr><th rowspan="2">भ्रमण आदेश नम्बर</th><th colspan="2">भ्रमणमा खटिनेको</th><th rowspan="2">भ्रमणमा खटिएको स्थान</th><th rowspan="2">खर्च लेखिने बजेट उपर्शीर्षक नम्बर</th><th colspan="2">भ्रमणमा खटिएको मिति</th><th colspan="2">म्याद थप</th><th rowspan="2">जम्मा दिन</th><th rowspan="2">कैफियत</th></tr><tr><th>नाम</th><th>पद</th><th>देखि</th><th>सम्म</th><th>देखि</th><th>सम्म</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph bold">द्रष्टव्यः-</div><div class="content-paragraph"> भ्रमण आदेशमा प्रत्येक आर्थिक वर्ष शुरु भएपछि ००१÷आ.व. देखि शुरु गरी आर्थिक वर्ष समाप्त भएपछि कार्यालयबाट प्रमाणित गरी राखु पर्नेछ । </div><div class="signature-section" style="margin-bottom: 30px;"><p>आर्थिक प्रशासन शाखा प्रमुखको सहीः-</p><p>नाम, थरः- <span class="form-field medium"></span></p><p>मितिः- <span class="form-field medium"></span></p></div><div class="signature-section"><p>कार्यालय प्रमुखको सहीः-</p><p>नाम, थरः- <span class="form-field medium"></span></p><p>मितिः- <span class="form-field medium"></span></p></div></body></html>