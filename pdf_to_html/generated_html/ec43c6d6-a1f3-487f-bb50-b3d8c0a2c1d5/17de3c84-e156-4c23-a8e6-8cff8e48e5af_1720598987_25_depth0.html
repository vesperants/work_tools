<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720598987_25.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for this document */ .section-heading { font-size: 15px; font-weight: 600; margin: 20px 0 10px 0; } .inline-numbered-text { display: flex; align-items: baseline; margin-top: 10px; } .inline-numbered-text .number { min-width: 35px; /* Space for numbers like '१०.' or '१६.' */ text-align: right; padding-right: 5px; flex-shrink: 0; } .inline-numbered-text .content { flex-grow: 1; line-height: 1.7; text-align: justify; } .nested-list-item { margin-top: 5px; margin-bottom: 5px; line-height: 1.7; text-align: justify; padding-left: 20px; /* Further indent for (क), (१) etc. */ display: flex; /* Make nested item a flex container too */ align-items: baseline; } .nested-list-item .number { min-width: 25px; /* Space for (क), (१) */ text-align: right; padding-right: 5px; flex-shrink: 0; } .nested-list-item .content { flex-grow: 1; } .footnote { font-size: 13px; margin-top: 40px; line-height: 1.5; } .footnote > .bold.underline { margin-bottom: 5px; display: block; } .bullet-point::before { content: "◆ "; /* Diamond bullet */ margin-right: 5px; } .bullet-list-item { margin: 10px 0; padding-left: 20px; /* Indent for the bullet point */ text-align: justify; line-height: 1.7; } .signature-section { margin-top: 50px; text-align: right; line-height: 2.5; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">सरकारी कागजात धुल्याउने नियमहरू, २०२७</div></div><div class="document-subtitle text-center" style="margin-top: -10px;">नेपाल राजपत्रमा प्रकाशित मिति</div><div class="text-right" style="margin-top: -10px; margin-right: 10px; font-size: 14px;">२०२७।१०।५</div><div class="section-heading text-left">संशोधन</div><div class="inline-numbered-text" style="margin-top: 0;"><span class="content" style="margin-left: 0;">सरकारी कागजात धुल्याउने (पहिलो संशोधन) नियमावली, २०७०</span><span class="text-right" style="flex-grow: 1;">२०७०।१।३०</span></div><div class="content-paragraph"> प्रशासकीय कार्यविधि (नियमित गर्ने) ऐन, २०१३ को दफा २ ले दिएको अधिकार प्रयोग गरी नेपाल सरकारले देहायको नियमहरू बनाएको छ । </div><div class="inline-numbered-text"><span class="number">१.</span><span class="content"><span class="bold">संक्षिप्त नाम र प्रारम्भः</span> (१) यी नियमहरूको नाम “सरकारी कागजात धुल्याउने नियमहरू, २०२७” रहेको छ । <div class="nested-list-item"><span class="number">(२)</span><span class="content">यी नियमहरू तुरुन्त प्रारम्भ हुनेछन् ।</span></div></span></div><div class="inline-numbered-text"><span class="number">२.</span><span class="content"><span class="bold">परिभाषाः</span> विषय वा प्रसङ्गले अर्को अर्थ नलागेमा यी नियमहरूमा– <div class="nested-list-item"><span class="number">(क)</span><span class="content"> “सरकारी कार्यालय” भन्नाले सैनिक तथा प्रहरी कार्यालयहरू बाहेक नेपाल सरकारको अन्य सबै कार्यालयहरू सम्झनु पर्छ र सो शब्दले संवैधानिक अङ्गहरूका कार्यालयहरू समेतलाई जनाउँछ । </span></div><div class="nested-list-item"><span class="number">(ख)</span><span class="content"> “धुल्याउनु” भन्नाले सरकारी कार्यालयमा रहेको कागजातमा लेखिएको व्यहोरा पढ्न, बुझ्न वा त्यसको कुनै उपयोग गर्न नसकिने गरी रद्द गर्ने कार्यलाई सम्झनु पर्छ र सो शब्दले त्यस्तो कागजातलाई आगोमा डढाउने कार्यसमेत जनाउँछ </span></div><div class="nested-list-item"><span class="number">(ग)</span><span class="content"> “कार्यालय प्रमुख” भन्नाले सरकारी कार्यालयको प्रमुख सम्झनु पर्छ । </span></div></span></div><div class="inline-numbered-text"><span class="number">३.</span><span class="content"><span class="bold">कागजात धुल्याउन आदेश दिनेः</span> (१) कार्यालय प्रमुखले आफ्नो कार्यालयमा रहेको अनुसूची ६ बाहेक अन्य अनुसूचीहरूमा लेखिएका कागजातहरू सोही अनुसूचीहरूमा लेखिएको अवधि नाघेपछि धुल्याउन आदेश दिनुपर्pछ । <div class="nested-list-item"><span class="number">(२)</span><span class="content"> यी नियमहरूको अनुसूचीहरूमा उल्लेख भएका बाहेक अन्य कागजातहरूको सम्बन्धमा कार्यालय प्रमुखले हेरी नेपाल सरकारको कुनै हानी–नोक्सानी नहुनेदेखि धुल्याउन उचित ठहर्याइएका जति कागजातहरू काम तामेल भई सकेपछि जुनसुकै बखत धुल्याउन आदेश दिन सक्नेछ । </span></div></span></div><!-- Page 2 Content --><div style="page-break-before: always;"></div><div class="inline-numbered-text"><span class="number"></span><span class="content"><div class="nested-list-item" style="padding-left: 0;"><span class="number">(३)</span><span class="content"> उपनियम (१) र (२) मा जुनसुकै कुरा लेखिएको भए तापनि सरकारी कार्यालयमा रहेको अनुसूचीमा लेखिएको वा नलेखिएको कुनै कागजात इतिहास, कला, संस्कृति, सुरक्षा वा अन्य कुनै दृष्टिकोणले धुल्याउन मुनासिव नपर्ने भन्ने कार्यालय प्रमुखलाई लागेमा निजले सो कागजात धुल्याउन आदेश नदिन सक्नेछ । त्यस्तो कागजातहरूमध्ये गोप्य कागजात बाहेक अरू कुनै कागजात अभिलेखालयमा राख्न उपयुक्त देखेमा सोही बमोजिम सो कागजात अभिलेखालयमा राख्न कार्यालय प्रमुखले आदेश दिन सक्नेछ । </span></div></span></div><div class="inline-numbered-text"><span class="number">४.</span><span class="content"><span class="bold">धुल्याउने कागजातको अभिलेख राख्नेः</span> नियम ३ बमोजिम धुल्याउने आदेश भएका कागजातहरू धुल्याउनु अगावै सम्बन्धित सरकारी कार्यालयले नेपाल सरकारबाट निर्धारित गरिएको ढाँचामा धुल्याईने कागजातको विषय र छोटकरी व्यहोरा लेखी कार्यालय प्रमुखको दस्तखत गराई अभिलेख राख्नु पर्नेछ । </span></div><div class="inline-numbered-text"><span class="number">५.</span><span class="content"><span class="bold">कागजात धुल्याउँदा नजिकको कार्यालयको प्रतिनिधि राख्नु पर्नेः</span> यी नियमहरू बमोजिम कागजात धुल्याउँदा सम्बन्धित कार्यालयले नजिकको कुनै सरकारी कार्यालयको एक प्रतिनिधिको रोहवरमा त्यस्तो कागजात धुल्याउनु पर्नेछ । <div class="content-paragraph" style="margin-top: 10px; margin-bottom: 0; padding-left: 20px;"> तर, सम्बन्धित कार्यालय प्रमुख राजपत्राङ्कित कर्मचारी भएमा नजिकको सरकारी कार्यालयको प्रतिनिधि राख्नु आवश्यक हुने छैन । </div></span></div><div class="inline-numbered-text"><span class="number">६.</span><span class="content"><span class="bold">धुल्याइएका कागजातहरू लिलाम–बिक्री गर्न सकिनेः</span> यी नियमहरू बमोजिम धुल्याइएका कागजातहरू नेपाल सरकारले तोकेको कुनै संस्था वा व्यक्तिलाई बिक्री गर्न वा प्रचलित नेपाल कानून अनुसार लिलाम गर्न सकिनेछ । </span></div><div class="inline-numbered-text"><span class="number">७.</span><span class="content"><span class="bold">बचाउः</span> कुनै सरकारी कार्यालयको कागजातहरू धुल्याउने सम्बन्धमा प्रचलित नेपाल कानूनले कुनै खास व्यवस्था गरेकोमा सोही बमोजिम हुनेछ । </span></div><div class="inline-numbered-text"><span class="number">८.</span><span class="content"><span class="bold">अनुसूचीमा थपघट गर्न सकिनेः</span> नेपाल सरकारले नेपाल राजपत्रमा सूचना प्रकाशित गरी अनुसूचीमा थपघट गर्न सक्नेछ । </span></div><div class="footnote"><span class="bold underline">द्रष्टब्यः– केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः-</span><div class="bullet-list-item"><span class="bullet-point"></span>“श्री ५ को सरकार” को सट्टा “नेपाल सरकार” । </div></div><!-- Page 3 Content --><div style="page-break-before: always;"></div><div class="document-subtitle">अनुसूची - १</div><div class="document-subtitle">काम तामेल भएको १ एक वर्षपछि धुल्याउने कागजात</div><div class="inline-numbered-text"><span class="number">१.</span><span class="content">दैनिकदेखि अर्ध वार्षिक प्रतिवेदनहरू ।</span></div><div class="inline-numbered-text"><span class="number">२.</span><span class="content"> नेपाल राजपत्रमा प्रकाशित भइसकेको ऐन, नियम, आदेश, सूचनाको मसौदा प्रतिहरू र सो प्रकाशित गर्ने सम्बन्धमा भएका लेखापढीको कागजात । </span></div><div class="inline-numbered-text"><span class="number">३.</span><span class="content">परिपत्र गर्ने शुरु कार्यालयमा रहने बाहेक उर्दी-सामेल सम्बन्धी परिपत्र ।</span></div><div class="inline-numbered-text"><span class="number">४.</span><span class="content"> कर्मचारीको नियुक्ति, विदा सम्बन्धी निवेदन, निकासा र सरुवा–बढुवाको सम्बन्धी पत्रहरू सो कर्मचारी ठेकिएको ठाउँबाट अन्त सरुवा–बढुवा भएपछि । </span></div><div class="inline-numbered-text"><span class="number">५.</span><span class="content">माइनुट किताब बाहेक बैठक बस्ने सम्बन्धी कागजात ।</span></div><div class="inline-numbered-text"><span class="number">६.</span><span class="content"> कर्मचारीहरूको सापटी, किस्ताबन्दी, दैनिक भत्ता, भ्रमण भत्ता र निजहरूलाई सम्मेलन, सेमिनार, अध्ययन तालिम आदिमा पठाएको सम्बन्धी लेखा, लेखापरीक्षण गराउन पर्ने भए गराई अन्तिम फर फारख भएपछि । </span></div><div class="inline-numbered-text"><span class="number">७.</span><span class="content">दैवी-प्रकोप पीडित सम्बन्धी कागजात ।</span></div><!-- Page 4 Content --><div style="page-break-before: always;"></div><div class="document-subtitle">अनुसूची - २</div><div class="document-subtitle">काम तामेल भएको ३ तीन वर्षपछि धुल्याउने कागजात</div><div class="inline-numbered-text"><span class="number">१.</span><span class="content"> नक्सा र डिजाइन सम्बन्धी तथ्याङ्क बाहेक कुनै निर्माण कार्य सम्बन्धी योजना, सम्झौता, ठेक्का पट्टा, अनुदान सम्बन्धी कागजात सो कार्य पूरा भएपछि लेखापरीक्षण गराउनु पर्ने भए गराइ अन्तिम रूपमा फर फारख भएपछि र लेखापरीक्षण गराउनु नपर्नेमा सम्बन्धित कार्य पूरा भएपछि । </span></div><div class="inline-numbered-text"><span class="number">२.</span><span class="content"><span class="bullet-point"></span>स्थानीय निकायको सङ्ख्या थपघट गर्ने विषय सम्बन्धी कागजात । </span></div><div class="inline-numbered-text"><span class="number">३.</span><span class="content"> अरू लेखा सम्बन्धी कागजात लेखापरीक्षण गराउनु पर्ने भए गराइ अन्तिम फर फारख भएपछि । </span></div><div class="footnote"><div class="bullet-list-item"><span class="bullet-point"></span>पहिलो संशोधनद्वारा संशोधित । </div></div><!-- Page 5 Content --><div style="page-break-before: always;"></div><div class="document-subtitle">अनुसूची - ३</div><div class="document-subtitle">काम तामेल भएको ५ पाँच वर्षपछि धुल्याउने कागजात</div><div class="inline-numbered-text"><span class="number">१.</span><span class="content">विदेशी राष्ट्रमा सरकारी स्तरबाट पठाइने वधाई, शुभकामना र समवेदना सन्देशहरू ।</span></div><div class="inline-numbered-text"><span class="number">२.</span><span class="content">हाजिरी विदाको रिकर्ड राखी कर्मचारीको हाजिर फाराम ।</span></div><div class="inline-numbered-text"><span class="number">३.</span><span class="content">कुनै योजना वा स्वशासित संस्थाको प्रगति प्रतिवेदन ।</span></div><div class="inline-numbered-text"><span class="number">४.</span><span class="content">साधारण जानकारीका लागि आएका परिपत्र वा बोधार्थपत्र ।</span></div><div class="inline-numbered-text"><span class="number">५.</span><span class="content">कर्मचारीको नोकरी विवरण र गोप्य प्रतिवेदन कर्मचारीको सेवा छुटेको ५ वर्ष पुगेपछि ।</span></div><!-- Page 6 Content --><div style="page-break-before: always;"></div><div class="document-subtitle">अनुसूची - ४</div><div class="document-subtitle">काम तामेल भएको १० दश वर्षपछि धुल्याउने कागजात</div><div class="inline-numbered-text"><span class="number">१.</span><span class="content">वार्षिक प्रतिवेदन ।</span></div><div class="inline-numbered-text"><span class="number">२.</span><span class="content">हातहतियार विदेश लाने वा विदेशबाट ल्याउने इजाजतपत्र सम्बन्धी कागजात ।</span></div><div class="inline-numbered-text"><span class="number">३.</span><span class="content">मित्र राष्ट्रका प्रतिनिधिहरूको भ्रमण सम्बन्धी कागजात ।</span></div><div class="inline-numbered-text"><span class="number">४.</span><span class="content">कर्मचारीको दरबन्दी आदेश ।</span></div><div class="inline-numbered-text"><span class="number">५.</span><span class="content">सार्वजनिक रूपमा प्रकाशित नहुने समय समयको अधिकार प्रत्यायोजन सम्बन्धी अख्तियारी आदेश ।</span></div><!-- Page 7 Content --><div style="page-break-before: always;"></div><div class="document-subtitle">अनुसूची - ५</div><div class="document-subtitle">काम तामेल भएको २० बीस वर्षपछि धुल्याउने कागजात</div><div class="inline-numbered-text"><span class="number">१.</span><span class="content">राहदानी सम्बन्धी मूल किताब र राहदानी सम्बन्धी दरखास्त र अरू भित्री पत्र ।</span></div><div class="inline-numbered-text"><span class="number">२.</span><span class="content"> सरकारी वा गैर सरकारी अड्डा, अदालत वा उद्योग धन्दा व्यापार र व्यवसाय वा अन्य कुनै खास कार्यका सम्बन्धमा विस्तृत अध्ययन गरी तथ्याङ्क र सुझाव सहित नेपाल सरकार समक्ष आएको प्रतिवेदन । </span></div><div class="inline-numbered-text"><span class="number">३.</span><span class="content">निर्माण सम्बन्धी मेजरमेण्ट बूक (Measurement Book) सो निर्माण कार्य भएपछि ।</span></div><div class="inline-numbered-text"><span class="number">४.</span><span class="content">कर्मचारीलाई चुनाव लड्न, व्यापार वा व्यवसाय गर्न स्वीकृति दिने सम्बन्धी कागजात ।</span></div><!-- Page 8 Content --><div style="page-break-before: always;"></div><div class="document-subtitle">अनुसूची – ६</div><div class="document-title" style="margin-bottom: 25px;">कहिल्यै नधुल्याउने कागजात</div><div class="inline-numbered-text"><span class="number">१.</span><span class="content">लालमोहर लागेको कागजात ।</span></div><div class="inline-numbered-text"><span class="number">२.</span><span class="content">तत्काल कायम रहेको राष्ट्रप्रमुखको हैसियतमा काम गर्ने पदाधिकारीबाट हस्ताक्षर भएको कागजात ।</span></div><div class="inline-numbered-text"><span class="number">३.</span><span class="content">विदेशी राष्ट्रहरू, अन्तर्राष्ट्रिय संस्था वा अन्य विदेशी संस्थास“ग भएको सन्धी, सम्झौता र तत्सम्बन्धी लेखापढी भएको महत्वपूर्ण कागजात ।</span></div><div class="inline-numbered-text"><span class="number">४.</span><span class="content">नेपालको समय समयको नक्सा ।</span></div><div class="inline-numbered-text"><span class="number">५.</span><span class="content">देशको सीमाना सम्बन्धी लेखापढी भएको कागजात ।</span></div><div class="inline-numbered-text"><span class="number">६.</span><span class="content">नेपालको र विदेशी राष्ट्रका प्रतिनिधिहरूको संयुक्त विज्ञप्ति ।</span></div><div class="inline-numbered-text"><span class="number">७.</span><span class="content">सम्बन्धित मन्त्रालयमा रहने मन्त्रिपरिषद्को निर्णयको मूल प्रति ।</span></div><div class="inline-numbered-text"><span class="number">८.</span><span class="content">देशको शान्ति-सुरक्षा सम्बन्धी महत्वपूर्ण कागजात ।</span></div><div class="inline-numbered-text"><span class="number">९.</span><span class="content">अमुद्रित ऐन, सवाल, सदन, खङ्ग निशाना ।</span></div><div class="inline-numbered-text"><span class="number">१०.</span><span class="content">चल वा अचल सम्पत्तिका हकदैया दर्शाउने कागजात ।</span></div><div class="inline-numbered-text"><span class="number">११.</span><span class="content">नापी नक्साको कागजात ।</span></div><div class="inline-numbered-text"><span class="number">१२.</span><span class="content">कर्मचारीको सिटरोल ।</span></div><div class="inline-numbered-text"><span class="number">१३.</span><span class="content"> नेपाल सरकार वादी वा प्रतिवादी भएको मुद्दामा वा नेपाल सरकारलाई सरोकार भएको मुद्दामा अधिकार प्राप्त अड्डा वा अदालतबाट भएको अन्तिम फैसला वा अन्तिम आदेश । </span></div><div class="inline-numbered-text"><span class="number">१४.</span><span class="content">कार्यालय प्रमुखले उचित सम्झेका अरु कागजात ।</span></div><div class="inline-numbered-text"><span class="number">१५.</span><span class="content"> नागरिकता र नागरिकहरूको मुद्दा सम्बन्धी विषयमा विदेशी राष्ट्रहरूसँग भएको लेखापढीको कागजात । </span></div><div class="inline-numbered-text"><span class="number">१६.</span><span class="content">आयोगको प्रतिवेदन ।</span></div><div class="footnote"><div class="bullet-list-item"><span class="bullet-point"></span>पहिलो संशोधनद्वारा संशोधित । </div></div></body></html>