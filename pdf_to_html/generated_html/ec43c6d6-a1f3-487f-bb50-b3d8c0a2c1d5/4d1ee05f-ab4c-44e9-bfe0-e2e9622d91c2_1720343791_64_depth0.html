<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720343791_64.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For footnotes */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; font-weight: 600; /* Added for consistency with PDF sub-headings */ } .content-paragraph { margin: 15px 0; line-height: 1.7; text-align: justify; } .list-item { margin: 10px 0; line-height: 1.7; text-align: justify; } .indent-1 { margin-left: 25px; } .indent-2 { margin-left: 50px; } .indent-3 { margin-left: 75px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: middle; /* Align better with text baseline */ } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote { font-size: 0.8em; margin-top: 5px; text-align: left; line-height: 1.5; position: relative; } .hr-line { border: none; border-top: 1px solid #000; margin: 40px 0 20px 0; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">बाल श्रम (निषेध र नियमित गर्ने) नियमावली, २०६२</div><div class="text-right">नेपाल राजपत्रमा प्रकाशन मिति</div><div class="text-right">२०६२।१०।७</div><div class="document-subtitle">संशोधन</div><div class="list-item" style="display: flex; justify-content: space-between; align-items: baseline;"><span>बाल श्रम (निषेध र नियमित गर्ने) (पहिलो संशोधन) नियमावली, २०७०</span><span class="text-right">२०७०।९।२०</span></div><div class="content-paragraph">बाल श्रम (निषेध र नियमित गर्ने) ऐन, २०५६ को दफा २७ ले दिएको अधिकार प्रयोग गरी नेपाल सरकारले देहायको नियमहरू बनाएको छ ।</div><div class="document-subtitle">परिच्छेद – १</div><div class="document-subtitle">प्रारम्भिक</div><div class="list-item"><span class="bold">१. संक्षिप्त नाम र प्रारम्भः</span> (१) यी नियमहरूको नाम “बाल श्रम (निषेध र नियमित गर्ने) नियमावली, २०६२” रहेको छ ।</div><div class="list-item indent-1">(२) यो नियमावली तुरुन्त प्रारम्भ हुनेछ ।</div><div class="list-item"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,-</div><div class="list-item indent-2">(क) “ऐन” भन्नाले बाल श्रम (निषेध र नियमित गर्ने) ऐन, २०५६ सम्झनु पर्छ ।</div><div class="list-item indent-2">(ख) “समिति” भन्नाले नियम २९ बमोजिम गठन भएको बाल श्रम निवारण समिति सम्झनु पर्छ ।</div><div class="list-item indent-2">(ग) “बाल श्रम निवारण कोष” भन्नाले ऐनको दफा २४ बमोजिम स्थापना भएको बाल श्रम निवारण कोष सम्झनु पर्छ ।</div><div class="document-subtitle">परिच्छेद– २</div><div class="document-subtitle">जोखिमपूर्ण व्यवसाय वा कार्य सञ्चालन गरेको सूचना</div><div class="list-item"><span class="bold">३. व्यवस्थापकले सूचना दिंदा खुलाउनु पर्ने कुराहरूः</span> ऐनको दफा ५ को उपदफा (१) मा उल्लिखित विवरणका अतिरिक्त जोखिमपूर्ण व्यवसाय वा कार्य सञ्चालन गरेको व्यवस्थापकले श्रम कार्यालयलाई सूचना दिंदा देहायका विवरण समेत खुलाउनु पर्नेछः–</div><div class="list-item indent-2">(क) प्रतिष्ठान सञ्चालन हुने समय,</div><div class="list-item indent-2">(ख) प्रतिष्ठानको काम गर्ने समय र दैनिक कार्य घण्टा,</div><div class="list-item indent-2">(ग) प्रतिष्ठानले जोखिमपूर्ण व्यवसाय वा कार्य सञ्चालन गरेको मिति,</div><div class="list-item indent-2">(घ) प्रतिष्ठानमा कार्यरत कामदारको संख्या, नाम, उमेर र ठेगाना,</div><div class="list-item indent-2">(ङ) प्रतिष्ठानको तर्फबाट कामदारलाई पुऱ्याइएको सेवा,</div><div class="list-item indent-2">(च) कामदारलाई दिइएको पारिश्रमिक तथा अन्य सुविधा,</div><div class="list-item indent-2">(छ) प्रतिष्ठानको सम्पर्क ठेगाना,</div><div class="list-item indent-2">(ज) स्वास्थ्य र सुरक्षा सम्बन्धी व्यवस्था ।</div><div class="list-item"><span class="bold">४. योग्यताको प्रमाणपत्रः</span> (१) बालकलाई श्रमिकको रूपमा काममा लगाउनु अघि निजले सो काम गर्न सक्ने नसक्ने विषयमा बालकको स्वास्थ्य परीक्षण गर्न प्रतिष्ठानले कामको प्रकृति र बालकको उमेर समेत उल्लेख गरी श्रम कार्यालयमा निवेदन दिनु पर्नेछ ।</div><div class="list-item indent-1">(२) उपनियम (१) बमोजिम निवेदन प्राप्त भएपछि श्रम कार्यालयले चिकित्सकद्वारा त्यस्तो बालकको स्वास्थ्य परीक्षण गराउनु पर्नेछ ।</div><div class="list-item indent-1">(३) उपनियम (१) बमोजिम बालकको स्वास्थ्य परीक्षण गराउँदा त्यस्तो बालक काम गर्न योग्य देखिएमा चिकित्सकले अनुसूची बमोजिमको ढाँचामा योग्यताको प्रमाणपत्र दिनेछ ।</div><div class="list-item"><span class="bold">५. विवरण दिंदा खुलाउनु पर्ने कुराहरूः</span> ऐनको दफा ८ को उपदफा (१) मा उल्लिखित कुराहरूका अतिरिक्त बालकलाई काममा लगाउने प्रतिष्ठानले देहायका कुराहरू समेत खुलाइएको विवरण श्रम कार्यालयमा पेश गर्नु पर्नेछः-</div><div class="list-item indent-2">(क) बालकले काम गर्नु पर्ने समय,</div><div class="list-item indent-2">(ख) अस्थायी वा स्थायी कस्तो किसिमको सेवामा नियुक्ति गरिएको हो सो खुलेको नियुक्तिपत्रको प्रतिलिपि,</div><div class="list-item indent-2">(ग) आवास सुविधा भए नभएको र</div><div class="list-item indent-2">(घ) बालकले काम गर्ने विभाग वा शाखा ।</div><div class="document-subtitle">परिच्छेद-३</div><div class="document-subtitle">पारिश्रमिक,बिदा तथा अन्य सुविधा</div><div class="list-item"><span class="bold">६. पारिश्रमिक र भत्ताः</span> प्रतिष्ठानमा काम गर्ने बालकले <span class="bold">*श्रम ऐन, २०४८</span> बमोजिम नेपाल सरकारले नेपाल राजपत्रमा सूचना प्रकाशन गरी समय समयमा तोकिदिएको पारिश्रमिक र भत्तामा कम नहुने गरी मासिक पारिश्रमिक र भत्ता पाउनेछ ।</div><div class="list-item"><span class="bold">७. बिदाः</span> प्रतिष्ठानमा काम गर्ने बालकले देहाय बमोजिमका बिदाहरू पाउन सक्नेछः-</div><div class="list-item indent-2">(क) सार्वजनिक बिदा</div><div class="list-item indent-2">(ख) घर बिदा</div><div class="list-item indent-2">(ग) बिरामी बिदा</div><div class="list-item indent-2">(घ) किरिया बिदा</div><div class="list-item indent-2">(ङ) विशेष बिदा</div><div class="list-item indent-2">(च) शैक्षिक बिदा</div><div class="footnote">* हाल श्रम ऐन, २०७५ लागू रहेको ।</div><div class="list-item"><span class="bold">८. सार्वजनिक बिदाः</span> (१) प्रतिष्ठानमा काम गर्ने बालकले प्रत्येक वर्ष कम्तीमा तेह्र दिन पूरा पारिश्रमिक सहितको सार्वजनिक बिदा पाउनेछ ।</div><div class="list-item indent-1">(२) उपनियम (१) बमोजिम बालकले पाउने सार्वजनिक बिदा प्रत्येक वर्षको शुरुमा समितिले निर्धारण गर्नु पर्नेछ ।</div><div class="list-item"><span class="bold">९. घर बिदाः</span> (१) प्रतिष्ठानमा काम गर्ने बालकले काम गरेको अवधिको बीस दिनको एक दिनका दरले पूरा तलब सहितको घर बिदा पाउनेछ । बालकले त्यस्तो बिदा बस्नुभन्दा अगावै व्यवस्थापकबाट बिदा स्वीकृत गराएको हुनु पर्नेछ ।</div><div class="list-item indent-1"><span class="bold">स्पष्टीकरणः</span> यस उपनियमको प्रयोजनको निमित्त “काम गरेको अवधि” भन्नाले सो अवधिभित्र पर्ने प्रत्येक सप्ताहमा एक दिनको साप्ताहिक बिदा, सार्वजनकि बिदा र अन्य तलबी बिदा समेतलाई जनाउ“छ ।</div><div class="list-item indent-1">(२) उपनियम (१) बमोजिम बालकले पाउने घर बिदा बढीमा छत्तीस दिनसम्म संचित गरी राख्न सकिनेछ ।</div><div class="list-item indent-1">(३) कुनै बालकले राजिनामा गरी नोकरी छाडेमा वा अरू कुनै प्रकारले अवकाश प्राप्त गरेमा निजको संचित रहेको घर बिदा वापत निजले खाईपाई आएको पछिल्लो तलबको दरले हुने आउने एकमुष्ट रकम पाउनेछ ।</div><div class="list-item"><span class="bold">१०. बिरामी बिदाः</span> (१) प्रतिष्ठानमा काम गर्ने बालकले एक वर्षमा चौबीस दिन बिरामी बिदा पाउनेछ ।</div><div class="list-item indent-1">(२) बिरामी बिदामा बस्दा त्यस्तो बालकले पूरा तलब पाउनेछ ।</div><div class="list-item indent-1">(३) कुनै बालकको सात दिनभन्दा बढी बिरामी बिदा स्वीकृत गर्नु परेमा व्यवस्थापकले नेपाल सरकारद्वारा मान्यता प्राप्त चिकित्सकको प्रमाणपत्र पेश गर्न लगाउन सक्नेछ ।</div><div class="list-item indent-1">(४) कुनै बालक अचानक बिरामी परी बिदा बस्नु परेमा निजले सोको जानकारी छिटो साधनद्वारा व्यवस्थापकलाई दिनु पर्नेछ ।</div><div class="list-item"><span class="bold">११. किरिया बिदाः</span> (१) प्रतिष्ठानमा सेवा गरेको बालकले कुल धर्म अनुसार आफै किरिया बस्नु परेमा पन्ध्र दिनसम्म किरिया बिदा पाउनेछ ।</div><div class="list-item indent-1">(२) किरिया बिदामा बस्दा त्यस्तो बालकले पूरै तलब पाउनेछ ।</div><div class="list-item"><span class="bold">१२. विशेष बिदाः</span> (१) कुनै बिदा बा“की नभएको बालकले विशेष परिस्थिति परी बिदा नबसी नहुने कारण परेमा पूर्व स्वीकृति लिई कूल सेवा अवधिमा साठी दिन नबढ्ने गरी एक वर्षमा तीस दिनसम्म विशेष बिदा पाउन सक्नेछ ।</div><div class="list-item indent-1">(२) उपनियम (१) बमोजिम विशेष बिदामा बस्ने बालकले त्यस्तो बिदामा बसेको अवधिको तलब पाउने छैन ।</div><div class="list-item indent-1">(३) उपनियम (१) र (२) मा जुनसुकै कुरा लेखिएको भए तापनि कुनै बालिका आफ्नो काबुभन्दा बाहिरको परिस्थितिको कारण वा कसैको जोर जुलुममा परी गर्भवती भएमा त्यस्तो बालिकालाई सुत्केरी हुनुभन्दा अघि र पछि गरी ९० दिन विशेष बिदा दिइनेछ । त्यस्तो बिदामा बस्ने बालिकालाई सो बिदामा बसेको अवधिको पूरा पारिश्रमिक दिइनेछ ।</div><div class="list-item"><span class="bold">१३. शैक्षिक बिदा तथा कामको समय निर्धारणः</span> (१) विद्यालय जाने बालकले वार्षिक परीक्षाको अवधिभर एक वर्षमा दस दिन शैक्षिक बिदा पाउनेछ ।</div><div class="list-item indent-1">(२) उपनियम (१) बमोजिम विद्यालयमा अध्ययन गर्ने बालकको निमित्त प्रतिष्ठानले विद्यालय समय र कामको समय एउटै नहुने गरी समय निर्धारण गर्नु पर्नेछ ।</div><div class="list-item"><span class="bold">१४. बिदा स्वीकृत गर्ने अधिकारीः</span> यस परिच्छेदमा उल्लिखित बिदाहरू व्यवस्थापकले वा प्रतिष्ठानको विनियमावलीमा तोकिएको अधिकारीले स्वीकृत गर्नेछ ।</div><div class="list-item"><span class="bold">१५. बिदा नलिई गयल हुने बालक उपर कारबाहीः</span> (१) बिदा स्वीकृत नगराई कुनै पनि बालक प्रतिष्ठानमा गयल हुनु हुँदैन ।</div><div class="list-item indent-1">(२) कुनै बालकले बिदा बसेको जानकारी नदिई लगातार तीस दिनभन्दा बढी समय प्रतिष्ठानमा अनुपस्थित भएमा त्यस्तो बालकलाई गयल कट्टी गरी प्रतिष्ठानको सेवाबाट हटाउन सकिनेछ ।</div><div class="list-item indent-2">तर त्यसरी हटाउँदा सुनुवाईको मौकाबाट बञ्चित गरिने छैन ।</div><div class="list-item indent-1">(३) उपनियम (१) र (२) मा जुनसुकै कुरा लेखिएको भए तापनि बिदा बस्ने जानकारी गराउन नपाउ“दै तत्काल बिदा बस्नु पर्ने कुनै कारण परी पछि त्यस्तो अवधिको बिदा स्वीकृत गराएकोमा यस नियमको उल्लंघन भएको मानिने छैन ।</div><div class="list-item"><span class="bold">१६. उपदानः</span> (१) प्रतिष्ठानमा एक वर्ष वा सोभन्दा बढी सेवा गरेको कुनै बालकले राजिनामा दिई वा अन्य कुनै किसिमले प्रतिष्ठानको सेवाबाट अलग भएमा त्यस्तो बालकले काम गरेको प्रत्येक वर्षको एक महिनाको तलबका दरले हुन आउने एकमुष्ट रमक उपदान पाउनेछ ।</div><div class="list-item indent-1">(२) कुनै बालकले उमेर पुगेपछि सो प्रतिष्ठानको सेवालाई निरन्तरता दिएकोमा पछि राजिनामा स्वीकृत गराई वा अन्य कुनै किसिमले सेवाबाट अलग भएमा त्यस्तो बालकले यस नियम बमोजिम पाउने उपदानका अतिरिक्त प्रचलित कानुन बमोजिम पाउने उपदान समेत पाउनेछ ।</div><div class="list-item indent-1">(३) यो नियमावली प्रारम्भ हुनुभन्दा अगाडि प्रतिष्ठानमा काम गर्ने बालकले समेत यसै नियमावली बमोजिम उपदान पाउनेछ ।</div><div class="list-item"><span class="bold">१७. उपदान कोषः</span> (१) नियम १६ बमोजिम बालकले प्राप्त गर्ने उपदान रकम जम्मा गर्ने प्रयोजनको निमित्त प्रत्येक प्रतिष्ठानले एउटा छुट्टै उपदान कोष खडा गर्नु पर्नेछ ।</div><div class="list-item indent-1">(२) उपनियम (१) बमोजिम खडा भएको उपदान कोषमा नियम १६ को उपनियम (१) बमोजिम बालकलाई दिइने उपदान रकम प्रतिष्ठानले प्रत्येक वर्ष जम्मा गर्नु पर्नेछ ।</div><div class="list-item indent-1">(३) प्रत्येक बालकले पाउने उपदानको रकम स्पष्ट देखिने गरी प्रतिष्ठानले छुट्टा छुट्टै हिसाब राखु पर्नेछ ।</div><div class="list-item"><span class="bold">१८. सञ्चय कोषः</span> (१) प्रतिष्ठानमा स्थायी नियुक्ति पाएको बालकको मासिक तलबबाट दश प्रतिशतका दरले रकम कट्टा गरी सो रकममा प्रतिष्ठानले शत प्रतिशत रकम थपी सञ्चय कोषको रूपमा बालकको नाममा उपनियम (२) बमोजिम जम्मा गर्नु पर्नेछ ।</div><div class="list-item indent-1">(२) उपनियम (१) बमोजिमको रकम जम्मा गर्न प्रत्येक प्रतिष्ठानको व्यवस्थापकले आकयर ऐन, २०५८ अनुसार स्वीकृत अवकाश कोषमा आफ्नो प्रतिष्ठानमा कार्यरत बालकको नाममा खाता खोल्नु पर्नेछ ।</div><div class="list-item indent-1">(३) उपनियम (१) बमोजिम कुनै बालकको नाममा जम्मा रहेको सम्पूर्ण रकम प्रतिष्ठानको सेवाबाट अवकाश नपाई झिक्न पाइने छैन ।</div><div class="list-item indent-1">(४) कुनै बालकको सेवा अवधिभित्र मृत्यु भएमा निज बाललको संचय कोषको रूपमा जम्मा रहेको रकम निज बालकले इच्छाएको व्यक्ति भएमा सोही व्यक्तिलाई र निजले इच्छाएको व्यक्ति नभएमा वा निजले इच्छाएको व्यक्तिको पनि मृत्यु भएमा निज मृत बालकको परिवारका सदस्यहरूमध्ये सबैभन्दा नजिकको हकवालाले पाउनेछ । त्यस्तो हकवाला एकभन्दा बढी भएमा त्यस्तो रकम सबै हकवालाले दामासाहीले पाउने छन् ।</div><div class="list-item indent-1">(५) यस नियम बमोजिम सञ्चय कोषको रूपमा जम्मा रहेको रकमबाट प्रतिष्ठानको विनियम अनुसार बढीमा पचास प्रतिशत रकमसम्म सम्बन्धित बालकले ऋण लिन सक्नेछ । यसरी बालकले लिएको ऋण रकम चुक्ता नभएसम्म त्यस्तो बालकको पारिश्रमिकबाट मासिक एक चौथाई रकम कट्टा गर्नु पर्नेछ ।</div><div class="list-item indent-1">(६) कुनै बालकले उमेर पुगेपछि पनि प्रतिष्ठानको सेवालाई निरन्तरता दिएमा त्यस्तो बालकले यस नियमावली बमोजिम सञ्चय कोषको रूपमा जम्मा गरेको रकम कायमै राखी प्रचलित कानुन बमोजिम निजको तर्फबाट सञ्चय कोष कट्टा गर्नु पर्नेछ ।</div><div class="list-item"><span class="bold">१९. औषधि उपचार सुविधाः</span> प्रतिष्ठानमा काम गर्ने बालक बिरामी भई औषधि उपचार गराउनु परेको व्यहोरा नेपाल सरकारको मान्यता प्राप्त चिकित्सकद्वारा प्रमाणित भएमा त्यस्तो बालकलाई निजको कूल सेवा अवधिभरमा बढीमा दुई महिनाको पारिश्रमिक बराबरको रकम औषधि उपचार बापत प्रतिष्ठानले उपलब्ध गराउनु पर्नेछ ।</div><div class="list-item"><span class="bold">२०. विमा गराउनु पर्नेः</span> व्यवस्थापकले प्रतिष्ठानमा काम गर्ने बालकको प्रचलित कानुन बमोजिम विमा गराउनु पर्नेछ ।</div><div class="list-item"><span class="bold">२१. खाजा भत्ताः</span> व्यवस्थापकले प्रतिष्ठानमा काम गर्ने बालकलाई खाजा भत्ता वापत निजले पाउने पारिश्रमिकको दश प्रतिशत रकम प्रत्येक महिना उपलब्ध गराउनु पर्नेछ ।</div><div class="list-item"><span class="bold">२२. दशैं खर्चः</span> (१) व्यवस्थापकले प्रतिष्ठानमा काम गर्ने बालकलाई मासिक पारिश्रमिक बराबरको रकम प्रत्येक वर्ष घटस्थापनाको पन्ध्र दिन अगावै दशै खर्च वापत दिनु पर्नेछ ।</div><div class="list-item indent-1">(२) उपनियम (१) बमोजिम दशैं खर्च दिंदा बडा दशैंभन्दा अघिल्लो महिना भुक्तान भई नसकेको भए तापनि अघिल्लो महिनाको पारिश्रमिक समेत भुक्तानी दिनु पर्नेछ ।</div><div class="list-item"><span class="bold">२३. अंगभंग भए वा चोटपटक लागे वापत पाउने सुविधाः</span> (१) कुनै बालकलाई प्रतिष्ठानको कामको सिलसिलामा चोटपटक लाग्न गई सेवाबाट अवकाश लिन नपर्ने भए तापनि सो चोट पटकको कारणबाट निजको क्षमता बृद्धिमा बाधा पर्ने भएमा त्यस्तो बालकलाई चोटपटकको अवस्था विचार गरी पन्ध्र हजार रुपैया“सम्म एकमुष्ट आर्थिक सहायता दिनु पर्नेछ ।</div><div class="list-item indent-1">(२) उपनियम (१) बमोजिमको चोटपटकको उपचार गराउन आवश्यक पर्ने अवधिभरको निमित्त बालकको कुनै पनि संचित बिदाबाट कट्टा नहुने गरी पूरा तलब सहितको थप बिरामी बिदा पाउनेछ ।</div><div class="list-item indent-1">(३) उपनियम (२) बमोजिम उपचार गराउँदा लागेको उपचार खर्च त्यस्तो बालकले प्रतिष्ठानबाट पाउनेछ ।</div><div class="list-item indent-1">(४) यस नियम बमोजिम उपचार खर्च पाएको कारणले त्यस्तो बालकले पछि बिरामी हुँदा नियम १९ बमोजिम पाउने उपचार खर्च पाउनमा कुनै बाधा पुगेको मानिने छैन ।</div><div class="list-item"><span class="bold">२४. प्रचलित कानुन बमोजिमको सुविधा पाउनेः</span> यस परिच्छेदमा जुनसुकै कुरा लेखिएको भए तापनि प्रतिष्ठानमा काम गर्ने बालकले प्रचलित कानुनमा यस नियमावलीमा उल्लेख गरिएकोभन्दा बढी सुविधा पाउने रहेछ भने सोही कानुन बमोजिमको सुविधा पाउनेछ ।</div><div class="document-subtitle">परिच्छेद - ४</div><div class="document-subtitle">स्वास्थ्य र सुरक्षा सम्बन्धी व्यवस्था</div><div class="list-item"><span class="bold">२५. बालकको स्वास्थ्य र सुरक्षा सम्बन्धमा अपनाउनु पर्ने व्यवस्थाः</span> ऐनको दफा ११ बमोजिम प्रतिष्ठानमा काम गर्ने बालकको स्वास्थ्य र सुरक्षाका सम्बन्धमा व्यवस्थापकले देहायका व्यवस्थाहरू अपनाउनु पर्नेछः–</div><div class="list-item indent-2">(क) प्रत्येक दिन कार्यस्थलको सरसफाई गरी आवश्यकता अनुसार किटनाशक औषधिको प्रयोग, समुचित निकासको प्रबन्ध एवं समय समयमा रंग रोगन समेत लगाई फोहर, मैलाबाट हुने दुर्गन्ध हटाउन उचित व्यवस्था मिलाउने,</div><div class="list-item indent-2">(ख) काम हुने कोठामा पर्याप्त हावा, प्रकाश एवं उपयुक्त तापक्रमको व्यवस्था गर्नु पर्ने,</div><div class="list-item indent-2">(ग) काम गर्ने कोठामा स्वास्थ्यमा प्रतिकूल असर पर्न सक्ने धुलो, धू“वा, दुषित हावा, वाफ एवं अन्य दुषित पदार्थ जम्मा हुन नदिने,</div><div class="list-item indent-2">(घ) पर्याप्त मात्रामा पिउने पानीको व्यवस्था गर्ने,</div><div class="list-item indent-2">(ङ) बालक र बालिकाको लागि पायक पर्ने स्थानमा बेग्ला बेग्लै शौचालयको व्यवस्था गर्ने,</div><div class="list-item indent-2">(च) आगलागीबाट बचाउन आवश्यकता अनुसार अग्नि नियन्त्रक उपकरण राख्ने,</div><div class="list-item indent-2">(छ) प्रतिष्ठानको हाता भित्र सहुलियत दरमा चमेनागृह स्थापना गर्ने,</div><div class="list-item indent-2">(ज) बालकलाई पन्ध्र किलो ग्राम तौलभन्दा बढी उठाउन वा ओसार पसार गर्न वा बोकाउन नहुने,</div><div class="list-item indent-2">(झ) कामको सिलसिलामा बच्न र बचाउनका लागि सुरक्षा सम्बन्धी नियम पालन गर्न सिकाउने र</div><div class="list-item indent-2">(ञ) पालो मिलाएर कार्य समयको बीचमा आराम गर्ने व्यवस्था मिलाउने ।</div><div class="list-item"><span class="bold">२६. दर्ता किताबमा खुलाउनु पर्ने अन्य कुराहरूः</span> ऐनको दफा १३ को उपदफा (१) मा उल्लिखित कुराहरूका अतिरिक्त व्यवस्थापकले प्रतिष्ठानमा राखिने दर्ता किताबमा देहायका कुराहरू समेत उल्लेख गरी राख्नु पर्नेछः–</div><div class="list-item indent-2">(क) बालकको राष्ट्रियता,</div><div class="list-item indent-2">(ख) बालकले योग्यताको प्रमाणपत्र वा तालिम प्राप्त गरे नगरेको,</div><div class="list-item indent-2">(ग) काम गर्ने विभाग वा शाखाको नाम,</div><div class="list-item indent-2">(घ) बालक प्रतिष्ठानमा स्थायी वा अस्थायी के हो सो कुरा,</div><div class="list-item indent-2">(ङ) बिदा सम्बन्धी विवरण,</div><div class="list-item indent-2">(च) ठेकिएको कामको विवरण,</div><div class="list-item indent-2">(छ) काम गर्नु पर्ने समय,</div><div class="list-item indent-2">(ज) अन्य सुविधा सम्बन्धी विवरण ।</div><div class="list-item"><span class="bold">२७. श्रम कार्यालयले जाँच गर्न सक्नेः</span> (१) बालकलाई काममा लगाउने प्रतिष्ठानमा ऐन विपरीत बालकलाई काममा लगाएको वा नलगाएको, काममा लगाइएको बालकको स्वास्थ्य र सुरक्षाको लागि गर्नु पर्ने व्यवस्था गरे वा नगरेको तथा ऐन वा यस नियमावली बमोजिम गर्नु पर्ने अन्य व्यवस्थाहरू गरे वा नगरेको भनी निरीक्षण गर्न खटिएको कर्मचारीले सो अनुरूप आफ्नो कर्तव्य इमान्दारीपूर्वक पालन गरे नगरेको सम्बन्धमा श्रम कार्यालयले स्थलगत निरीक्षण गर्न अर्को कुनै कर्मचारी खटाई छड्के जाँच गराउन सक्नेछ ।</div><div class="list-item indent-1">(२) ऐनका दफा १७ को उपदफा (१) बमोजिम पेश भएको निरीक्षण प्रतिवेदन यथार्थ भए नभएको सम्बन्धमा श्रम कार्यालयले कार्यालयमा रहेको अभिलेख र उपनियम (१) बमोजिम गरिएको छड्के जाँचको प्रतिवेदन सँग भिडाई जाँच गर्नेछ ।</div><div class="list-item indent-1">(३) उपनियम (१) वा (२) बमोजिम जाँच गर्दा निरीक्षण गर्न खटिएको कर्मचारीले आफ्नो कर्तव्य इमान्दारीपूर्वक पालन नगरेको वा निजले दिएको प्रतिवेदन यथार्थ नभएको पाइएमा निजलाई विभागीय कारबाही हुनेछ ।</div><div class="list-item"><span class="bold">२८. सुविधा रोक्का राख्ने अवधिः</span> (१) कुनै प्रतिष्ठानमा ऐन वा यस नियमावली बमोजिम गर्नु पर्ने कुनै व्यवस्था नगरेको पाइएमा श्रम कार्यालयले यथाशीघ्र त्यस्तो व्यवस्था गर्न मनासिव म्याद तोकी व्यवस्थापकलाई आदेश दिनेछ ।</div><div class="list-item indent-1">(२) उपनियम (१) बमोजिम दिइएको आदेश अनुसार आवश्यक व्यवस्था नगरेमा श्रम कार्यालयले त्यस्तो प्रतिष्ठानलाई प्रचलित कानुन बमोजिम दिइने सुविधा छ महिनासम्मको लागि रोक्का गर्न सम्बन्धित निकायलाई लेखी पठाउनु पर्नेछ ।</div><div class="list-item indent-1">(३) उपनियम (२) बमोजिम छ महिनासम्म सुविधा रोक्का गर्दा समेत प्रतिष्ठानले आवश्यक व्यवस्था नगरेमा श्रम कार्यालयले त्यस्तो प्रतिष्ठानलाई प्रचलित कानुन बमोजिम दिइने सुविधा अर्को व्यवस्था नभएसम्मको लागि रोक्का गर्न सम्बन्धित निकायलाई लेखी पठाउनु पर्नेछ ।</div><div class="list-item indent-1">(४) उपनियम (२) वा (३) मा जुनसुकै कुरा लेखिएको भए तापनि प्रतिष्ठानले ऐन वा यस नियमावली बमोजिम आवश्यक व्यवस्था गरेको प्रमाण पेश गरेमा श्रम कार्यालयले यस नियम बमोजिम रोक्का गरेको सुविधा जुनसुकै बखत फुकुवा गर्न सक्नेछ ।</div><div class="document-subtitle">परिच्छेद-५</div><div class="document-subtitle">विविध</div><div class="list-item"><span class="bold">२९. समितिको गठनः</span> (१) ऐनको दफा २३ बमोजिम प्रतिष्ठानमा काम गर्ने बालकको स्वास्थ्य, सुरक्षा, शिक्षा, व्यावसायिक तालिमको व्यवस्था गर्न, बालकलाई उपयुक्त रोजगारीको व्यवस्था गर्न, बालकलाई काममा लगाउन निरुत्साहित तुल्याउन र बालश्रम निवारण गर्ने सम्बन्धमा श्री नेपाल सरकारलाई राय सुझाव दिन देहाय बमोजिमको एक बालश्रम निवारण समिति रहनेछः–</div><div class="list-item indent-2">(क) सचिव, श्रम तथा यातायात व्यवस्था मन्त्रालय, - अध्यक्ष</div><div class="list-item indent-2">(ख) सहसचिव, श्रम तथा यातायात व्यवस्था मन्त्रालय</div><div class="list-item indent-3">(श्रम सम्बन्ध तथा बालश्रम निवारण शाखा हेर्ने), – सदस्य</div><div class="list-item indent-2">(ग) महानिर्देशक, श्रम तथा रोजगार प्रवद्र्धन विभाग, - सदस्य</div><div class="list-item indent-2">(घ) प्रतिनिधि, महिला, बालबलिका तथा समाज कल्याण मन्त्रालय – सदस्य</div><div class="list-item indent-2">(ङ) प्रतिनिधि, उद्योग, वाणिज्य तथा आपूर्ति मन्त्रालय, – सदस्य</div><div class="list-item indent-2">(च) नेपाल उद्योग वाणिज्य महासंघका दुईजना प्रतिनिधि, – सदस्य</div><div class="list-item indent-2">(छ) ट्रेड युनियन महासंघका चारजना प्रतिनिधि, – सदस्य</div><div class="list-item indent-2">(ज) बालबालिका तथा बाल श्रमको क्षेत्रमा कार्यरत गैर</div><div class="list-item indent-3">सरकारी संस्थाहको महासंघको तोकेको एक जना</div><div class="list-item indent-3">प्रतिनिधि अधिकृत, - सदस्य</div><div class="list-item indent-2">(झ) नेपाल सरकारले तोकेको अधिकृत – सदस्य–सचिव</div><div class="list-item indent-1">(२) समितिले आफ्नो बैठकमा आवश्यकता अनुसार सम्बन्धित विषयका विशेषज्ञलाई आमन्त्रण गर्न सक्नेछ ।</div><div class="list-item"><span class="bold">३०. समितिको काम, कर्तव्य र अधिकारः</span> समितिको काम, कर्तव्य र अधिकार देहाय बमोजिम हुनेछः -</div><div class="list-item indent-2">(क) बालश्रम निवारण सम्बन्धी विद्यमान नीति र कानुनमा आवश्यक सुधार गर्न नेपाल सरकार समक्ष सिफारिस गर्ने,</div><div class="list-item indent-2">(ख) प्रतिष्ठानमा काम गर्ने बालकको स्वास्थ्य, शिक्षा, सुरक्षा सुविधा एवं व्यवसायिक तालिमका सम्बन्धमा आवश्यक व्यवस्था गर्न नेपाल सरकारलाई परामर्श दिने,</div><div class="list-item indent-2">(ग) नेपाल सरकार र व्यवस्थापक बीच आपसी सम्बन्ध अभिवृद्धि गरी बालश्रम निवारण गर्न आवश्यक कार्य गर्ने,</div><div class="list-item indent-2">(घ) बालकलाई उपयुक्त रोजगारीको व्यवस्था गर्न सकिने क्षेत्र पहिचान गरी नेपाल सरकार समक्ष सिफारिस गर्ने,</div><div class="list-item indent-2">(ङ) बालकलाई काममा लगाउन निरुत्साहित तुल्याउने र बालश्रम निवारण गर्ने सम्बन्धमा प्रतिष्ठानले गर्नु पर्ने व्यवस्था भए गरेको छ छैन भन्ने सम्बन्धमा प्रभावकारी अनुगमनको व्यवस्था गर्ने,</div><div class="list-item indent-2">(च) बालश्रम निवारण कोषको उपयोगका सम्बन्धमा आवश्यक योजना बनाउने तथा प्राथमिकता निर्धारण गर्ने,</div><div class="list-item indent-2">(छ) बालश्रम निवारण सम्बन्धी कुनै खास काम गर्न उपसमिति गठन गरी ठोस राय सुझाव प्राप्त गर्ने ।</div><div class="list-item"><span class="bold">३१. समितिको बैठक र कार्यविधिः</span> (१) समितिको बैठक वर्षमा कम्तीमा चार पटक बस्नेछ ।</div><div class="list-item indent-1">(२) समितिको बैठक अध्यक्षले तोकेको मिति, समय र स्थानमा बस्नेछ । समितिको बैठक बस्ने सूचना बैठक बस्नुभन्दा कम्तीमा सात दिन अगावै सदस्य–सचिवले सदस्यहरूलाई दिनु पर्नेछ ।</div><div class="list-item indent-1">(३) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षले निर्णायक मत दिनेछ ।</div><div class="list-item indent-1">(४) समितिको निर्णय सदस्य–सचिवले प्रमाणित गर्नेछ ।</div><div class="list-item indent-1">(५) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ ।</div><div class="list-item indent-1">(६) समितिको बैठकमा भाग लिए बापत समितिका अध्यक्ष र सदस्यहरूले नेपाल सरकारले तोकिदिए बमोजिमको बैठक भत्ता पाउने छन् ।</div><div class="list-item"><span class="bold">३२. बाल श्रम निवारण कोषको सञ्चालनः</span> (१) बालश्रम निवारण कोषमा जम्मा हुने रकम नेपाल <span class="form-field large"></span> को कुनै वाणिज्य बैंकमा खाता खोली राखिनेछ ।</div><div class="list-item indent-1">(२) कोषमा जम्मा हुने रकम ऐनको दफा २४ को उपदफा (१) को प्रयोजनको लागि बाहेक अन्यत्र खर्च गरिने छैन ।</div><div class="list-item indent-1">(३) बाल श्रम निवारण कोषको सञ्चालन समितिको अध्यक्ष वा निजले तोकेको समितिको कुनै सदस्य र सदस्य–सचिवको संयुक्त दस्तखतबाट सञ्चालन हुनेछ ।</div><div class="list-item"><span class="bold">३३. लेखा र लेखापरीक्षणः</span> (१) बाल श्रम निवारण कोषको आय व्ययको लेखा प्रचलित कानुन बमोजिम राखु पर्नेछ ।</div><div class="footnote">४ पहिलो संशोधनद्वारा झिकिएको ।</div><div class="list-item indent-1">(२) बाल श्रम निवारण कोषको लेखापरीक्षण महालेखा परीक्षकको विभागबाट हुनेछ ।</div><hr class="hr-line"><div class="list-item">द्रष्टव्यःकेही नेपाल कानून संशोधन गर्ने ऐन —, २०६३ द्वारा रुपान्तर भएका शब्दहरुः–</div><div class="list-item indent-1">“श्री ५ को सरकार "को सट्टा" नेपाल सरकार "।</div><div class="document-subtitle">अनुसूची</div><div class="content-paragraph text-center">(नियम ४ सँग सम्बन्धित)</div><div class="document-title">योग्यताको प्रमाणपत्रको ढाँचा</div><div class="content-paragraph"> श्री/सुश्री <span class="form-field large"></span> को स्वास्थ्य परीक्षण गर्दा शारीरिक तथा मानसिक रूपमा स्वस्थ्य रहेको पाइएको हुँदा निजले <span class="form-field medium"></span> प्रतिष्ठानको <span class="form-field medium"></span> सेवाको काम गर्न सक्ने व्यहोरा प्रमाणित गर्दछु । </div><div class="document-subtitle">बालकको विवरणः</div><div class="content-paragraph indent-2">(क) नाम, थरः—<span class="form-field large"></span></div><div class="content-paragraph indent-2">(ख) बालकको ठेगानाः-<span class="form-field large"></span></div><div class="content-paragraph indent-2">(ग) बालकको बाबु, आमा वा संरक्षकको नाम, थर, ठेगानाः –<span class="form-field xlarge"></span></div><div class="content-paragraph indent-2">(घ) बालकको दाहिने हातको बुढी औंलाको छापः—–<span class="form-field large"></span></div><div class="content-paragraph indent-2">(ङ) बालकको दस्तखतः–<span class="form-field large"></span></div><div class="content-paragraph indent-2">(च) मितिः -<span class="form-field medium"></span></div><div class="document-subtitle">प्रमाणित गर्ने चिकित्सकको—</div><div class="content-paragraph indent-2">(क) नाम, थर, वतन:—<span class="form-field large"></span></div><div class="content-paragraph indent-2">(ख) दस्तखतः–<span class="form-field large"></span></div><div class="content-paragraph indent-2">(ग) नेपाल मेडिकल काउन्सिलको रजिष्ट्रेशन नम्बरः–<span class="form-field large"></span></div><div class="content-paragraph indent-2">(घ) मितिः-<span class="form-field medium"></span></div><div class="content-paragraph">द्रष्टव्यः– यो प्रमाणपत्र एक वर्षको अवधिको लागि मात्र वहाल रहनेछ ।</div></body></html>