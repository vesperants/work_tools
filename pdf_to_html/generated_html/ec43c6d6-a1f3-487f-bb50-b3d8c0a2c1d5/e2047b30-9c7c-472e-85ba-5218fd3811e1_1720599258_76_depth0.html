<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720599258_76.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Specific styles for this document */ .indent-1 { padding-left: 20px; text-align: justify; } .indent-2 { padding-left: 40px; text-align: justify; } .signature-line { margin-bottom: 10px; white-space: nowrap; /* Prevent line breaks for the entire label + field */ } .signature-label { display: inline-block; /* Ensure label respects space and aligns with field */ min-width: 120px; /* Adjust as needed */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">सरकारी छात्रावास नियमावली, २०२९</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०२९।९।११</div><div class="content-paragraph"> प्रशासकीय कार्यविधि (नियमित गर्ने) ऐन, २०१३ को दफा २ को उपदफा (१) ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="content-paragraph"><span class="bold">१. संक्षिप्त नाम र प्रारम्भः</span> (१) यी नियमहरूको नाम “सरकारी छात्रावास नियमावली, २०२९” रहेको छ । </div><div class="content-paragraph indent-1"> (२) यो नियमावली तुरुन्त प्रारम्भ हुनेछ । </div><div class="content-paragraph indent-1"> (३) यो नियमावली नेपाल सरकारबाट सञ्चालित छात्रावासहरूका लागि मात्र लागू हुनेछ । </div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा- </div><div class="content-paragraph indent-1"> (क) “छात्रावास” भन्नाले विद्यालय तथा महा-विद्यालयमा पढ्ने विद्यार्थीहरूको लागि भोजन तथा बस्ने प्रबन्ध भएको जुनसुकै भवन र त्यसले चर्चेको क्षेत्र समेतलाई सम्झनुपर्छ । </div><div class="content-paragraph indent-1"> (ख) “सुपरीवेक्षक” भन्नाले छात्रावास तथा छात्रावासमा बस्ने विद्यार्थीहरूको सुव्यवस्था तथा रेखदेख गर्न नियुक्त वा तोकिएको व्यक्तिलाई सम्झनु पर्छ । </div><div class="content-paragraph"><span class="bold">३. छात्रावासको व्यवस्था तथा सञ्चालनः</span> (१) छात्रावासको व्यवस्था तथा सञ्चालनको निमित्त नेपाल सरकारबाट मनोनीत अध्यक्ष तथा सदस्यहरू समेत भएको एक छात्रावास समिति (यसपछि “समिति” भनिएको) रहनेछ । </div><div class="content-paragraph indent-1"> (२) छात्रावासको व्यवस्था तथा सञ्चालनको लागि आवश्यक व्यवस्था मिलाउनु समितिको कर्तव्य हुनेछ । </div><div class="content-paragraph"><span class="bold">४. विद्यार्थीलाई भर्ना गर्नेः</span> नेपाल सरकारबाट स्वीकृत विद्यालय तथा त्रिभुवन विश्वविद्यालयसँग सम्बन्ध भएको महाविद्यालयमा पढ्ने विद्यार्थीहरूलाई मात्र अनुसूची बमोजिमको शर्तनामाको कागज गराइ छात्रावासमा भर्ना गर्न सकिनेछ । </div><div class="content-paragraph"><span class="bold">५. छात्रावासको भाडा, भोजन खर्च र भर्ना शुल्कः</span> नेपाल सरकार तर्फबाटै निःशुल्क भोजनको व्यवस्था भएको वा छात्रावासको भाडा, भर्ना तथा अन्य शुल्क नलाग्ने गरिएको छात्रावासमा बाहेक अरु छात्रावासमा छात्रावास भाडा, भोजनखर्च र भर्ना तथा अन्य शुल्क समितिले तोके बमोजिमको हुनेछ । </div><div class="content-paragraph indent-1"> तर त्यस्तो अन्य छात्रावासको हकमा समितिले उचित सम्झेमा विद्यार्थीहरूले आफै खर्च व्यहोर्ने गरी विद्यार्थीहरूबाट सञ्चालित वा अन्य कुनै व्यक्तिबाट सञ्चालित भोजनालयको व्यवस्था गराउन सक्नेछ । </div><div class="content-paragraph"><span class="bold">६. समितिको काम, कर्तव्य र अधिकारः</span> समितिको काम, कर्तव्य र अधिकार देहाय बमोजिम हुनेछः- </div><div class="content-paragraph indent-1"> (क) विद्यार्थीहरूको अध्ययनमा सदैव प्रोत्साहन मिल्ने किसिमले उनीहरूको सुविधालाई ध्यानमा राखी आवश्यक व्यवस्था मिलाउने, </div><div class="content-paragraph indent-1"> (ख) विद्यार्थीहरूको भोजन प्रबन्ध नियमित तथा व्यवस्थित रूपले मिलाउने, </div><div class="content-paragraph indent-1"> (ग) विद्यार्थीहरूको शारीरिक विकासको निमित्त व्यायाम तथा खेलकूदको साथै अतिरिक्त कार्यकलापको पनि प्रबन्ध मिलाउने, </div><div class="content-paragraph indent-1"> (घ) विरामी विद्यार्थीहरूको प्रारम्भिक उपचार आदिको प्रबन्ध गर्ने आवश्यक परेर स्थान उपलब्ध भए अस्पताल भर्ना गराउने, </div><div class="content-paragraph indent-1"> (ङ) छात्रावासको सफाइ तथा पुस्तकालयको व्यवस्था गर्ने, </div><div class="content-paragraph indent-1"> (च) नेपाल सरकारको, शिक्षा मन्त्रालयबाट निर्दिष्ट अरू कामहरू गर्ने, </div><div class="content-paragraph indent-1"> (छ) छात्रावासको नियम विरुद्ध कुनै कार्य गरेमा त्यस्ता विद्यार्थीहरूलाई छात्रावासबाट निष्काशित गर्ने, र </div><div class="content-paragraph indent-1"> (ज) छात्रावासको लागि आवश्यक बजेट बनाउने र नेपाल सरकारबाट निकासा भएको बजेट नेपाल सरकारको खर्च सम्बन्धी नियम अनुसार खर्च गर्ने । </div><div class="content-paragraph"><span class="bold">७. सुपरीवेक्षकको काम, कर्तव्य र अधिकारः</span> छात्रावासको सुव्यवस्था तथा छात्रावासमा रहने विद्यार्थीहरूको रेखदेखको लागि छात्रावासमा एक सुपरीवेक्षक रहेनछ । निजको काम, कर्तव्य र अधिकार देहाय बमोजिम हुनेछः- </div><div class="content-paragraph indent-1"> (क) विद्यार्थीहरूको हाजिरी अभिलेख राखे, </div><div class="content-paragraph indent-1"> (ख) छात्रावासमा अनुशासन कायम राख्ने, </div><div class="content-paragraph indent-1"> (ग) विद्यार्थीहरूको अध्ययन तथा भोजनको रेखदेख गर्ने, </div><div class="content-paragraph indent-1"> (घ) विद्यार्थीहरूको छात्रावासको नियम पालन गर्न लगाउने, </div><div class="content-paragraph indent-1"> (ङ) समितिले निर्देशन दिएको कामहरू गर्ने, </div><div class="content-paragraph indent-1"> (च) छात्रावासको अवस्था र गतिविधिबारे समय समयमा समितिलाई अवगत गराउने, </div><div class="content-paragraph indent-1"> (छ) छात्रावास सम्बधी कागजात अध्यावधिक राख्ने, </div><div class="content-paragraph indent-1"> (ज) विरामी विद्यार्थीहरूको उपचार आदिको उचित प्रबन्ध गर्ने । </div><div class="content-paragraph"><span class="bold">८. छात्रावासमा बस्ने अधिकारको कुरा नभएकोः</span> (१) यस नियमावलीमा जुनसुकै कुरा लेखिएको भए तापनि छात्रावासमा भर्ना हुन, बस्न खान वा एक पटक भर्ना भएपछि छात्रावासमा रही रहन कुनै विद्यार्थीको अधिकारको कुरा हुने छैन । </div><div class="content-paragraph indent-1"> (२) उपनियम (१) को सर्वसामान्यतामा प्रतिकूल प्रभाव नपर्ने गरी खासगरी देहायको अवस्थामा कुनै व्यक्ति छात्रावासमा भर्ना हुन वा रहीरहन पाउने छैनः- </div><div class="content-paragraph indent-2"> (क) विद्यार्थी नरहेमा, </div><div class="content-paragraph indent-2"> (ख) कुनै उपाधि, डिप्लोमा, प्रमाणपत्रको परीक्षा दिईसकेकोमा सो दिईसकेको सात दिन पछि, </div><div class="content-paragraph indent-2"> (ग) पढिरहेको विद्यालय महाविद्यालय वा कुनै परीक्षाबाट अवधि तोकी वा सबैको लागि निष्काशित भएमा चौबीस घण्टा पछि, </div><div class="content-paragraph indent-2"> (घ) पढिरहेको विद्यालय, महाविद्यालय लामो विदाको वा कुनै कारणले लामो अवधिको लागि बन्द भएमा, </div><div class="content-paragraph indent-3"> तर त्यस्तो अवस्थामा समितिले कुनै विद्यार्थीलाई कुनै परीक्षाको तैयारीको लागि छात्रावासमा बस्न दिन सक्नेछ । </div><div class="content-paragraph indent-2"> (ङ) छात्रावासमा बस्ने कुनै विद्यार्थीको पाहुनाको रुपमा । </div><div class="content-paragraph indent-3"> तर सुपरीवेक्षकले कुनै विद्यार्थीलाई बढीमा तीन दिनसम्म पाहुना राख्न दिन सक्नेछ । त्यसरी राखिएको पाहुनाले छात्रावासको नियम पालन गर्नु पर्छ र सुपरीवेक्षकले भनेको बेलामा छात्रावास छाडी जानु पर्छ । </div><div class="content-paragraph"><span class="bold">द्रष्टव्यः</span> केही नेपाल कानून संशोधन गर्ने ऐन, २०६३ द्वारा रुपान्तर भएका शब्दरुः </div><div class="content-paragraph indent-1"> "श्री ५ को सरकार" को सट्टा "नेपाल सरकार" । </div><div class="document-subtitle">अनुसूची</div><div class="document-subtitle">(नियम ४ सँग सम्बन्धित)</div><div class="document-subtitle">शर्तनामा</div><div class="content-paragraph"> यस छात्रावासमा भर्ना हुन इच्छुक भएकोले दरखास्त दिई भर्ना हुन आएको छु । म यस छात्रावासमा रहँदासम्म छात्रावास नियमावली, २०२९ र उक्त छात्रावास सञ्चालन समितिका निर्देशनहरू समेतको पूर्णतया पालन गरी अनुशासित ढङ्गबाट रहनेछु । छात्रावास नियमावली, २०२९ र सञ्चालक समितिका निर्देशनहरू समेतको पालन नगरेमा वा अनुशासन भङ्ग हुने काम गरेमा म उपर छात्रावास नियमावली, २०२९ अनुसार कारवाई भएमा मेरो मन्जुर छ । </div><div class="signature-section text-left" style="margin-left: 2cm;"><div class="signature-line"><span class="signature-label">विद्यार्थीको हस्ताक्षर:-</span><span class="form-field large"></span></div><div class="signature-line"><span class="signature-label">पूरा नाम, थर, वतनः–</span><span class="form-field large"></span></div><div class="signature-line"><span class="signature-label">मितिः-</span><span class="form-field large"></span></div></div></body></html>