<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720604393_55.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific elements not covered by general rules */ .indent-paragraph { margin-left: 20px; /* Standard indentation for sub-points */ } .flex-row-spaced { display: flex; justify-content: space-between; align-items: baseline; margin: 0; padding: 0; line-height: 1.7; margin-left: 20px; /* For the numbered lists with right-aligned text */ } .list-item-numbered { display: flex; margin-bottom: 5px; line-height: 1.7; } .list-item-numbered > span:first-child { padding-right: 10px; flex-shrink: 0; } .list-item-alpha-indent { margin-left: 20px; display: flex; margin-bottom: 5px; line-height: 1.7; } .list-item-alpha-indent > span:first-child { padding-right: 10px; flex-shrink: 0; } .list-item-sub-alpha-indent { margin-left: 40px; /* Further indentation for sub-sub points */ margin-bottom: 5px; line-height: 1.7; } .document-note { font-size: 13px; /* Slightly smaller for 'द्रष्टव्य' section */ margin-top: 25px; } .document-note .list-item-numbered, .document-note .list-item-sub-alpha-indent { margin-bottom: 2px; /* Tighter spacing for notes */ line-height: 1.5; } .document-note .list-item-numbered { margin-top: 5px; /* Spacing between main note points */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document"><div class="header-section"><div class="document-title">सैनिक अस्पताल (व्यवस्था) नियमहरू, २०२३</div><div class="document-subtitle">नेपाल राजपत्रमा प्रकाशित मिति</div><div class="content-paragraph text-center">२०२४।२।८</div></div><div class="content-paragraph bold" style="margin-left: 0;">संशोधन</div><div class="flex-row-spaced"><span>१. सैनिक अस्पताल (व्यवस्था) (पहिलो संशोधन) नियमहरू, २०२७</span><span>२०२७।४।१२</span></div><div class="flex-row-spaced"><span>२. सैनिक अस्पताल (व्यवस्था) (दोस्रो संशोधन) नियमहरू, २०४३</span><span>२०४३।४।१३</span></div><div class="content-paragraph"> प्रशासकीय कार्यविधि (नियमित गर्ने) ऐन, २०१३ को दफा २ ले दिएको अधिकार प्रयोग गरी नेपाल सरकारले देहायका नियमहरू बनाएको छः- </div><div class="list-item-numbered"><span>१.</span><span><span class="bold">संक्षिप्त नाम र प्रारम्भः</span> (१) यी नियमहरूको नाम “सैनिक अस्पताल (व्यवस्था) नियमहरू २०२३” रहेको छ । </span></div><div class="list-item-numbered indent-paragraph"><span>(२)</span><span>यी नियमहरू तुरुन्त प्रारम्भ हुनेछन् ।</span></div><div class="list-item-numbered"><span>२.</span><span><span class="bold">परिभाषाः</span> विषय वा प्रसंगले अर्को अर्थ नलागेमा यी नियमहरूमाः– </span></div><div class="list-item-alpha-indent"><span>(क)</span><span>“समिति” भन्नाले नियम ३ बमोजिम गठित समितिलाई सम्झनु पर्छ ।</span></div><div class="list-item-alpha-indent"><span>(ख)</span><span>“अध्यक्ष” भन्नाले समितिको अध्यक्षलाई सम्झनु पर्छ ।</span></div><div class="list-item-alpha-indent"><span>(ग)</span><span>“सदस्य” भन्नाले समितिको सदस्यलाई सम्झनु पर्छ र यस शब्दले अध्यक्ष र उपाध्यक्षलाई समेत जनाउँछ ।</span></div><div class="list-item-alpha-indent"><span>(घ)</span><span>“सैनिक अस्पताल” भन्नाले त्रिचन्द्र मिलिटरी अस्पताल सम्झनु पर्छ र यो शब्दले नेपाली सेना मातहत अरू कुनै अस्पताल, डिस्पेन्सरी र उपत्यका बाहिर नेपाली सेना रहेको ठाउ“मा कुनै औषधी उपचारको प्रबन्धलाई समेत जनाउँछ ।</span></div><div class="list-item-numbered"><span>३.</span><span><span class="bold">समितिको गठन र काम कर्तव्यः</span> (१) देहायका पदाधिकारीहरू भएको सैनिक अस्पताल सञ्चालक समिति गठन गरिएको छः- </span></div><div class="list-item-alpha-indent flex-row-spaced" style="margin-left: 20px;"><span>(क) कार्यरथी</span><span>- अध्यक्ष</span></div><div class="list-item-alpha-indent flex-row-spaced" style="margin-left: 20px;"><span>(ख) निर्देशक, सैनिक स्वास्थ्य सेवा</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(ग) प्रमुख स्थपती, प्रबन्ध रथी विभाग</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(घ) कमाण्डिङ्ग अफिसर (सी. ओ.) सैनिक अस्पताल</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(ङ) महासेनानी, बलाधिकृत विभाग</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(च) महा सेनानी, संभार रथी विभाग</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(छ) प्रतिनिधि, महालेखा नियन्त्रक कार्यालय</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(ज) प्रतिनिधि, रक्षा मन्त्रालय</span><span>- सदस्य</span></div><div class="list-item-alpha-indent flex-row-spaced" style="margin-left: 20px;"><span>(झ) रजिष्ट्रार, सैनिक अस्पताल</span><span>- सदस्य-सचिव</span></div><div class="list-item-numbered indent-paragraph"><span>(२)</span><span>समितिको काम कर्तव्य देहाय बमोजिम हुनेछः–</span></div><div class="list-item-alpha-indent"><span>(क)</span><span>सैनिक अस्पतालमा हुनु पर्ने सबै काम सुचारु रुपले चलाउने आवश्यक व्यवस्था गर्ने,</span></div><div class="list-item-alpha-indent"><span>(ख)</span><span>सैनिक अस्पताललाई एक आधुनिक र सुसज्जित अस्पतालमा परिणत गर्ने योजना बनाई स्वीकृतिको लागि नेपालसरकारमा पेश गर्ने र नेपाल सरकारबाट स्वीकृति भए बमोजिम तत्परता र कार्य कुशलतासाथ योजनालाई कार्यान्वित गर्ने,</span></div><div class="list-item-alpha-indent"><span>(ग)</span><span>प्रत्येक वर्ष आषाढ मसान्त भन्दा अगावै सैनिक अस्पतालको वार्षिक बजेट तयार पारी आवश्यक निकासा निमित्त नेपालसरकारमा पेश गर्नु पर्ने र स्वीकृत बजेट अनुसार अस्पतालको कोषबाट काममा खर्च गर्ने,</span></div><div class="content-paragraph document-note" style="text-align: left;"> दोस्रो संशोधनद्वारा संशोधित यो उपनियम (१) पहिलो संशोधनद्वारा पनि संशोधन भएको । </div><div class="list-item-alpha-indent" style="margin-top: 25px;"><span>(घ)</span><span>आवश्यक परेमा समितिले कुनै एउटा रकम अन्तर्गत स्वीकृति भएको शीर्षक तलब बाहेकबाट अर्को शीर्षकमा रकमान्तर गरी खर्च निकासा दिने,</span></div><div class="list-item-alpha-indent"><span>(ङ)</span><span>समितिेले गरेको मुख्य मुख्य कामको मासिक प्रतिवेदन प्रधान सेनापति मार्फत नेपालसरकारमा पेश गर्ने ।</span></div><div class="list-item-numbered"><span>४.</span><span><span class="bold">समितिको बैठक र कार्य सञ्चालनः</span> (१) समितिको साधारण बैठक अध्यक्षले आवश्यकतानुसार बोलाउने छ । कुनै सदस्यले कारण देखाई अनुरोध गरेमा पनि अध्यक्षले उचित ठ<span style="font-size: 0.1px;"></span>मानेमा सो बैठक बोलाउन सक्नेछ । </span></div><div class="list-item-numbered indent-paragraph"><span>(२)</span><span>कुनै बैठक बोलाउनु भन्दा कम्तीमा २४ घण्टा अगावै बैठक हुने स्थान, समय र कार्यसूचीको सूचना समितिको सचिवले प्रत्येक सदस्यलाई दिनु पर्छ ।</span></div><div class="list-item-numbered indent-paragraph"><span>(३)</span><span>समितिेले साधारणतया कार्यसूचीमा भएका विषयहरूलाई लिएर मात्र छलफल गर्नेछ । तर कुनै सदस्यले कार्यसूची भन्दा बाहिरको कुरामा छलफल गर्ने प्रस्ताव राखेकोमा अध्यक्षले उचित सम्झेमा कार्यसूचीमा भएका विषयहरूमा छलफल टुङ्गी सकेपछि नयाँ विषयमा समितिले छलफल गर्ने अनुमति दिन सक्नेछ ।</span></div><div class="list-item-numbered indent-paragraph"><span>(४)</span><span>अध्यक्ष अनुपस्थित भएमा उपाध्यक्ष र निज पनि उपस्थित हुन नसकेमा हाजिर भएका सदस्यहरूमध्ये सबैभन्दा सिनियर सदस्यले समितिको बैठकको सभापतित्व गर्नेछ ।</span></div><div class="list-item-numbered indent-paragraph"><span>(५)</span><span>पाँचजना सदस्यहरूको उपस्थितिलाई गणपुरक संख्या मानिने छ । तर सोही विषयमा अर्को पटक बैठक बोलाइएमा गणपुरक संख्या नभए तापनि बैठकको कार्य सञ्चालन गर्न सकिनेछ । समितिेको बैठकको निर्णय साधारण बहुमतबाट हुनेछ । तर मत बराबर भएमा अध्यक्षले निर्णयात्मक मत दिनेछ ।</span></div><div class="list-item-numbered"><span>५.</span><span><span class="bold">समितिको निर्णय प्रमाणित गर्नेः</span> समितिेको निर्णय समितिका सचिवले प्रमाणित गर्नेछ र समितिेको तर्फबाट गरिने सबै काम कारवाई लेखापढी समितिको सचिवको दस्तखतबाट हुनेछ । </span></div><div class="list-item-numbered"><span>६.</span><span><span class="bold">सैनिक अस्पतालको कोषः</span> नेपाल सरकारबाट स्वीकृत बजेट अनुसार अन्य कुनै स्रोतबाट प्राप्त रकमको हकमा सैनिक अस्पतालको नाउँमा राष्ट्र बैंकमा खाता खोलिने छ र उक्त रकमबाट खर्चको निकासा यी नियमहरू बमोजिम समितिले दिनेछ । </span></div><div class="list-item-numbered"><span>७.</span><span><span class="bold">औषधी र सरसामानको बरबन्दोबस्तः</span> सैनिक अस्पताललाई चाहिने वर्ष भरीको लागि औषधी र अन्य आवश्यक सरसामान झिकाउँदा देहाय बमोजिम गर्नु पर्छः- </span></div><div class="list-item-numbered indent-paragraph"><span>(१)</span><span>वर्षभरीमा सैनिक अस्पताललाई चाहिने औषधी र अन्य आवश्यक सरसामानका लगत इष्टिमेट सी. ओ. सैनिक अस्पतालले तयार पारी सैनिक स्वास्थ्य सेवा निर्देशक छेउ पेश गर्ने र निजले समितिको बैठकमा पेश गर्नुपर्छ ।</span></div><div class="list-item-numbered indent-paragraph"><span>(२)</span><span>उप–नियम (१) बमोजिम पेश भएको लगत इष्टिमेटमा समितिले मुनासिव लागेजति निकासा दिन सक्नेछ ।</span></div><div class="list-item-numbered indent-paragraph"><span>(३)</span><span>समितिेले स्वीकृति दिएको लगत बमोजिम औषधी र अन्य आवश्यक सरसामानहरू उपलब्ध गराउने सैनिक स्वास्थ्य सेवा निर्देशक र रजिष्ट्रारको संयुक्त जिम्मेवारी हुनेछ ।</span></div><div class="list-item-numbered indent-paragraph"><span>(४)</span><span>असाधारण अवस्थामा औषधी र अन्य आवश्यक सरसामान तुरुन्त झिकाउन परेमा समितिले सैनिक स्वास्थ्य सेवा निर्देशक र रजिष्ट्रारलाई घटाघट वा विज्ञापन नगरिकन पनि झिकाउने वा खरीद गर्ने कुराको अख्तियार दिन सक्नेछ ।</span></div><div class="list-item-numbered"><span>८.</span><span><span class="bold">औषधि आदिको खर्चः</span> सैनिक अस्पतालमा भएको औषधी खर्च र सरसामानहरूको प्रयोग देहाय बमोजिम हुनेछः- </span></div><div class="list-item-numbered indent-paragraph"><span>(१)</span><span>बाहिनी वा युनिटहरूको लागि कुन-कुन औषधी सरसामानहरू के कति चाहिने हो उप–स्वास्थ्य सेवाधिकृत र सहायक आरोग्याधिकृतले निर्धारित गरी तोकिएको तरीकाले सैनिक स्वास्थ्य सेवा निर्देशकमा माग पेश गर्नु पर्छ । सैनिक स्वास्थ्य सेवा निर्देशकले सो माग उपर विचार गरी बाहिनी तथा</span></div><div class="content-paragraph indent-paragraph" style="margin-bottom: 0;"> युनिटहरूको लागि ६ महीनाको अवधि भरको लागि औषधी आदि वितरण गर्ने ओ. सी. मेडिकल स्टोरलाई आदेश दिनेछ । </div><div class="content-paragraph indent-paragraph" style="margin-top: 5px;"> तर सैनिक अस्पतालको विभिन्न विभाग र एम. आई. रुमहरूको हकमा एक-एक महीनाको अवधि भरको लागि सैनिक स्वास्थ्य सेवा निर्देशकले आदेश दिनेछ । </div><div class="list-item-numbered indent-paragraph"><span>(२)</span><span>उप–नियम (१) बमोजिम वितरण हुने औषधी र सरसामानहरू खर्च हुने जति हस्तेवारी र खर्च नहुने जति जिम्मेवारीमा दिइनेछ ।</span></div><div class="list-item-numbered indent-paragraph"><span>(३)</span><span>बाहिनी युनिट र सि. ओ. सैनिक अस्पतालले औषधी र सरसामानको आम्दानी खर्चको विवरण प्रत्येक महीनाको पहिलो हप्ताभित्र सैनिक स्वास्थ्य सेवा निर्देशक कहाँ पठाउनु पर्नेछ ।</span></div><div class="list-item-numbered"><span>९.</span><span><span class="bold">श्रेस्ता जाँच र मिनाहा मोजराः</span> (१) सैनिक अस्पतालमा भएको औषधी र सरसामानको आम्दानी र दैनिक खर्च श्रेस्तामा चढाउनु पर्दछ र महीना पुगेपछि सो आम्दानी खर्चको जम्मा जम्मीको तेरिज बनाई श्रेस्ता दुरुस्त राखु पर्दछ । </span></div><div class="list-item-numbered indent-paragraph"><span>(२)</span><span>उप–नियम (१) बमोजिमको महीना महीनाको हिसाब साल तमाम भएको एक महीनाभित्र सि. ओ. सैनिक अस्तपतालले समिति समक्ष पेश गर्नु पर्छ ।</span></div><div class="list-item-numbered indent-paragraph"><span>(३)</span><span>सैनिक अस्पतालको महीना महीनाको र साल भरको आम्दानी खर्चको श्रेस्ता जाँच्न अध्यक्षले महालेखा नियन्त्रकको प्रतिनिधि वा अरू कुनै व्यक्तिलाई खटाउने छ र आवश्यक सम्झेमा अध्यक्षले यस्तो श्रेस्ता जहिलेसुकै पनि जाँच गराउन सक्तछ ।</span></div><div class="list-item-numbered indent-paragraph"><span>(४)</span><span>उप–नियम (३) बमोजिम श्रेस्ता जाँच गर्न खटिएका व्यक्तिहरूले भिडाउनु पर्ने श्रेस्ता मिसिल कागजात समेत भिडाई आफूले जाँचेको निस्सासमेत गरी दिनु पर्छ ।</span></div><div class="list-item-numbered indent-paragraph"><span>(५)</span><span>साल तमाम भएपछि साल भरको आम्दानी खर्चको श्रेस्ता जाँची दुरुस्त भएपछि साल तमामी वासिल बाँकी समितिमा पेश गरिनेछ र समितिले आवश्यक ठहराए बमोजिमका मिनाहा मोजरा वा फर फारक समेत गरी दिन सक्नेछ ।</span></div><div class="list-item-numbered indent-paragraph"><span>(६)</span><span>यी नियमहरूमा लेखिएका कुनै कुराले पनि प्रचलित नेपाल कानुन बमोजिम महालेखा परीक्षकलाई प्राप्त अधिकारको प्रयोग गर्नामा बाधा पुर्याउने छैन ।</span></div><div class="list-item-numbered"><span>१०.</span><span><span class="bold">लिलाम बिक्रीः</span> (१) सैनिक अस्पतालमा रहेको औषधी र सरसामानहरू अस्पतालको निमित्त काम नलाग्ने भएमा त्यस्ता औषधी र सरसामान सडाउन गलाउन वा मर्मत गर्न वा लिलाम बिक्री गर्नको लागि अर्डन्यान्सको प्रतिनिधि १ सैनिक अस्पतालका डाक्टर १ र समितिेको एकजना सदस्यसमेत जम्मा ३ जवानको उप–समिति गठन गरिएको छ । </span></div><div class="list-item-numbered indent-paragraph"><span>(२)</span><span>उप–समितिको निर्णय सैनिक अस्पतालका सि. ओ. ले समितिमा पेश गरी निर्णय बमोजिम लगत कट्टा गर्न सी. ओ. ले सरोकारवाला सबैलाई जनाउ दिनेछ ।</span></div><div class="list-item-numbered indent-paragraph"><span>(३)</span><span>उप–समितिको बैठक सैनिक अस्पतालका सि. ओ. ले बोलाउने छ ।</span></div><div class="list-item-numbered indent-paragraph"><span>(४)</span><span>उप-समितिले लिलाम गर्ने भनी ठहराएमा मालसामानहरू रीतपूर्वक लिलाम बिक्री गरी भएको आम्दानी नेपालसरकारको सर्वसञ्चित कोषमा दाखिल गरिने छ ।</span></div><div class="list-item-numbered"><span>११.</span><span><span class="bold">निःशुल्क उपचारको सुविधाः</span> आफ्नो कर्तव्य पालन गर्दा दुर्घटनामा पर्न गएमा नेपाली सेना मातहतका निजामती कर्मचारीलाई प्रधान सेनापति वा प्रिन्सिपल ष्टाफ अधिकृतको सिफारिश भए सैनिक अस्पतालमा निःशुल्क उपचार गरिनेछ । </span></div><div class="list-item-numbered"><span>१२.</span><span><span class="bold">खारेजीः</span> सैनिक अस्पताल (सुव्यवस्था) नियमहरू, २०१८ खारेज गरिएको छ । </span></div><div class="content-paragraph document-note" style="text-align: left;"><span class="bold">द्रष्टव्यः</span><div class="list-item-numbered"><span>१.</span><span>केही नेपाल कानुन (संशोधन) ऐन, २०२४ द्वारा रुपान्तर गरिएका शब्दहरुः</span></div><div class="list-item-sub-alpha-indent"> “अफिसर” र “रिपोर्ट” को सट्टा “अधिकृत” र “प्रतिवेदन” । </div><div class="list-item-numbered"><span>२.</span><span>सरकारी रकम असुल फछ्यौट (पहिलो संशोधन) ऐन, २०३३ द्वारा रुपान्तर गरिएका शब्दहरुः</span></div><div class="list-item-sub-alpha-indent"> “एकाउन्टेन्ट जनरल” को सट्टा “महालेखा नियन्त्रक” । </div><div class="list-item-numbered"><span>३.</span><span>सैनिक ऐन, २०४० द्वारा रुपान्तर गरिएका शब्दहरुः</span></div><div class="list-item-sub-alpha-indent"> “शाही सेना” को सट्टा “शाही नेपाली सेना” । </div><div class="list-item-numbered"><span>४.</span><span>केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः</span></div><div class="list-item-sub-alpha-indent"> “श्री ५ को सरकार” को सट्टा “नेपाल सरकार” । </div><div class="list-item-numbered"><span>५.</span><span>सैनिक ऐन, २०६३ द्वारा रुपान्तर गरिएका शब्दहरुः</span></div><div class="list-item-sub-alpha-indent"> “शाही नेपाली सेना” को सट्टा “नेपाली सेना” । </div></div></div></body></html>