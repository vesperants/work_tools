<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720157150_29.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .box-placeholder { border: 1px solid #000; width: 150px; height: 100px; padding: 5px; text-align: center; vertical-align: middle; line-height: 1.2; font-size: 11px; float: right; /* To position it like in PDF */ margin-left: 20px; /* Space from text */ margin-bottom: 15px; /* To prevent text overlap */ } /* Specific adjustments for Nepali text flow in some places */ .no-margin-paragraph { margin: 0; } .indented { padding-left: 30px; } .line-with-label { display: flex; justify-content: space-between; align-items: flex-end; margin: 10px 0; } .line-with-label > span:first-child { flex-shrink: 0; margin-right: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">नेपाल स्वास्थ्य व्यवसायी परिषद् नियमावली, २०५६</div><div class="document-subtitle">नेपाल राजपत्रमा प्रकाशित मिति</div><div class="content-paragraph text-center">२०५६।४।२७</div></div><div class="content-paragraph"><div class="document-subtitle text-left">संशोधन</div><div class="content-paragraph no-margin-paragraph">नेपाल स्वास्थ्य व्यवसायी परिषद् (पहिलो संशोधन) नियमावली, २०६९</div><div class="content-paragraph text-right no-margin-paragraph" style="margin-top: -1.7em;">२०६९।८।२५</div><div class="content-paragraph">नेपाल स्वास्थ्य व्यवसायी परिषद् ऐन, २०५३ को दफा ३२ ले दिएको अधिकार प्रयोग गरी नेपाल सरकारले देहायका नियमहरू बनाएको छ ।</div></div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph">१. संक्षिप्त नाम र प्रारम्भः (१) यी नियमहरूको नाम “नेपाल स्वास्थ्य व्यवसायी परिषद् नियमावली, २०५६” रहेको छ ।</div><div class="content-paragraph indented">(२) यो नियमावली तुरुन्त प्रारम्भ हुनेछ ।</div><div class="content-paragraph">२. परिभाषाः विषय वा प्रसंगले अर्को अर्थ नलागेमा यस नियमावलीमा, –</div><div class="content-paragraph indented">(क) “ऐन” भन्नाले नेपाल स्वास्थ्य व्यवसायी परिषद् ऐन, २०५३ सम्झनु पर्छ ।</div><div class="content-paragraph indented">(ख) “विषय समिति” भन्नाले नियम १२ बमोजिम गठन भएको विषय समिति सम्झनु पर्छ ।</div><div class="content-paragraph indented">(ग) “पेशागत आचरण” भन्नाले नियम १३ बमोजिम निर्धारित पेशागत आचरण सम्झनु पर्छ ।</div><div class="content-paragraph indented">(घ) “जाँचबुझ समिति” भन्नाले नियम १४ बमोजिम गठन भएको जाँचबुझ समिति सम्झनु पर्छ ।</div><div class="content-paragraph indented">(ङ) “स्वास्थ्य संस्था” भन्नाले राष्ट्रिय वा अन्तर्राष्ट्रिय सरकारी वा गैर सरकारी वा निजी स्तरबाट संचालित अस्पताल वा नर्सिङ्ग होम वा प्राथमिक स्वास्थ्य केन्द्र वा स्वास्थ्य चौकी वा उपस्वास्थ्य चौकी वा अन्य कुनै नामबाट संचालित स्वास्थ्य संस्था सम्झनु पर्छ ।</div><div class="content-paragraph indented">(च) “निर्वाचन” भन्नाले ऐनको दफा ४ को उपदफा (१) को खण्ड (च) बमोजिमका सदस्यहरूको लागि हुने निर्वाचन सम्झनु पर्छ।</div><div class="content-paragraph indented">(छ) “मतदाता” भन्नाले नियम ३० बमोजिमको मतदाता सम्झनु पर्छ।</div><div class="content-paragraph indented">(ज) “उम्मेदवार” भन्नाले नियम ३१ बमोजिमको योग्यता पुगी निर्वाचनमा उम्मेदवार भएको व्यक्ति सम्झनु पर्छ ।</div><div class="content-paragraph indented">(झ) “निर्वाचन समिति” भन्नाले नियम ३३ बमोजिम गठन भएको निर्वाचन समिति सम्झन् पर्छ ।</div><div class="document-subtitle">परिच्छेद-२</div><div class="document-subtitle">नाम दर्ता सम्बन्धी व्यवस्था</div><div class="content-paragraph">३. स्वास्थ्य व्यवसायीहरूको तह र नाम दर्ताको लागि आवश्यक न्यूनतम योग्यताः (१) स्वास्थ्य व्यवसायीलाई देहाय बमोजिमको तहमा वर्गीकरण गरिएको छः</div><div class="content-paragraph indented">(क) विशिष्ट तह,</div><div class="content-paragraph indented">(ख) प्रथम तह,</div><div class="content-paragraph indented">(ग) द्वितीय तह, र</div><div class="content-paragraph indented">(घ) तृतीय तह ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">४. (२) उपनियम (१) बमोजिम वर्गीकृत स्वास्थ्य व्यवसायीको रूपमा परिषद्मा नाम दर्ता गर्नको लागि सम्बन्धित स्वास्थ्य व्यवसायीले परिषद्द्बाट मान्यता प्राप्त शिक्षण संस्थाबाट देहाय बमोजिमको शैक्षिक योग्यता वा उपाधि वा तालिम प्राप्त गरेको हुनु पर्नेछ :–</div><div class="content-paragraph indented">(क) विशिष्ट तहको लागि सम्बन्धित विषयमा कम्तीमा स्नातकोत्तर वा सो सरहको उपाधि प्राप्त गरेको,</div><div class="content-paragraph indented">√ (ख) प्रथम तहको लागि सम्बन्धित विषयमा कम्तीमा स्नातक स्नातक वा सो सरह उत्तिर्ण,</div><div class="content-paragraph indented">√ (ग) द्वितीय तहको लागि सम्बन्धित विषयमा कम्तीमा प्रमाणपत्र तह वा सो सरह उत्तिर्ण,</div><div class="content-paragraph indented">≥(घ) तृतीय तहको लागि सम्बन्धित विषयमा कम्तीमा एक वर्षको तालिम प्राप्त गरेको ।</div><div class="content-paragraph indented bold">स्पष्टीकरणः यस नियमको प्रयोजनको लागि “मान्यता प्राप्त शिक्षण संस्था” भन्नाले परिषद्ले शिक्षण संस्था सम्झनु पर्छ ।</div><div class="content-paragraph indented">(३) उपनियम (२) मा जुनसुकै कुरा लेखिएको भए तापनि यो नियमावली प्रारम्भ हुँदाका बखत नेपाल सरकारको स्वास्थ्य सेवामा बहाल रहेका कर्मचारीहरूको हकमा निजले सेवा प्रवेश गर्दाका बखत तोकिएको शैक्षिक योग्यता तथा उपाधि र सम्बन्धित विषयको तालिमलाई यस नियमावली बमोजिम नाम दर्ता गर्ने प्रयोजनको लागि न्यूनतम शैक्षिक योग्यता पुगेको मानिनेछ ।</div><div class="content-paragraph indented">≥ (४) परिषद्ले तोकेको शर्त अनुरुप सञ्चालन नभएका शिक्षण संस्थाले उपलब्ध गराएको प्रमाणपत्र वा अन्य उपाधिलाई परिषद्ले मान्यता दिने छैन ।</div><div class="content-paragraph">४. नाम दर्ता तथा पुनः नाम दर्ता दस्तुर : (१) स्वास्थ्य व्यवसायीको रुपमा परिषद्मा नाम दर्ता गर्नको लागि देहाय बमोजिमको दस्तुर लाग्नेछः-</div><div class="content-paragraph indented">(क) विशिष्ट तहको लागि दुई हजार रुपैयाँ,</div><div class="content-paragraph indented">(ख) प्रथम तहको लागि एक हजार पाँच सय रुपैयाँ,</div><div class="content-paragraph indented">(ग) द्वितीय तहको लागि एक हजार रुपैयाँ,</div><div class="content-paragraph indented">(घ) तृतीय तहको लागि सात सय रुपैयाँ ।</div><div class="content-paragraph indented">≥ (१क) उपनियम (१) मा जुनसुकै कुरा लेखिएको भए तापनि विदेशी शिक्षण संस्थाबाट शैक्षिक उपाधि वा तालीम प्राप्त गरेका व्यक्तिले परिषद्मा स्वास्थ्य व्यवसायीको रुपमा नाम दर्ता गर्नको लागि देहाय बमोजिमको दस्तुर लाग्नेछः-</div><div class="content-paragraph indented">(क) विशिष्ट तहको लागि चार हजार रुपैयाँ,</div><div class="content-paragraph indented">(ख) प्रथम तहको लागि तीन हजार रुपैयाँ,</div><div class="content-paragraph indented">(ग) द्वितीय तहको लागि दुई हजार रुपैयाँ,</div><div class="content-paragraph indented">(घ) तृतीय तहको लागि एक हजार पाँच सय रुपैयाँ ।</div><div class="content-paragraph indented">≥(१ख) उपनियम (१) र (१क) बमोजिम दस्तुर परिषद्को सिफारिसमा नेपाल सरकारले नेपाल राजपत्रमा सूचना प्रकाशन गरी हेरफेर गर्न सक्नेछ ।</div><div class="content-paragraph indented">(२) नियम १३ बमोजिम पेशागत आचरणको उल्लंघन गरेको वा ऐनको दफा १९ बमोजिम नाम दर्ता भै परिषद्‌को दर्ता किताबबाट नाम हटेकोमा पुनः नाम दर्ता गर्नु परेमा शुरु नाम दर्ता दस्तुर सरहको दर्ता दस्तुर बुझाउनु पर्नेछ ।</div><div class="content-paragraph indented">(३) कुनै गैर नेपाली नागरिकले स्वास्थ्य व्यवसायीको रूपमा परिषद्मा आफ्नो नाम दर्ता गराउन चाहेमा उपनियम (१क) बमोजिमको दस्तुरको दोब्बर दस्तुर बुझाउनु पर्नेछ ।</div><div class="content-paragraph">> पहिलो संशोधनद्वारा थप ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">५. नाम दर्ताको लागि दरखास्त दिने : (१) स्वास्थ्य व्यवसाय गर्नको लागि परिषद्मा आफ्नो नाम दर्ता गराउन चाहने व्यक्तिले अनुसूची-१ बमोजिमको ढाँचामा परिषद्मा दरखास्त दिनु पर्नेछ ।</div><div class="content-paragraph indented">(२) उपनियम (१) बमोजिम दरखास्त दिंदा नियम ३ को उपनियम (२) बमोजिम निर्धारित शैक्षिक योग्यता वा उपाधि तथा तालीमको प्रमाणपत्रको अतिरिक्त त्यस्तो शैक्षिक योग्यता वा उपाधि तथा तालीमको प्रमाणपत्रको सम्बन्धमा आधिकारिक निकायबाट दिइएको कागजात, नियम ४ बमोजिम निर्धारित नाम दर्ता दस्तुर र नेपाली नागरिक भए नेपाली नागरिकताको प्रमाणपत्र र गैर नेपाली नागरिक भए राहदानी वा निजको परिचय जनिने गरी सरकारी निकायबाट जारी भएको परिचयपत्र समेत संलग्न गर्नु पर्नेछ ।</div><div class="content-paragraph">६. दरखास्त उपर जाँचबुझः नियम ५ बमोजिम पर्न आएको दरखास्त उपर रजिष्ट्रारले आवश्यक जाँचबुझ गर्दा दरखास्त रीतपूर्वकको भएको, सम्पूर्ण कागजात तथा दरखास्त दस्तुर संलग्न भएको र शैक्षिक योग्यताको प्रमाणपत्र वा अन्य उपाधि मान्यता प्राप्त भएको देखेमा परिषद्को सम्बन्धित विषय समितिमा पेश पर्नेछ ।</div><div class="content-paragraph">≥६क. थप विवरण तथा कागजात माग गर्नु पर्ने : नियम ६ बमोजिम जाँचबुझ गर्दा थप विवरण तथा कागजात माग गर्न आवश्यक देखिएमा रजिष्ट्रारले दरखास्तवालासँग त्यस्तो विवरण तथा कागजात माग गर्न सक्नेछ ।</div><div class="content-paragraph">२७. प्रतिवेदन पेश गर्नु पर्ने : नियम ६ बमोजिम रजिष्ट्रारबाट प्राप्त भएका दरखास्तसाथ संलग्न शैक्षिक योग्यताको प्रमाणपत्र वा अन्य उपाधि छानविन गर्दा मान्यता प्राप्त शिक्षण संस्थाबाट उपलब्ध गराइएको र सम्बन्धित विषयसँग सम्बन्धित भएको देखिएमा सम्बन्धित विषय समितिले त्यस्तो दरखास्तवालाको परीक्षा लिई सो परीक्षामा निज सफल भएमा निजको नाम दर्ता गरी प्रमाणपत्र दिने सिफारिस सहितको प्रतिवेदन तीन महिनाभित्र परिषद् समक्ष पेश गर्नु पर्नेछ ।</div><div class="content-paragraph">> पहिलो संशोधनद्वारा थप ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">८. नाम दर्ताको निर्णयः (१) नियम ७ बमोजिम पेश हुन आएको विषय समितिको सिफारिस प्रतिवेदन उपयुक्त देखिएमा परिषद्ले विषय समितिले सिफारिस गरेको दरखास्तवालाको नाम परिषद्मा दर्ता गर्ने निर्णय गर्नेछ ।</div><div class="content-paragraph indented">(२) गैर नेपाली नागरिकको हकमा बढीमा एक वर्षको लागि नेपाल <span class="form-field large"></span> मा स्वास्थ्य व्यवसायीको रूपमा काम गर्न पाउने गरी परिषद्मा नाम दर्ता गर्ने निर्णय गर्नु पर्नेछ ।</div><div class="content-paragraph indented">(३) उपनियम (२) बमोजिम अवधि तोकी नाम दर्ता गराएको गैर नेपाली नागरिकले सो अवधि समाप्त भएपछि पुनः आफ्नो नाम परिषद्मा दर्ता गराउन चाहेमा पुनः नाम दर्ताको लागि दरखास्त दिनु पर्नेछ र यस नियमावलीमा उल्लिखित अन्य कार्यविधि पूरा गरी परिषद्ले त्यस्ता गैर नेपाली नागरिकको नाम एक पटकमा एक वर्षमा नबढने गरी पुनः दर्ता गर्ने निर्णय गर्न सक्नेछ ।</div><div class="content-paragraph">९. दर्ता किताबः (१) स्वास्थ्य व्यावसायीको नाम दर्ताको प्रयोजनको लागि रजिष्ट्रारले अनुसूची-२ बमोजिमको ढाँचामा दर्ता किताब राखु पर्नेछ ।</div><div class="content-paragraph indented">(२) उपनियम (१) बमोजिम दर्ता किताब राख्दा स्वास्थ्य व्यवसायीहरूको विषयगत तथा छुट्टाछुट्टै दर्ता किताब राखु पर्नेछ ।</div><div class="content-paragraph">१०. नाम दर्ता प्रमाणपत्रः (१) नियम ८ को उपनियम (१) बमोजिम परिषद्ले नाम दर्ता गर्ने निर्णय गरेका दरखास्तवालाको नाम रजिष्ट्रारले दर्ता कितावमा दर्ता गरी अनुसूची–३ दर्ता प्रमाणपत्र दिनु पर्नेछ ।</div><div class="content-paragraph indented">(२) नियम ८ को उपनियम (२) बमोजिम कुनै गैर नेपाली नागरिकको नाम परिषद्मा दर्ता गर्ने निर्णय भएको रहेछ भने त्यस्तो गैर नेपाली नागरिकलाई अवधि तोकेर मात्र नाम दर्ता प्रमाणपत्र दिनु पर्नेछ ।</div><div class="content-paragraph">११. नाम दर्ता नभएको जानकारी दिनेः परिषदमा नाम दर्ताको लागि दिएको दरखास्त उपर कारबाई हुँदा परिषद्ले कुनै कारणवस त्यस्तो दरखास्तवालाको नाम दर्ता नगर्ने गरी निर्णय गरेकोमा रजिष्ट्रारले अनुसूची -४ बमोजिमको ढाँचामा सम्बन्धित दरखास्तवालालाई सो को जानकारी दिनु पर्नेछ ।</div><div class="content-paragraph">≥११क. रजिष्ट्रारको पदमा नियुक्त हुन चाहिने योग्यता : रजिष्ट्रारको पदमा नियुक्ति हुनको लागि स्नातकोत्तर वा सो भन्दा माथिको उपाधि हासिल गरी पाँच वर्षको अनुभव प्राप्त गरेको वा स्नातक वा सो सरहको उपाधि प्राप्त गरी दश वर्षको अनुभव प्राप्त गरेको हुनु पर्नेछ ।</div><div class="document-subtitle">परिच्छेद-३</div><div class="document-subtitle">विषय समिति सम्बन्धी व्यवस्था</div><div class="content-paragraph">१२. विषय समितिको गठन : (१) ऐनको दफा १२ अन्तर्गत देहाय बमोजिमका विषय समितिहरू रहने छन् :-</div><div class="content-paragraph indented">(क) जनस्वास्थ्य समिति</div><div class="content-paragraph indented">(ख) चिकित्सा समिति</div><div class="content-paragraph indented">(ग) चिकित्सा विज्ञान प्रयोगशाला समिति</div><div class="content-paragraph indented">(घ) रेडियोलोजी समिति</div><div class="content-paragraph indented">(ङ) भौतिक चिकित्सा तथा पुनः स्थापना समिति</div><div class="content-paragraph indented">(च) आयुर्वेद समिति</div><div class="content-paragraph indented">(छ) दन्त विज्ञान समिति</div><div class="content-paragraph indented">(ज) नेत्र विज्ञान समिति</div><div class="content-paragraph indented">(झ) विविध समिति</div><div class="content-paragraph indented">(२) उपनियम (१) बमोजिम गठित समितिहरू अन्तर्गत रहने विषयहरू परिषद्ले तोके बमोजिम हुनेछ ।</div><div class="content-paragraph">> पहिलो संशोधनद्वारा थप ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph"> (३) उपनियम (१) बमोजिमका विषय समितिहरूमा देहाय बमोजिमका संयोजक तथा सदस्यहरू रहने छन् :- <div class="line-with-label" style="padding-left: 30px;"><span style="flex-grow: 1;">(क) विषयसँग सम्बन्धित सदस्यहरूमध्येबाट परिषद्ले तोकेको एकजना</span><span class="text-right">- संयोजक</span></div><div class="line-with-label" style="padding-left: 30px;"><span style="flex-grow: 1;">(ख) सम्बन्धित विषय अध्ययन अध्यापन गराइने शिक्षण संस्थाबाट परिषद्ले तोकेको कम्तीमा उप-प्राध्यापक स्तरको एकजना</span><span class="text-right">- सदस्य</span></div><div class="line-with-label" style="padding-left: 30px;"><span style="flex-grow: 1;">(ग) सम्बन्धित विषयका विशेषज्ञहरू मध्ये परिषदले तोकेको विशेषज्ञ एकजना</span><span class="text-right">- सदस्य</span></div><div class="line-with-label" style="padding-left: 30px;"><span style="flex-grow: 1;">≥ (ग१) परीक्षा सञ्चालन सम्बन्धमा अनुभव भएका परिषद्‌ले तोकेको एकजना</span><span class="text-right">- सदस्य</span></div><div class="line-with-label" style="padding-left: 30px;"><span style="flex-grow: 1;">(घ) रजिष्ट्रार</span><span class="text-right">-सदस्य-सचिव</span></div></div><div class="content-paragraph">(४) उपनियम को खण्ड (क) को प्रयोजनको लागि विषयसँग सम्बन्धित व्यक्ति परिषद्‌को सदस्य नभएको अवस्थामा अन्य सदस्यहरूमध्येबाट विषय समितिको संयोजक तोकिनेछ ।</div><div class="document-subtitle">परिच्छेद-४</div><div class="document-subtitle">पेशागत आचरण सम्बन्धी व्यवस्था</div><div class="content-paragraph">१३. पेशागत आचरण : (१) ऐनको दफा १८ को उपदफा (१) को खण्ड (ख) को प्रयोजनको लागि दर्तावाला स्वास्थ्य व्यवसायीहरूले स्वास्थ्य व्यवसाय गर्दा देहाय बमोजिमको पेशागत आचरणको पालना गर्नु पर्नेछ :-</div><div class="content-paragraph indented">(क) अनुशासन तथा इमान्दारीताः अनुशासित रूपमा ईमान्दारीताका साथ स्वास्थ्य व्यवसाय गर्नु पर्नेछ ।</div><div class="content-paragraph indented">(ख) शिष्टता तथा गोप्यता कायम राख्नेः स्वास्थ्य व्यवसायको क्रममा सम्पर्कमा आउने व्यक्तिहरूसँग शिष्ट व्यवहार गर्नु पर्नेछ । कसैको व्यक्तिगत जीवनको बारेमा वा स्वास्थ्यको बारेमा आफूलाई जानकारी भएको कुरा प्रचलित कानून बमोजिम कसैलाई बताउनु पर्ने अवस्थामा बाहेक अन्यत्र कतै व्यक्त गर्न हुँदैन ।</div><div class="content-paragraph indented">(ग) भेदभाव गर्न नहुनेः व्यावसायिक ज्ञान र सीपका आधारमा बाहेक धर्म, वर्ण, लिङ्ग र सामाजिक जातजाति वा अन्य कुनै पनि कुराको आधारमा कुनै पनि व्यक्ति उपर भेदभाव गर्नु हुँदैन ।</div><div class="content-paragraph indented">(घ) जिम्मेवारीभित्रको काम मात्र गर्न पर्नेः आफूले अध्ययन गरेको विषय वा हासिल गरेको ज्ञान र सीपसँग सम्बन्धित क्षेत्रभित्रको मात्र कार्य वा सुझाव वा सिफारिस गर्नु पर्नेछ । आफ्नो जिम्मेवारी तथा कार्य क्षेत्रभित्र नपर्ने विषयमा सम्बन्धित विषयको ज्ञान र दक्षता हासिल गरेकोमा बाहेक कुनै सिफारिस गर्न हुँदैन ।</div><div class="content-paragraph indented">(ङ) स्वास्थ्य व्यवसायमा आँच आउने कार्य गर्न नहुनेः सेवा वापत पाउने पारिश्रमिक भत्ता तथा अन्य सुविधा बाहेक पेशागत व्यवसायको प्रचार प्रसार गरी कुनै किसिमको अनुचित आर्थिक लाभ प्राप्त गर्न वा स्वास्थ्य व्यवसायको सेवामा आँच आउने किसिमको कुनै अनुचित क्रियाकलाप गर्न हुँदैन ।</div><div class="content-paragraph indented">(च) व्यक्तिगत उत्तरदायित्वः स्वास्थ्य व्यवसायीले व्यवसायको सन्दर्भमा आफूले गर्ने प्रत्येक काम व्यक्तिगत रूपमा उत्तरदायी हुने गरी गर्नु पर्नेछ ।</div><div class="content-paragraph">(२) उपनियम (१) बमोजिम निर्धारित पेशागत आचरणको पालना गर्नु गराउनु सम्बन्धी सबै स्वास्थ्य व्यवसायीहरूको कर्तव्य तथा जिम्मेवारी हुनेछ ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">> पहिलो संशोधनद्वारा थप ।</div><div class="content-paragraph">(३) उपनियम (१) बमोजिम निर्धारित पेशागत आचरणको पालना नगरेमा पेशागत आचरणको उल्लंघन गरेको मानिनेछ ।</div><div class="document-subtitle">परिच्छेद-५</div><div class="document-subtitle">नाम हटाउने सम्बन्धी कार्यविधि</div><div class="content-paragraph">१४. जाँचबुझ समितिः कुनै स्वास्थ्य व्यवसायीले नियम १३ बमोजिम पेशागत आचरणको उल्लंघन गरेको वा ऐनको दफा १९ बमोजिम परिषद्को दर्ता किताबमा स्वास्थ्य व्यवसायीको रूपमा नाम दर्ता गराएको भन्ने कुरा कुनै माध्यमबाट परिषद्लाई जानकारी हुन आएमा परिषद्ले सो सम्बन्धमा आवश्यक जाँचबुझ गरी प्रतिवेदन पेश गर्न कुनै सदस्यको संयोजकत्वमा एक वा तीन सदस्यीय जाँचबुझ समिति गठन गर्नेछ ।</div><div class="content-paragraph">१५. बयान गराउने तथा सबुत प्रमाण पेश गर्न लगाउने : पेशागत आचरण उल्लंघन गरेको वा ऐनको दफा १९ बमोजिम नाम दर्ता गराएको आरोप लागेको व्यक्तिलाई जाँचबुझ समितिले बयान गराउन र निजउपर लागेको आरोपको विरुद्ध सबुत प्रमाणहरू पेश गर्न लगाउन सक्नेछ ।</div><div class="content-paragraph">१६. सफाइ पेश गर्ने मौका दिन पर्ने : (१) पेशागत आचरण उल्लंघन गरेको वा ऐनको दफा १९ बमोजिम नाम दर्ता गराएको आरोप लागेको व्यक्ति उपर छानबिनको क्रममा जाँचबुझ समितिले त्यस्तो व्यक्तिलाई कारबाही गर्न लागेको कारण उल्लेख गरी सो सम्बन्धमा सफाइ पेश गर्न कम्तीमा तीस दिनको म्याद दिनु पर्नेछ ।</div><div class="content-paragraph indented">(२) उपनियम (१) बमोजिम सफाई पेश गर्ने मौका दिंदा निज उपर लगाइएको आरोप स्पष्टरूपले किटिएको र प्रत्येक आरोप कुन-कुन कुरा र कारणमा आधारित छ सो समेत खुलाउनु पर्नेछ ।</div><div class="content-paragraph indented">(३) उपनियम (१) बमोजिम सफाई पेश गर्ने मौका दिइएकोमा सम्बन्धित व्यक्तिले पनि म्याद भित्रै आफ्नो सफाई पेश गर्नु पर्नेछ ।</div><div class="content-paragraph">१७. निलम्बन गर्न सक्नेः (१) पेशागत आचारण उल्लंघन गरेको वा ऐनको दफा १९ बमोजिम नाम दर्ता गराएको आरोप लागेको व्यक्तिलाई जाँचबुझ समितिले जाँचबुझ प्रारम्भ भएको मितिदेखि दर्तावाला स्वास्थ्य व्यवसायीबाट निलम्बन गर्न सक्नेछ ।</div><div class="content-paragraph bold">तर देहायको अवस्था नभइ सामान्यतया निलम्बन गरिने छैन :-</div><div class="content-paragraph indented">(क) निलम्बन नगरी स्वास्थ्य व्यवसाय गर्न दिंदा झुट्ठा सबुत प्रमाण संकलन गर्न सक्ने वा आफ्नो विरुद्धको प्रमाण गायब गर्न सक्ने सम्भावना देखिएमा, वा</div><div class="content-paragraph indented">(ख) निलम्बन नगरी स्वास्थ्य व्यवसाय गर्न दिंदा स्वास्थ्य व्यवसायमा हानी नोक्सानी पुर्याउने सम्भावना देखिएमा</div><div class="content-paragraph">(२) उपनियम (१) बमोजिम कुनै स्वास्थ्य ब्यवसायीलाई निलम्बन गर्दा सामान्यतया दुई महिना भन्दा बढी अवधिको लागि निलम्बन गर्न हुँदैन । सो अवधि भित्रै स्वास्थ्य व्यवसायी उपर लगाइएको आरोपको सम्बन्धमा कारबाई किनारा लगाई सक्नु पर्नेछ । कुनै असाधारण अवस्था परी उक्त अवधिभित्र कारबाई किनारा लगाउन नसकिने भई निलम्बनको अवधि बढाउनु परेमा परिषद्‌को पूर्व स्वीकृति लिई बढीमा एक महिनासम्मको लागि निलम्बनको अवधि बढाउन सकिनेछ ।</div><div class="content-paragraph">(३) उपनियम (१) बमोजिम निलम्बन गरिएकोमा वा उपनियम (२) बमोजिम निलम्बनको अवधि बढाइएकोमा सो कुराको जानकारी सम्बन्धित स्वास्थ्य व्यवसायी र निज कुनै स्वास्थ्य संस्थामा कार्यरत भए त्यस्तो स्वास्थ्य संस्थालाई पनि दिनु पर्नेछ । त्यसरी कुनै स्वास्थ्य व्यवसायीलाई निलम्बनमा राख्ने जानकारी प्राप्त भएपछि सम्बन्धित स्वास्थ्य संस्थाले पनि सम्बन्धित स्वास्थ्य व्यवसायीलाई स्वास्थ्य संस्थाको सेवाबाट निलम्बन गर्नु पर्नेछ ।</div><div class="content-paragraph">१८. दर्ता किताबबाट नाम हटाउन प्रस्ताव गर्नु पर्नेः (१) नियम १६ बमोजिम सफाई पेश गर्न दिइएको म्यादभित्र सफाई पेश नगरेमा वा पेश हुन आएको सफाई सन्तोषजनक नभएमा त्यस्तो व्यक्तिको नाम दर्ता किताबबाट किन नहटाउने भनी निजलाई त्यस सम्बन्धमा स्पष्टीकरण पेश गर्न कम्तीमा तीस दिनको म्याद दिनु पर्नेछ ।</div><div class="content-paragraph indented">(२) उपनियम (१) बमोजिम स्पष्टीकरण पेश गर्ने मौका दिंदा नियम १६ को उपनियम (३) बमोजिम पेश हुन आएको सफाई सन्तोषजनक नभएमा त्यसको कारण समेत खुलाउनु पर्नेछ ।</div><div class="content-paragraph indented">(३) उपनियम (१) बमोजिम स्पष्टीकरण पेश गर्ने मौका दिएकोमा सम्बन्धित व्यक्तिले पनि म्यादभित्रै स्पष्टीकरण पेश गर्नु पर्नेछ ।</div><div class="content-paragraph">१९. जाँचबुझ समितिको प्रतिवेदन : (१) जाँचबुझ समितिले जाँचबुझको काम समाप्त गरेपछि परिषद् समक्ष आफ्नो प्रतिवेदन पेश गर्नु पर्नेछ ।</div><div class="content-paragraph indented">(२) उपनियम (१) बमोजिम पेश हुने प्रतिवेदनमा दरखास्तवालाको नाम दर्ता किताबबाट हटाउनु पर्ने वा नपर्ने कारण सहितको आफ्नो राय ठहरको साथै प्राप्त सबुत प्रमाण समेत संलग्न गर्नु पर्नेछ ।</div><div class="content-paragraph">२०. परिषद्ले निर्णय गर्ने : नियम १९ बमोजिम जाँचबुझ समितिले पेश गरेको प्रतिवेदन परिषद्‌ले अध्ययन गर्दा मूलत: आरोप लागेको व्यक्तिलाई नियम १६ र १८ बमोजिम क्रमश : सफाइ र स्पष्टीकरण पेश गर्न पर्याप्त मौका दिए नदिएको तथा निजले पेश गरेका सफाइ र स्पष्टीकरण तथा सो सम्बन्धमा संकलन गरेको प्रमाणको वस्तुनिष्ठ विश्लेषण गरे वा नगरेको कुरा समेतलाई विचार गरी आरोप लागेको व्यक्तिले आरोपित कसूर गरे वा नगरेको सम्बन्धमा उचित मूल्याङ्कन गरी उचित निर्णय गर्नु पर्नेछ ।</div><div class="content-paragraph">२१. निर्णयको जानकारी : पेशागत आचरण उल्लंघन गरेको वा ऐनको दफा १९ बमोजिम नाम दर्ता गराएको आरोपमा कुनै व्यक्तिको नाम परिषद्को दर्ता किताबबाट हटाउने गरी नियम २० बमोजिम परिषद्ले निर्णय गरेमा त्यस्तो निर्णयको जानकारी सम्बन्धित व्यक्ति र निज कुनै स्वास्थ्य संस्थामा कार्यरत भए त्यस्तो स्वास्थ्य संस्थालाई समेत दिनु पर्नेछ ।</div><div class="content-paragraph">२२. निलम्बनको समाप्ति : पेशागत आचरण उल्लंघन गरेको वा ऐनको दफा १९ बमोजिम नाम दर्ता गराएको भनी कुनै व्यक्ति उपर लागेको आरोप नियम २० बमोजिम परिषद्बाट प्रमाणित भए वा नभएको अवस्थामा त्यस्तो व्यक्तिलाई नियम १७ बमोजिम निलम्बन गरेको भए त्यस्तो निलम्बन स्वतः समाप्त भएको मानिनेछ ।</div><div class="document-subtitle">परिच्छेद-६</div><div class="document-subtitle">पुनः नाम दर्ता सम्बन्धी कार्यविधि</div><div class="content-paragraph">२३. पुनः नाम दर्ता : पेशागत आचरण उल्लंघन गरेको वा ऐनको दफा १९ बमोजिम नाम दर्ता गराएको कारणबाट दर्ता किताबबाट नाम हटाइएको व्यक्तिले मनासिब माफिकको कारण देखाइ पुनः नाम दर्ता गराउन दरखास्त दिएमा र परिषद्ले निजको नाम पुनः दर्ता गर्न मनासिब देखेमा नाम दर्ता गर्ने निर्णय गर्न सक्नेछ ।</div><div class="content-paragraph indented">(२) उपनियम (१) बमोजिम निर्णय भएमा रजिष्ट्रारले परिच्छेद–२ मा उल्लिखित कार्यविधि अपनाई दरखास्तवालाको नाम दर्ता किताबमा पुनः दर्ता गरी प्रमाणपत्र दिनेछ ।</div><div class="content-paragraph indented">(३) उपनियम (१) र (२) मा जुनसुकै कुरा लेखिएको भए तापनि परिषद्ले कुनै व्यक्तिको नाम दर्ता किताबबाट हटाउने निर्णय गरेको मितिले एक वर्ष पूरा नभई सोही व्यक्तिको नाम पुनः स्वास्थ्य व्यवसायीको रूपमा परिषद्‌को दर्ता किताबमा दर्ता गरिने छैन।</div><div class="content-paragraph">२४. अर्को विषय वा तहको स्वास्थ्य व्यवसायीको नाम दर्ताः ऐन तथा यस नियमावली बमोजिम एक विषय वा तहमा नाम दर्ता भएको स्वास्थ्य व्यवसायीले अर्को विषय वा तहको योग्यता प्राप्त गरी योग्यता अनुसारको विषय वा तहमा नाम दर्ता गराउन चाहेमा परिच्छेद–२ मा उल्लिखित कार्यविधि पूरा गरी परिषद्ले त्यस्तो व्यक्तिको नाम परिषद्को दर्ता किताबमा दर्ता गर्न सक्नेछ ।</div><div class="document-subtitle">परिच्छेद-७</div><div class="document-subtitle">अध्यक्ष, सदस्य तथा रजिष्ट्रार सम्बन्धी व्यवस्था</div><div class="content-paragraph">२५ अध्यक्षको काम, कर्तव्य तथा अधिकारः ऐन तथा यस नियमावलीमा लेखिएका अन्य व्यवस्थाको अधीनमा रही अध्यक्षको काम, कर्तव्य र अधिकार देहाय बमोजिमको हुनेछ :-</div><div class="content-paragraph indented">(क) परिषद्‌को बैठकमा छलफल गरिने विषयहरूको प्राथमिकता निर्धारण गर्ने,</div><div class="content-paragraph indented">(ख) परिषद्वारा सञ्चालित योजना तथा कार्यक्रमहरूको अनुगमन तथा मूल्याङ्कन गर्ने, गराउने र तत्सम्बन्धमा आवश्यक निर्देशन दिने,</div><div class="content-paragraph indented">(ग) परिषद्को काम कारबाई व्यवस्थित, प्रभावकारी र सुचारुरूपबाट सञ्चालन गर्ने,</div><div class="content-paragraph indented">(घ) संस्थाको प्रमुखको हैसियतले गर्नु गराउनु पर्ने अन्य सम्पूर्ण कार्यहरू गर्ने, गराउने ।</div><div class="content-paragraph">२६. अध्यक्ष, सदस्य तथा रजिष्ट्रारको बैठक भत्ता र अन्य सुविधाः (१) अध्यक्ष, सदस्य तथा रजिष्ट्रारले परिषद्‌को बैठकमा भाग लिंदा प्रत्येक बैठकको लागि अध्यक्षलाई एक हजार रुपैयाँ र सदस्य तथा रजिष्ट्रारलाई एक हजार रुपैयाँ बैठक भत्ता दिइनेछ ।</div><div class="content-paragraph indented">(२) ऐन तथा यस नियामावली बमोजिम गठित समितिको बैठकमा भाग लिने संयोजक, सदस्य, विशेषज्ञ र रजिष्ट्रारलाई प्रत्येक बैठकमा भाग लिए वापत आठ सय रुपैयाँ बैठक भत्ता दिइनेछ ।</div><div class="content-paragraph indented">≥(३) अध्यक्षलाई आवासमा जडान टेलिफोन, इन्टरनेट र पत्रपत्रिका वापत प्रति महिना एक हजार रुपैयाँ लिइनेछ ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">> पहिलो संशोधनद्वारा थप ।</div><div class="content-paragraph">२७. रजिष्ट्रारको पारिश्रमिकः (१) नेपाल सरकारले नेपाल सरकारको सेवामा रहेको कर्मचारीलाई ऐनको दफा १३ बमोजिम परिषद्‌को रजिष्ट्रार भई काम गर्न तोकेमा परिषद्ले त्यस्तो रजिष्ट्रारलाई मासिक दस हजार रुपैयाँ भत्ता दिइनेछ ।</div><div class="content-paragraph indented">(२) ऐनको दफा १३ बमोजिम नेपाल सरकारको सेवामा नरहेको व्यक्तिलाई नेपाल सरकारले रजिष्ट्रारको पदमा नियुक्ति गरेमा त्यस्तो रजिष्ट्रारलाई परिषद्ले स्वास्थ्य सेवा ऐन, २०५३ बमोजिमको कम्तीमा नवौं तहमा कार्यरत कर्मचारीले पाउने तलब र भत्ता पाउने सरह भत्ता समेत दिइनेछ ।</div><div class="content-paragraph">२८. रजिष्ट्रारको काम, कर्तव्य र अधिकार : ऐन र यस नियमावलीमा लेखिएको काम, कर्तव्य र अधिकारको अतिरिक्त रजिष्ट्रारको अन्य काम, कर्तव्य र अधिकार देहाय बमोजिमको हुनेछः-</div><div class="content-paragraph indented">(क) परिषद्को सामान्य प्रशासन र व्यवस्थापन सम्बन्धी कार्य गर्ने,</div><div class="content-paragraph indented">(ख) परिषद्‌को कोषको रेखदेख र नियन्त्रण गर्ने तथा सम्पत्तिको सुप्रवन्ध र स्याहार सम्भारको व्यवस्था गर्ने, गराउने,</div><div class="content-paragraph indented">(ग) परिषद्को वार्षिक कार्यक्रम तथा योजना तर्जुमा गरी परिषद्मा पेश गर्ने,</div><div class="content-paragraph indented">(घ) परिषद्को वार्षिक आय व्यय तथा प्रारम्भिक आय व्ययको विवरण तयार गर्ने,</div><div class="content-paragraph indented">(ङ) परिषद्बाट स्वीकृत बजेटको अधीनमा रही परिषद्‌को योजना तथा कार्यक्रम कार्यान्वयन गर्ने,</div><div class="content-paragraph indented">(च) परिषद्‌को आन्तरिक लेखापरीक्षण र अन्तिम लेखापरीक्षण गराउने व्यवस्था गर्ने,</div><div class="content-paragraph indented">(छ) परिषद् र स्वास्थ्य व्यवसायीहरू बीच सम्पर्क अधिकारीको रूपमा काम गर्ने,</div><div class="content-paragraph indented">(ज) परिषद्ले निर्देशन दिए बमोजिमका अन्य कार्यहरू गर्ने, गराउने ।</div><div class="document-subtitle">परिच्छेद-८</div><div class="document-subtitle">निर्वाचन सम्बन्धी व्यवस्था</div><div class="content-paragraph">२९. निर्वाचन : ऐनको दफा ४ को उपदफा (१) को खण्ड (च) को प्रयोजनको लागि देहायका विषय समूहका दर्तावाला स्वास्थ्य व्यवसायीको प्रत्येक समूहबाट एकजनाको दरले चारजना सदस्य पदको लागि निर्वाचन हुनेछ :-</div><div class="content-paragraph indented">(क) जनस्वास्थ्य समूह,</div><div class="content-paragraph indented">(ख) चिकित्सा समूह,</div><div class="content-paragraph indented">√ (ग) चिकित्सा विज्ञान प्रयोगशाला, रेडियोलोजी, भौतिक चिकित्सा तथा पुनस्थापना समूह,</div><div class="content-paragraph indented">√ (घ) आयुर्वेद, दन्त विज्ञान, नेत्र विज्ञान तथा विविध समूह ।</div><div class="content-paragraph">३०. मतदाताः (१) निर्वाचन समितिको गठन हुँदाको बखत परिषद्मा नाम दर्ता भै सकेका स्वास्थ्य व्यवसायीहरू सम्बन्धित विषय समूहबाट परिषद्मा प्रतिनिधित्व हुने पदको निर्वाचनमा मतदाता हुनेछन् ।</div><div class="content-paragraph indented">(२) उपनियम (१) मा जुनसुकै कुरा लेखिएको भए तापनि देहायका व्यक्तिहरु परिषद्को सदस्य पदको निर्वाचनमा मतदाता हुन सक्ने छैनन् :–</div><div class="content-paragraph indented">(क) नियम ८ को उपनियम (२) बमोजिम नाम दर्ता भएका गैर नेपाली नागरिक,</div><div class="content-paragraph indented">(ख) दर्ता किताबबाट नाम हटाइएका स्वास्थ्य व्यवसायी,</div><div class="content-paragraph indented">(ग) नियमावली अनुसार अद्यावधिक नभएका स्वास्थ्य व्यवसायी ।</div><div class="content-paragraph">३१. उम्मेदवारको योग्यताः निर्वाचनमा उम्मेदवार हुनको लागि देहाय बमोजिमको योग्यता पुगेको हुनु पर्नेछ :–</div><div class="content-paragraph indented">(क) स्वास्थ्य व्यवसायसँग सम्बन्धित विषयमा कम्तीमा प्रमाणपत्र तह वा सो सरहको उपाधि प्राप्त गरेको,</div><div class="content-paragraph indented">(ख) स्वास्थ्य व्यवसायमा कम्तीमा पाँच वर्षको अनुभव प्राप्त गरेको,</div><div class="content-paragraph indented">(ग) परिषद्मा आफू उम्मेदवार हुन चाहेको समूहसँग सम्बन्धित विषय समितिमा नाम दर्ता भएको ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">३२. निर्वाचित भएको मानिने : (१) निर्वाचनमा सबै भन्दा बढी मत प्राप्त गर्ने व्यक्ति निर्वाचित भएको मानिनेछ ।</div><div class="content-paragraph indented">(२) तर कुनै समूहमा हुने निर्वाचनको लागि एक मात्र उम्मेदवार खडा भएमा त्यस्ता उम्मेदवार निर्विरोध निर्वाचित भएको मानिने छन् ।</div><div class="content-paragraph">३३. निर्वाचन समिति : (१) परिषद्ले नियम ३१ बमोजिम निर्धारित योग्यता भएका व्यक्तिहरूमध्येबाट एकजना सदस्यको अध्यक्षतामा अन्य दुईजना सदस्यहरू भएको तीन सदस्यीय एक निर्वाचन समितिको गठन गर्नेछ ।</div><div class="content-paragraph indented">(२) उपनियम (१) बमोजिम गठित निर्वाचन समिति निर्वाचनको परिणाम प्रकाशन भएपछि स्वतः विघटन हुनेछ ।</div><div class="content-paragraph indented">(३) यस नियमावली बमोजिम निर्वाचन सम्पन्न गर्दा लाग्ने सम्पूर्ण खर्च परिषद्‌को कोषबाट व्यहोरिनेछ ।</div><div class="content-paragraph">३४. निर्वाचन समितिको काम, कर्तव्य र अधिकार : (१) निर्वाचनको लागि मतदाता नामावली प्रकाशन गर्ने, मतदाता नामावलीमा दावी विरोधको सुनुवाई गर्ने, अन्तिम मतदाता नामावलीको प्रकाशन गर्ने, उम्मेदवारको मनोनयन पत्र जाँच्ने, मनोनयन पत्रमा दाबी विरोधको सुनुवाई गर्ने, मतदान केन्द्र तोक्ने, मतदान गराउने, मतगणना गर्ने र निर्वाचनको परिणामको घोषणा गर्ने जस्ता निर्वाचन सम्बन्धी सम्पूर्ण काम, कर्तव्य र अधिकारको प्रयोग निर्वाचन समितिले गर्नेछ ।</div><div class="content-paragraph indented">(२) उपनियम (१) बमोजिम निर्वाचन समितिले यस नियमावली बमोजिम आफूलाई प्राप्त अधिकार प्रयोग गर्दा निर्वाचन सम्बन्धी फारामहरूको ढाँचाहरू तोक्ने, निर्वाचनको लागि अन्य आवश्यक निर्देशिकाहरू जारी गर्न र निर्वाचन सम्पन्न गर्न आवश्यक पर्ने व्यक्तिहरूलाई काममा लगाउन सक्नेछ ।</div><div class="document-subtitle">परिच्छेद-९</div><div class="document-subtitle">विविध</div><div class="content-paragraph">√ ३५. सजाय ः (१) कसैले ऐनको दफा २० विपरीत स्वास्थ्य व्यवसाय गरेमा निजलाई पच्चीस हजार रुपैयाँदेखि एक लाख रुपैयाँसम्म जरिबाना हुनेछ ।</div><div class="content-paragraph indented">(२) कसैले उपनियम (१) मा लेखिएदेखि बाहेक ऐन वा यस नियमावली विपरीत अन्य काम गरेमा निजलाई दश हजार रुपैयाँदेखि तीस हजार रुपैयाँसम्म जरिवाना हुनेछ ।</div><div class="content-paragraph">३६. नाम दर्ताको अभिलेख अद्यावधिक राख्नु पर्ने : (१) यस नियमावली बमोजिम परिषद्मा नाम दर्ता गरिएको प्रत्येक स्वास्थ्य व्यवसायीको नाम रजिष्ट्रारले विषयगत तथा तहगत रूपमा खडा गरिएको दर्ता किताबमा अद्यावधिक रूपमा राखु पर्नेछ ।</div><div class="content-paragraph indented">(२) उपनियम (१) बमोजिम परिषद्‌को दर्ता किताबमा अद्यावधिक रूपमा राखिएको स्वास्थ्य व्यवसायीहरूको नाम प्रत्येक पाँच वर्षमा परिषद्ले सार्वजनिक रूपमा प्रकाशन गर्नेछ ।</div><div class="content-paragraph">२३७. विवरण र शुल्क दाखिला गर्नु पर्ने : (१) प्रत्येक दर्तावाला स्वास्थ्य व्यवसायीले नाम दर्ताको अभिलेख अद्यावधिक गर्ने प्रयोजनको लागि परिषद्ले तोके बमोजिमको ढाँचाको विवरण फाराम भरी परिषद्मा पेश गर्नु पर्नेछ ।</div><div class="content-paragraph indented">(२) उपनियम (१) बमोजिमको विवरण फाराम साथ स्वास्थ्य व्यवसायीहरूले नियम ४ मा उल्लेखित दस्तुरको पचास प्रतिशत रकम शुल्क वापत परिषद्म दाखिला गर्नु पर्नेछ ।</div><div class="content-paragraph indented">(३) उपनियम (१) र (२) बमोजिम विवरण फाराम र शुल्क पेश वा दाखिला नगर्ने स्वास्थ्य व्यवसायीको नाम अद्यावधिक सूचीमा समावेश गरिने छैन र निज परिषद्को कुनै पनि पदमा नियुक्ति वा मनोनयन हुन सक्ने छैन ।</div><div class="content-paragraph">√ पहिलो संशोधनद्वारा संशोधित ।</div><div class="content-paragraph">३८. समिति गठन गर्न सक्ने : (१) परिषद्ले कुनै नीतिगत विषयमा निर्णय गर्नु पर्दा तत्सम्बन्धी विषयमा अध्ययन गरी सुझाव सहितको प्रतिवेदन पेश गर्न सदस्यहरू र आवश्यकता अनुसार विशेषज्ञ समेत रहेको समिति गठन गर्न सक्नेछ ।</div><div class="content-paragraph indented">(२) उपनियम (१) बमोजिम गठित समितिको काम, कर्तव्य र अधिकार तथा कार्यावधि परिषद्ले तोकिदिए बमोजिम हुनेछ ।</div><div class="content-paragraph">३९. अनुसूचीमा थपघट वा हेरफेर गर्ने अधिकारः नेपाल सरकारले परिषद्‌को सल्लाहमा नेपाल राजपत्रमा सूचना प्रकाशन गरी यस नियमावलीको अनुसूचीमा आवश्यकता अनुसार थपघट वा हेरफेर गर्न सक्नेछ ।</div><div class="content-paragraph bold underline">द्रष्टव्य :- केही नेपाल ऐन संशोधन गर्ने ऐन,२०६३ द्वारा रुपान्तरण गरिएका शब्दहरु :-</div><div class="content-paragraph">"श्री ५ को सरकारको सट्टा "नेपाल को सरकार"</div><div style="page-break-before: always;"></div><div class="document-subtitle">अनुसूची-१</div><div class="document-subtitle">(नियम ५ को उपनियम (१) सँग सम्बन्धित)</div><div class="document-title">नाम दर्ताको लागि दरखास्त दिने फाराम</div><div style="overflow: auto;"><div class="box-placeholder">हालसालै खिचिएको दुवै कान देखिने पासपोर्ट साक्षजको फोटो</div><div class="content-paragraph no-margin-paragraph">श्री नेपाल स्वास्थ्य व्यवसायी परिषद्,</div><div class="content-paragraph no-margin-paragraph">काठमाडौं ।</div></div><div class="content-paragraph" style="clear: both;">नेपाल स्वास्थ्य व्यवसायी परिषद् ऐन, २०५३ को दफा १६ र नेपाल स्वास्थ्य व्यवसायी परिषद् नियमावली, २०५६ को नियम ५ बमोजिम नेपाल स्वास्थ्य व्यवसायी परिषद्‌को दर्ता किताबमा नाम दर्ता गराउन देहाय बमोजिमको विवरण खोली यो दरखास्त पेश गरेको छु ।</div><div class="content-paragraph">१. पूरा नाम र थर : <span class="form-field xlarge"></span></div><div class="content-paragraph">२. NAME : (IN BLOCK LETTERS) <span class="form-field xlarge"></span></div><div class="content-paragraph">३. जन्म मिति : <span class="form-field xlarge"></span></div><div class="content-paragraph">४. बाबुको नाम :-<span class="form-field xlarge"></span></div><div class="content-paragraph">५. आमाको नाम :-<span class="form-field xlarge"></span></div><div class="content-paragraph">६. विवाहिता भए पति वा पत्नीको नाम :-<span class="form-field xlarge"></span></div><div class="content-paragraph">७. स्थायी ठेगानाः अञ्चलः<span class="form-field medium"></span> जिल्लाः <span class="form-field medium"></span></div><div class="content-paragraph" style="margin-left: 100px;">गा.वि.स./नगरपालिका <span class="form-field medium"></span> वार्ड नं. <span class="form-field small"></span> टोल <span class="form-field small"></span> गाउँ <span class="form-field small"></span></div><div class="content-paragraph">अस्थायी ठेगानाः अञ्चलः<span class="form-field medium"></span> जिल्लाः <span class="form-field medium"></span></div><div class="content-paragraph" style="margin-left: 100px;">गा.वि.स./नगरपालिका <span class="form-field medium"></span> वार्ड नं. <span class="form-field small"></span> टोल <span class="form-field small"></span> गाउँ <span class="form-field small"></span></div><div class="content-paragraph">८. पत्र व्यवहार गर्ने ठेगानाः- <span class="form-field xlarge"></span></div><div class="content-paragraph">९. कुनै स्वास्थ्य संस्थामा कार्यरत भए सो संस्थाको नामः-</div><div class="content-paragraph" style="margin-left: 20px;">ठेगानाः- <span class="form-field xlarge"></span></div><div class="content-paragraph">१०. हाल दर्ता हुन चाहेको विषय : <span class="form-field large"></span> तह <span class="form-field tiny"></span></div><div class="content-paragraph">११. यस भन्दा अघि कुनै व्यवसायी परिषद्मा नाम दर्ता भएको भए</div><div class="content-paragraph" style="margin-left: 20px;">परिषद्को नाम :- <span class="form-field xlarge"></span></div><div class="content-paragraph" style="margin-left: 20px;">दर्ता नं. <span class="form-field small"></span> मिति <span class="form-field small"></span> विषय <span class="form-field medium"></span> तह <span class="form-field small"></span></div><div class="content-paragraph">१२. शैक्षिक योग्यता वा उपाधिको विवरण</div><div class="content-paragraph">(क) सामान्य</div><table class="main-table"><thead><tr><th>क्र. सं.</th><th>प्राप्त गरेको शैक्षिक योग्यता वा उपाधि</th><th>अध्ययन संस्थान</th><th>साल</th><th>श्रेणी</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div style="page-break-before: always;"></div><div class="content-paragraph">(ख) व्यावसायिक</div><table class="main-table"><thead><tr><th>क्र.सं.</th><th>प्राप्त गरेको शैक्षिक योग्यता वा उपाधि</th><th>अध्ययन संस्थान</th><th>साल</th><th>श्रेणी</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph">उपरोक्त बमोजिम लेखिएको विवरण ठीक साँचो छ । झुट्ठा ठहरे कानून बमोजिम सहुँला, बुझाउँला ।</div><div class="signature-section"><div class="no-margin-paragraph">निवेदकको, -</div><div class="no-margin-paragraph">हस्ताक्षर<span class="form-field large"></span></div><div class="no-margin-paragraph">पूरा नाम, थर <span class="form-field large"></span></div><div class="no-margin-paragraph">मिति <span class="form-field large"></span></div></div><div class="content-paragraph bold">द्रष्टव्यः दरखास्तवालाले दरखास्त साथ पासपोर्ट साइजको तीन प्रति फोटो, नागरिकताको प्रमाणपत्र र दरखास्त फाराममा लेखिए बमोजिमको शैक्षिक योग्यता वा उपाधि वा तालिमको प्रमाणपत्रको सक्कल र प्रमाणित नक्कल दुई प्रति समेत संलग्न गर्नु पर्नेछ ।</div><div style="page-break-before: always;"></div><div class="document-subtitle">अनुसूची-२</div><div class="document-subtitle">(नियम ९ को उपनियम (१) सँग सम्बन्धित)</div><div class="document-title">दर्ता किताब</div><div style="overflow: auto;"><div class="box-placeholder">दर्तावाला स्वास्थ्य व्यवसायीको फोटो</div><div class="content-paragraph no-margin-paragraph">दर्ता नं. :</div><div class="content-paragraph no-margin-paragraph">पेज नं. :</div><div class="content-paragraph no-margin-paragraph">नाम :</div><div class="content-paragraph no-margin-paragraph">ठेगाना :</div><div class="content-paragraph no-margin-paragraph">बाबुको नाम :</div><div class="content-paragraph no-margin-paragraph">कार्यरत संस्था र ठेगाना :</div><div class="content-paragraph no-margin-paragraph">शैक्षिक योग्यता :</div><div class="content-paragraph no-margin-paragraph">(क) सामान्य</div><div class="content-paragraph no-margin-paragraph indented">१.<span class="form-field xlarge"></span></div><div class="content-paragraph no-margin-paragraph indented">२.<span class="form-field xlarge"></span></div><div class="content-paragraph no-margin-paragraph indented">३.<span class="form-field xlarge"></span></div><div class="content-paragraph no-margin-paragraph indented">४.<span class="form-field xlarge"></span></div><div class="content-paragraph no-margin-paragraph">(ख) व्यावसायिक</div><div class="content-paragraph no-margin-paragraph indented">१.<span class="form-field xlarge"></span></div><div class="content-paragraph no-margin-paragraph indented">२.<span class="form-field xlarge"></span></div><div class="content-paragraph no-margin-paragraph indented">३.<span class="form-field xlarge"></span></div><div class="content-paragraph no-margin-paragraph indented">४.<span class="form-field xlarge"></span></div></div><div style="page-break-before: always;"></div><div class="content-paragraph no-margin-paragraph">परिषद्को निर्णय मिति :</div><div class="content-paragraph no-margin-paragraph text-right" style="margin-top: -1.7em;">प्रमाणपत्र वाहकको हस्ताक्षरः</div><div class="content-paragraph no-margin-paragraph">विवरण भर्नेको सही :</div><div class="content-paragraph no-margin-paragraph text-right" style="margin-top: -1.7em;">दर्ता मितिः</div><div class="content-paragraph no-margin-paragraph text-right">रजिष्ट्रारको हस्ताक्षरः</div><div class="content-paragraph">विवरण थप तथा परिवर्तन आदि</div><table class="main-table"><thead><tr><th>मिति</th><th>विवरण</th><th>विवरण भर्नेको सही</th><th>रजिष्ट्रारको सही</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div style="page-break-before: always;"></div><div class="document-subtitle">अनुसूची-३</div><div class="document-subtitle">(नियम १० को उपनियम (१) सँग सम्बन्धित)</div><div class="document-title">नेपाल स्वास्थ्य व्यवसायी परिषद्</div><div class="document-subtitle">दर्ता प्रमाणपत्र</div><div class="content-paragraph no-margin-paragraph"><span class="form-field medium"></span> अञ्चल <span class="form-field medium"></span> जिल्ला </div><div class="content-paragraph no-margin-paragraph">नगरपालिका-गाउँ विकास समिति, वार्ड नं. <span class="form-field small"></span> वर्ष <span class="form-field small"></span> को</div><div class="content-paragraph no-margin-paragraph">श्री <span class="form-field large"></span> लाई परिषद्को मिति <span class="form-field medium"></span> को निर्णय</div><div class="content-paragraph no-margin-paragraph">अनुसार <span class="form-field large"></span> विषयको <span class="form-field large"></span> साहित्यमा दर्ता किताबमा नाम दर्ता</div><div class="content-paragraph">गरी नेपाल स्वास्थ्य व्यवसायी परिषद् ऐन, २०५३ को दफा १७ को उपदफा (४) तथा नेपाल स्वास्थ्य व्यवसायी परिषद् नियमावली, २०५६ को नियम १० बमोजिम यो दर्ता प्रमाणपत्र दिइएको छ ।</div><div class="content-paragraph no-margin-paragraph">दर्ता नम्बर : <span class="form-field large"></span></div><div class="content-paragraph no-margin-paragraph">दर्ता प्रमाणपत्र जारी भएको मिति : <span class="form-field large"></span></div><div class="content-paragraph no-margin-paragraph">परिषद्‌को छाप :</div><div class="signature-section"><div class="no-margin-paragraph">हस्ताक्षर <span class="form-field large"></span></div><div class="no-margin-paragraph">नाम <span class="form-field large"></span></div><div class="no-margin-paragraph">रजिष्ट्रार</div></div><div class="content-paragraph bold">दष्टब्यः गैर नेपाली नागरिकको हकमा यो प्रमाणपत्र जारी भएको मितिले एक वर्षसम्मको लागि मात्र मान्य हुनेछ ।</div><div style="page-break-before: always;"></div><div class="document-subtitle">अनुसूची-४</div><div class="document-subtitle">(नियम ११ सँग सम्बन्धित)</div><div class="document-title">नेपाल स्वास्थ्य व्यवसायी परिषद्</div><div class="document-subtitle">नाम दर्ता नभएको जानकारी</div><div class="content-paragraph no-margin-paragraph">श्री <span class="form-field xlarge"></span></div><div class="content-paragraph no-margin-paragraph"><span class="form-field xlarge"></span></div><div class="content-paragraph no-margin-paragraph">तपाईंले परिषदमा नाम दर्ता गराउनको लागि मिति <span class="form-field medium"></span> मा दिनु भएको दरखास्त उपर जाँचबुझ हुँदा देहायको कारणले तपाईंको नाम परिषद्को दर्ता किताबमा दर्ता नगर्ने निर्णय परिषदबाट मिति <span class="form-field medium"></span> मा भएको जानकारी गराउँदछु ।</div><div class="content-paragraph">नाम दर्ता नगरिएको कारणः</div><div class="content-paragraph indented">(क) <span class="form-field xlarge"></span></div><div class="content-paragraph indented">(ख) <span class="form-field xlarge"></span></div><div class="content-paragraph indented">(ग) <span class="form-field xlarge"></span></div><div class="signature-section"><div class="no-margin-paragraph">हस्ताक्षर <span class="form-field large"></span></div><div class="no-margin-paragraph">नाम : <span class="form-field large"></span></div><div class="no-margin-paragraph">रजिष्ट्रार</div></div></body></html>