<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720608124_45_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .list-item { margin-left: 25px; /* Base indent for numbered lists */ text-align: justify; line-height: 1.7; } .sub-list-item { margin-left: 40px; /* Indent for (1), (2) etc. */ text-align: justify; line-height: 1.7; } .sub-sub-list-item { margin-left: 55px; /* Indent for (क), (ख) etc. */ text-align: justify; line-height: 1.7; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .form-row { display: flex; align-items: flex-end; margin-bottom: 15px; flex-wrap: wrap; gap: 10px 20px; } .form-row .label-field { display: flex; align-items: baseline; white-space: nowrap; } .form-row .label-field span.label { margin-right: 5px; } .form-fieldset { border: 1px solid #ccc; padding: 15px; margin-bottom: 20px; border-radius: 5px; position: relative; } .form-fieldset legend { padding: 0 10px; font-weight: bold; font-size: 14px; position: absolute; top: -10px; left: 10px; background: #fff; } .form-table { width: 100%; border-collapse: collapse; margin-bottom: 20px; } .form-table td { border: 1px solid #000; padding: 8px; vertical-align: middle; } .form-table th { border: 1px solid #000; padding: 8px; text-align: center; vertical-align: middle; font-weight: 600; background-color: #f8f8f8; } .checkbox-label { display: inline-flex; align-items: center; margin-right: 15px; white-space: nowrap; } .checkbox-box { border: 1px solid #000; width: 14px; height: 14px; display: inline-block; vertical-align: middle; margin-right: 5px; } .radio-box { border: 1px solid #000; border-radius: 50%; width: 14px; height: 14px; display: inline-block; vertical-align: middle; margin-right: 5px; } .id-card-box { border: 1px solid #000; padding: 10px; width: 200px; font-size: 11px; line-height: 1.5; float: left; margin-right: 20px; margin-top: 15px; } .id-card-box .form-field { min-height: 14px; padding-bottom: 0px; } .id-card-box .qr-code { width: 50px; height: 50px; border: 1px solid #000; display: inline-block; vertical-align: middle; margin-left: 10px; } .id-card-box .logo { width: 40px; height: 40px; border: 1px solid #000; display: inline-block; vertical-align: middle; margin-right: 5px; } .small-qr { width: 30px; height: 30px; border: 1px solid #000; display: inline-block; vertical-align: middle; } .form-section-title { font-weight: 600; margin-bottom: 10px; margin-top: 20px; } .form-part-footer { clear: both; margin-top: 20px; font-size: 12px; line-height: 1.5; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- Ignored: www.lawcommission.gov.np --></div><div class="document-title">स्वास्थ्य बीमा नियमावली, २०७५</div><div class="content-paragraph text-center">नेपाल राजपत्रमा प्रकाशित मिति</div><div class="content-paragraph text-center">२०७६/२/२७</div><div class="content-paragraph"> स्वास्थ्य बीमा ऐन, २०७४ को दफा ३९ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="document-subtitle">परिच्छेद-१</div><div class="document-subtitle">प्रारम्भिक</div><div class="list-item"> १. <span class="bold">संक्षिप्त नाम र प्रारम्भ :</span> (१) यी नियमहरुको नाम “स्वास्थ्य बीमा नियमावली, २०७५” रहेको छ । </div><div class="sub-list-item"> (२) यो नियमावली तुरुन्त प्रारम्भ हुनेछ । </div><div class="list-item"> २. <span class="bold">परिभाषा :</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="sub-sub-list-item"> (क) “ऐन” भन्नाले स्वाथ्य बीमा ऐन, २०७४ सम्झनु पर्छ। </div><div class="sub-sub-list-item"> (ख) “कार्यक्रम” भन्नाले ऐनको दफा ५ बमोजिमको स्वास्थ्य बीमा कार्यक्रम सम्झनु पर्छ । </div><div class="sub-sub-list-item"> (ग) “दर्ता अधिकारी” भन्नाले नियम ११ बमोजिम नियुक्त भएको व्यक्ति सम्झनु पर्छ । </div><div class="sub-sub-list-item"> (घ) “दर्ता सहयोगी” भन्नाले नियम १२ बमोजिम नियुक्त भएको व्यक्ति सम्झनु पर्छ । </div><div class="sub-sub-list-item"> (ङ) “परिचयपत्र” भन्नाले नियम ६ को उपनियम (१) बमोजिम कार्यक्रममा आबद्ध भए बापत बीमितलाई प्रदान गरिएको परिचयपत्र सम्झनु पर्छ । </div><div class="sub-sub-list-item"> (च) “प्रतिष्ठान” भन्नाले मुनाफा आर्जन गर्ने वा नगर्ने गरी उद्योग, व्यवसाय वा सेवा सञ्चालन गर्ने उद्देश्यले प्रचलित कानून बमोजिम स्थापना भएको कुनै कम्पनी, प्राइभेट फर्म, साझेदारी फर्म, सहकारी संस्था वा संघ वा यस्तै प्रकृतिका अन्य संस्था सम्झनु पर्छ। </div><div class="sub-sub-list-item"> (छ) “प्रथम सेवा बिन्दु” भन्नाले नियम ७ को उपनियम (१) बमोजिम बीमितले सर्वप्रथम स्वास्थ्य सेवा लिने गरी रोजेको स्वास्थ्य संस्था सम्झनु पर्छ । </div><div class="sub-sub-list-item"> (ज) “बीमालेख” भन्नाले नियम ६ बमोजिम जारी भएको स्वास्थ्य बीमालेख सम्झनु पर्छ । </div><div class="sub-sub-list-item"> (झ) “स्थानीय तह” भन्नाले गाउँपालिका वा नगरपालिका सम्झनु पर्छ। </div><div class="sub-sub-list-item"> (ञ) “स्वास्थ्यकर्मी” भन्नाले प्रचलित कानून बमोजिम दर्ता भई स्वास्थ्य परीक्षण, उपचार वा औषधी सिफारिस गर्ने चिकित्सक वा अन्य स्वास्थ्यकर्मी सम्झनु पर्छ । </div><div class="document-subtitle">परिच्छेद-२</div><div class="document-subtitle">कार्यक्रममा आबद्धता सम्बन्धी व्यवस्था</div><div class="list-item"> ३. <span class="bold">आबद्धता :</span> (१) कार्यक्रममा सहभागिताको लागि पाँच जनासम्म सदस्य रहेको परिवारलाई एक एकाइ मानिनेछ । </div><div class="sub-list-item"> (२) कुनै परिवारमा पाँच जनाभन्दा बढी सदस्य भएमा बढी भएजति सदस्यको हकमा प्रति व्यक्ति अनुसूची-१ बमोजिमको योगदान रकम भुक्तानी गर्ने गरी कार्यक्रममा आबद्ध हुन सकिनेछ। </div><div class="sub-list-item"> (३) प्रचलित कानून बमोजिम राष्ट्रसेवक मानिने व्यक्तिको परिवारको पाँच जना सदस्य बराबर एक एकाइ हुने गरी निज कार्यरत कार्यालयले कार्यक्रममा आबद्ध गर्नु पर्नेछ । </div><div class="sub-list-item"> (४) प्रतिष्ठानको हकमा प्रति श्रमिक तथा कर्मचारीको परिवारको पाँच जना सदस्य बराबर एक एकाइ हुने गरी प्रतिष्ठानले कार्यक्रममा आबद्ध गर्नु पर्नेछ । </div><div class="sub-list-item"> (५) वृद्धाश्रम, अनाथालय, सुधार गृह, संरक्षण गृह लगायतका संस्थाहरूमा आश्रित सबै व्यक्तिहरूलाई परिवार सरह एकाइ मानी सोही आधारमा कार्यक्रममा आबद्ध गर्नु पर्नेछ । </div><div class="sub-list-item"> (६) यस नियममा अन्यत्र जुनसुकै कुरा उल्लेख भएको भए तापनि सत्तरी बर्ष उमेर पुगेका प्रत्येक जेष्ठ नागरिकलाई एक एकाइ मानी कार्यक्रममा आबद्ध गर्नु पर्नेछ । </div><div class="list-item"> ४. <span class="bold">परिचय पत्रको प्रतिलिपि पेश गर्नु पर्ने :</span> वैदेशिक रोजगारमा जाने कामदारले वैदेशिक रोजगारको लागि श्रम स्वीकृति प्राप्त गर्न निवेदनसाथ स्वास्थ्य बीमाको परिचयपत्रको प्रतिलिपि पेश गर्नु पर्नेछ । </div><div class="content-paragraph" style="margin-left: 25px;"> तर स्वास्थ्य बीमा कार्यक्रम लागू नभएका जिल्लाको हकमा यो व्यवस्था अनिवार्य हुने छैन। </div><div class="list-item"> ५. <span class="bold">आबद्ध हुने माध्यम :</span> (१) स्वास्थ्य बीमा कार्यक्रममा आबद्ध हुने माध्यम देहाय बमोजिम हुनेछः- </div><div class="sub-sub-list-item"> (क) दर्ता सहयोगी मार्फत, </div><div class="sub-sub-list-item"> (ख) बीमा व्यवस्थापन सूचना प्रणाली मार्फत विद्युतीय दर्ता प्रणालीद्वारा। </div><div class="sub-list-item"> (२) कार्यक्रममा आबद्धताका लागि नेपाल सरकार वा अन्तर्गतको निकायबाट जारी गरिएको परिचय खुल्ने जुनसुकै लिखतलाई आधार मान्न सकिनेछ। </div><div class="list-item"> ६. <span class="bold">स्वास्थ्य बीमालेख राख्ने :</span> (१) बोर्डले कार्यक्रममा आबद्ध परिवारका प्रत्येक सदस्यको नाममा दर्ता सहयोगी मार्फत अनुसूची-२ बमोजिमको ढाँचामा बीमालेख जारी गरी प्रत्येक बीमितलाई छुट्टा छुट्टै परिचयपत्र प्रदान गर्नु पर्नेछ। </div><div class="sub-list-item"> (२) कुनै कारणवश परिचयपत्र नष्ट भएमा, च्यातिएमा वा हराएमा बोर्डले पचास रुपैयाँ दस्तुर लिई सम्बन्धित बीमितलाई पुनः परिचयपत्र प्रदान गर्नु पर्नेछ। </div><div class="sub-list-item"> (३) दर्ता सहयोगीले उपनियम (१) बमोजिम परिचयपत्र प्रदान गर्दाको बखत बीमितले पाउने सेवा सुविधा सम्बन्धमा सम्पूर्ण जानकारी दिनु पर्नेछ । </div><div class="sub-list-item"> (४) उपनियम (१) बमोजिम प्रदान गरिने परिचयपत्र सेवा क्रियाशील भएको मितिदेखि एक वर्षसम्म बहाल रहनेछ। </div><div class="content-paragraph" style="margin-left: 25px;"> तर कार्यक्रम अन्तर्गत उपलब्ध हुने सुविधाको लागि तोकिएको सीमाभित्रको रकम एक वर्ष नपुग्दै सकिएमा एक वर्ष पुग्न बाँकी रहेको अवधिसम्म निजले कार्यक्रम अन्तर्गत उपलब्ध हुने अन्य कुनै पनि सेवा सुविधा लिन पाउने छैन । </div><div class="list-item"> ७. <span class="bold">सेवा प्रदायक रोज्नु पर्ने :</span> (१) बीमितले सेवा प्रदायकहरूमध्ये कुन सेवा प्रदायकबाट उपचार सेवा लिने हो सो कुरा कार्यक्रममा आबद्ध हुँदाको बखतमा रोज्नु पर्नेछ । </div><div class="sub-list-item"> (२) बीमितले उपनियम (१) बमोजिम आफूले रोजेको प्रथम सेवा बिन्दुको रुपमा रहेको सेवा प्रदायकबाट स्वास्थ्य सेवा लिनु पर्नेछ । </div><div class="sub-list-item"> (३) उपनियम (१) बमोजिमको सेवा प्रदायकबाट बीमितले आवश्यक सेवा प्राप्त गर्न नसकेमा त्यस्तो सेवा प्रदायकबाट निजलाई प्रदान गरिने प्रेषण पुर्जाको आधारमा प्रेषित गरिएको सेवा प्रदायकबाट मात्र सेवा लिनु पर्नेछ। </div><div class="sub-list-item"> (४) उपनियम (२) मा जुनसुकै कुरा लेखिएको भए तापनि आकस्मिक अवस्थामा बीमितले जुनसुकै सेवा प्रदायकबाट सेवा लिन सक्नेछ। </div><div class="sub-list-item"> (५) बीमितले उपनियम (१) बमोजिम रोजेको सेवा प्रदायक परिवर्तन गर्नु पर्ने भएमा आफैं वा दर्ता सहयोगी मार्फत दर्ता अधिकारी समक्ष अनुसूची-३ बमोजिमको ढाँचामा निवेदन दिनु पर्नेछ। </div><div class="sub-list-item"> (६) उपनियम (५) बमोजिम निवेदन प्राप्त भएको तीन दिनभित्र दर्ता अधिकारीले सेवा प्रदायक परिवर्तन गरी सम्बन्धित निवेदकलाई जानकारी दिनु पर्नेछ । </div><div class="list-item"> ८. <span class="bold">नवीकरण गर्नु पर्ने :</span> (१) बीमितले नियम ६ को उपनियम (४) बमोजिमको अवधि समाप्त हुनुभन्दा एक महिना अगावै अनुसूची-३ बमोजिमको ढाँचाको निवेदन सहित योगदान रकम संलग्न गरी नवीकरणको लागि निवेदन दिनु पर्नेछ। </div><div class="sub-list-item"> (२) दर्ता अधिकारीले उपनियम (१) बमोजिम प्राप्त निवेदन तीन दिनभित्र नवीकरण गरी सोको जानकारी सम्बन्धित निवेदकलाई दिनु पर्नेछ । </div><div class="list-item"> ९. <span class="bold">परिवर्तन सम्बन्धी व्यवस्था :</span> (१) कुनै बीमितले प्रथम सेवा बिन्दु, घरमुली र सदस्य सङ्ख्या परिवर्तन गर्नु परेमा अनुसूची-३ बमोजिमको ढाँचामा दर्ता अधिकारी समक्ष निवेदन दिनु पर्नेछ । </div><div class="sub-list-item"> (२) उपनियम (१) बमोजिम निवेदन प्राप्त भएको सात दिनभित्र दर्ता अधिकारीले आवश्यक विवरण परिवर्तन गरी सम्बन्धित निवेदकलाई जानकारी दिनु पर्नेछ । </div><div class="list-item"> १०. <span class="bold">सेवा सुविधा लागू हुने समय :</span> बीमितको सेवा सुविधा लागू हुने समय देहाय बमोजिम हुनेछ :- </div><div class="sub-sub-list-item"> (क) बैशाख देखि असार महिनासम्म दर्ता वा नवीकरण भएकोमा सोही वर्षको भदौ एक गतेदेखि, </div><div class="sub-sub-list-item"> (ख) साउन देखि असोज महिनासम्म दर्ता वा नवीकरण भएकोमा सोही वर्षको मङ्सिर एक गतेदेखि, </div><div class="sub-sub-list-item"> (ग) कात्तिक देखि पुस महिनासम्म दर्ता वा नवीकरण भएकोमा सोही वर्षको फागुन एक गतेदेखि, </div><div class="sub-sub-list-item"> (घ) माघ देखि चैत महिनासम्म दर्ता वा नवीकरण भएकोमा अर्को वर्षको जेठ एक गतेदेखि। </div><div class="list-item"> ११. <span class="bold">दर्ता अधिकारी सम्बन्धी व्यवस्था :</span> (१) बोर्डले स्थानीय तहमा कार्यक्रम सञ्चालन गर्नको लागि आवश्यक सङ्ख्यामा दर्ता अधिकारी नियुक्ति गर्न सक्नेछ । </div><div class="sub-list-item"> (२) उपनियम (१) बमोजिम नियुक्त दर्ता अधिकारीको काम, कर्तव्य र अधिकार देहाय बमोजिम हुनेछ :- </div><div class="sub-sub-list-item"> (क) योगदान रकम लिई बीमालेख दर्ता तथा नवीकरण गर्ने, गराउने, </div><div class="sub-sub-list-item"> (ख) कार्यक्रमको बारेमा जनचेतनामूलक कार्यक्रम सञ्चालन गर्ने, गराउने, </div><div class="sub-sub-list-item"> (ग) बीमितको पहिचानमा विवाद भएमा समाधान गर्ने र समाधान हुन नसकेमा बोर्ड समक्ष निर्णयका लागि लेखी पठाउने, </div><div class="sub-sub-list-item"> (घ) दर्ता सहयोगीलाई बीमालेख दर्ता, नवीकरण वा सो सम्बन्धी अन्य कार्यमा परिचालन गर्ने, </div><div class="sub-sub-list-item"> (ङ) दर्ता सहयोगीको कामको अनुगमन तथा सुपरीवेक्षण गर्ने, </div><div class="sub-sub-list-item"> (च) बोर्डले तोके बमोजिमका अन्य कार्यहरु गर्ने। </div><div class="sub-list-item"> (३) दर्ता अधिकारीको योग्यता, भर्ना प्रक्रिया, पारिश्रमिक र सेवाका अन्य शर्त तथा सुविधा बोर्डले निर्धारण गरे बमोजिम हुनेछ । </div><div class="list-item"> १२. <span class="bold">दर्ता सहयोगी सम्बन्धी व्यवस्था :</span> (१) बोर्डले बीमालेख दर्ता गर्ने प्रयोजनका लागि प्रत्येक स्थानीय तहसँग समन्वय गरी प्रत्येक वडामा कम्तीमा एक जनाको दरले दर्ता सहयोगी नियुक्ति गर्नु पर्नेछ । </div><div class="sub-list-item"> (२) उपनियम (१) मा जुनसुकै कुरा लेखिएको भए तापनि नेपाली सेना, नेपाल प्रहरी, सशस्त्र प्रहरी बल, नेपाल र यस्तै प्रकृतिका अन्य सङ्गठनको हकमा सोही सङ्गठनबाट दर्ता सहयोगी नियुक्त गर्न सकिनेछ । </div><div class="sub-list-item"> (३) दर्ता सहयोगीको नियुक्तिको लागि छनौट प्रक्रिया अनुसूची-४ बमोजिम र निजहरुसँग हुने सम्झौताको ढाँचा तथा निजहरुको सेवाका अन्य शर्त एवं सुविधा सम्बन्धी व्यवस्था अनुसूची-४ बमोजिम हुनेछ। </div><div class="sub-list-item"> (४) देहायको योग्यता भएको व्यक्ति दर्ता सहयोगीको पदमा नियुक्ति हुन योग्य हुनेछः- </div><div class="sub-sub-list-item"> (क) नेपाली नागरिक, </div><div class="sub-sub-list-item"> (ख) महिला स्वास्थ्य स्वयंसेविकाको हकमा प्रवेशिका परिक्षा वा सो सरह तथा अन्य व्यक्तिको हकमा मान्यता प्राप्त विश्वविद्यालयबाट प्रविणता प्रमाणपत्र तह वा सो सरह उत्तीर्ण गरेको । </div><div class="sub-list-item"> (५) दर्ता सहयोगीले निजलाई तोकेको जिम्मेवारी पूरा नगरेमा वा बीमा व्यवस्थापन सूचना प्रणाली मार्फत दर्ता प्रक्रिया सुरु भएमा बोर्डले जुनसुकै बखत निजलाई जिम्मेवारीबाट हटाउन सक्नेछ। </div><div class="sub-list-item"> (६) उपदफा (५) बमोजिम तोकेको जिम्मेवारी पूरा नगरेको कारणबाट दर्ता सहयोगीलाई जिम्मेवारीबाट हटाउनु परेमा निजलाई आफ्नो सफाइ पेश गर्ने मनासिब माफिकको मौका दिनु पर्नेछ। </div><div class="document-subtitle">परिच्छेद-३</div><div class="document-subtitle">कार्यक्रममा समावेश नहुने सेवा</div><div class="list-item"> १३. <span class="bold">एम्बुलेन्स सेवा :</span> (१) कार्यक्रम अन्तर्गत आकस्मिक अवस्थामा बाहेक अन्य अवस्थामा एम्बुलेन्स सेवा प्रदान गरिने छैन। </div><div class="sub-list-item"> (२) उपनियम (१) बमोजिम आकस्मिक अवस्थामा प्रदान गरिने एम्बुलेन्स सेवा अन्तर्गत अति गरिबको परिचयपत्र प्राप्त गरेका वा अति अशक्त अपाङ्गता (रातो कार्ड) भएका बीमितलाई प्रथम सेवा बिन्दुसम्म पुग्नको लागि लागेको यातायात खर्च वा बढीमा दुई हजार रुपैयाँमध्ये जुन कम हुन्छ सोही रकम उपलब्ध गराउन सकिनेछ । </div><div class="list-item"> १४. <span class="bold">कार्यक्रममा समावेश नहुने अन्य सेवाहरु :</span> देहायका सेवाहरु स्वास्थ्य बीमा कार्यक्रममा समावेश हुने छैनन् :- </div><div class="sub-sub-list-item"> (क) वार्षिक रुपमा बोर्डले तोके भन्दा बढी मूल्यका चस्मा, श्रवण यन्त्र, सेतो छडी र वैशाखी, </div><div class="sub-sub-list-item"> (ख) पोलिएको, गम्भीर अपाङ्गगताको लागि गरिने उपचार, ओठ तालु काटिएकोमा गरिने सर्जरी बाहेकको प्लास्टिक तथा कस्मेटिक सर्जरी, </div><div class="sub-sub-list-item"> (ग) दाँत उखेल्ने (एक्सट्याक्सन), दाँत वा गिँजाबाट पिप निकाल्ने (एब्सेस) र दाँत सम्बन्धी घाउचोट (डेन्टल ट्रमा) को प्राथमिक व्यवस्थापन बाहेकको दन्त उपचार। </div><div class="document-subtitle">परिच्छेद-४</div><div class="document-subtitle">योगदान रकम र सुविधा योजना</div><div class="list-item"> १५. <span class="bold">योगदान रकम :</span> (१) कार्यक्रममा आबद्ध हुँदा लाग्ने योगदान रकम अनुसूची-१ बमोजिम हुनेछ । </div><div class="sub-list-item"> (२) प्रतिष्ठानको हकमा सो प्रतिष्ठानले व्यहोर्ने योगदान रकमको अनुपात राष्ट्रसेवक कर्मचारीहरुका लागि तोकिएको योगदान रकमभन्दा कम हुने छैन। </div><div class="sub-list-item"> (३) बीमितको कार्यक्रम अन्तर्गत उपलब्ध हुने सुविधाको लागि तोकिएको कुनै पनि रकम खर्च नभई अर्को वर्ष नियमित नवीकरण भएमा बीमितलाई योगदान रकममा दश प्रतिशत छुट हुनेछ । </div><div class="sub-list-item"> (४) बीमितले कार्यक्रममा सहभागी हुन तिरेको रकम कुनै पनि कारणबाट फिर्ता हुने छैन र सो रकम सेवा उपयोग नगरेको कारणले अर्को वर्षको लागि सञ्चित भएको पनि मानिने छैन। </div><div class="sub-list-item"> (५) मृत्यु, बसाईसराई, विवाह वा अन्य कुनै कारणले बीमित परिवारको सदस्य सङ्ख्या घटेमा भुक्तानी भईसकेको योगदान रकम फिर्ता हुने छैन र निजको सट्टा अर्को सदस्य थप्ने सुविधा पनि पाइने छैन। </div><div class="list-item"> १६. <span class="bold">व्यहोर्ने योगदान रकम :</span> (१) कार्यक्रममा आबद्धताको लागि नेपाल सरकार, प्रदेश सरकार वा स्थानीय तहले व्यहोर्ने योगदान रकम देहाय बमोजिम हुनेछ :- </div><div class="sub-sub-list-item"> (क) प्रचलित कानून बमोजिम अति गरिबको परिचयपत्र प्राप्त परिवारको योगदान रकमको शतप्रतिशत, </div><div class="sub-sub-list-item"> (ख) अति अशक्त अपाङ्गता, कुष्ठरोगी, एच.आई.भी. सङ्क्रमित, जटिल खालका क्षयरोग (एम.डि.आर.टि.बि.) बिरामी भएकाको परिवारको योगदान रकमको शतप्रतिशत, </div><div class="sub-sub-list-item"> (ग) सत्तरी वर्ष उमेर पुगेका जेष्ठ नागरिकको योगदान रकमको शतप्रतिशत, </div><div class="sub-sub-list-item"> (घ) महिला स्वास्थ्य स्वयंसेविका संलग्न भएको परिवारको योगदान रकमको पचास प्रतिशत । </div><div class="sub-list-item"> (२) उपनियम (१) मा जुनसुकै कुरा लेखिएको भए तापनि प्रदेश सरकार वा स्थानीय तहले नेपाल सरकारबाट अनुदान प्राप्त गरी वा आफ्नै स्रोतबाट आर्थिक रुपले विपन्न तथा गरिब लगायतका लक्षित वर्गको लागि स्वास्थ्य बीमा कार्यक्रम सञ्चालन गरेको अवस्थामा सोको लागि नेपाल सरकारले थप योगदान रकम व्यहोर्ने छैन। </div><div class="list-item"> १७. <span class="bold">सुविधा सम्बन्धी व्यवस्था :</span> (१) बोर्डले ऐनको दफा ५ बमोजिमका सेवा अन्तर्गत प्रदान गरिने सुविधा बोर्डको सिफारिसमा नेपाल सरकारले निर्धारण गरे बमोजिम हुनेछ। </div><div class="sub-list-item"> (२) बीमितले देहाय बमोजिमको रकमको हदसम्म मात्र सेवा प्राप्त गर्न सक्नेछ :- </div><div class="sub-sub-list-item"> (क) पाँचजनासम्मको सदस्य रहेको परिवारका लागि प्रति परिवार प्रति वर्ष एक लाख रुपैयाँसम्म, </div><div class="sub-sub-list-item"> (ख) पाँच जनाभन्दा बढी सदस्य रहेको परिवारको हकमा प्रति सदस्य थप बीस हजार रुपैयाँका दरले प्रति वर्ष अधिकतम दुई लाख रुपैयाँसम्म, </div><div class="sub-sub-list-item"> (ग) सत्तरी वर्ष उमेर नाघेका जेष्ठ नागरिकले मात्र उपयोग गर्ने गरी एकलाख रुपैयाँसम्म, </div><div class="sub-sub-list-item"> (घ) खण्ड (ग) बमोजिमको सुविधामा नदोहोरिने गरी संवत् २०७६ साल साउन १ गते देखि लागू हुने गरी बीमितलाई अनुसूची-६ मा उल्लिखित रोगहरुको उपचारको लागि थप एक लाख रुपैयाँसम्म । </div><div class="sub-list-item"> (३) उपनियम (२) मा जुनसुकै कुरा लेखिएको भए तापनि कुनै बीमितको सदस्यता सक्रिय रहेको अवधिभित्र शिशु जन्मेमा नवजात शिशुलाई बीमितको सदस्यता बहाल रहने अवधिसम्मको लागि थप योगदान रकम नलिई सेवा प्रदान गर्नु पर्नेछ । </div><div class="sub-list-item"> (४) सत्तरी वर्ष उमेर नाघेका जेष्ठ नागरिकले उपनियम (२) को खण्ड (ग) बमोजिमको सुविधा उपयोग गरे पछि सो उपनियमको खण्ड (क) बमोजिमको सुविधा बाँकी रहेछ भने सो समेत उपयोग गर्न पाउनेछ । </div><div class="sub-list-item"> (५) उपनियम (१) र (२) मा जुनसुकै कुरा लेखिएको भए तापनि बोर्डले समय समयमा सुविधाको सीमा पुनरावलोकन गर्न सक्नेछ । </div><div class="sub-list-item"> (६) उपनियम (५) बमोजिमको सुविधाको सीमा पुनरावलोकन गर्नु अघि बोर्डले नेपाल सरकार, अर्थ मन्त्रालयको सहमति लिनु पर्नेछ। </div><div class="document-subtitle">परिच्छेद – ५</div><div class="document-subtitle">सेवा प्रदायक स्वास्थ्य संस्थाको सूचीकरण र सेवा प्रदान गरे बापतको रकमको भुक्तानी</div><div class="list-item"> १८. <span class="bold">सूचीकरण सम्बन्धी व्यवस्था :</span> (१) यस नियमावली बमोजिम सेवा प्रवाह गर्न चाहने प्रचलित कानून बमोजिम स्थापना भएका स्वास्थ्य संस्थाले सूचीकरणको लागि बोर्ड समक्ष अनुसूची-७ बमोजिमको ढाँचामा निवेदन दिनु पर्नेछ । </div><div class="sub-list-item"> (२) उपनियम (१) बमोजिम प्राप्त निवेदन उपर बोर्डले आवश्यक छानबिन तथा सम्बन्धित स्वास्थ्य संस्थाको स्थलगत निरीक्षण गरी उपयुक्त ठानेमा सम्बन्धित निवेदक स्वास्थ्य संस्थासँग अनुसूची-८ बमोजिमको ढाँचामा सम्झौता गरी सेवा प्रदायकको रुपमा सूचीकरण गर्नु पर्नेछ । </div><div class="sub-list-item"> (३) उपनियम (२) बमोजिम गरिएको सम्झौताको अवधि पाँच वर्षको हुनेछ । </div><div class="sub-list-item"> (४) सेवा प्रदायकले उपनियम (३) बमोजिम सम्झौताको अवधि समाप्त हुनुभन्दा कम्तीमा दुई महिना अगावै नवीकरण गर्नको लागि बोर्ड समक्ष निवेदन दिनु पर्नेछ। </div><div class="sub-list-item"> (५) उपनियम (४) बमोजिम निवेदन परेकोमा नियम १९ को अवस्थामा बाहेक बोर्डले आवश्यकता अनुसार उक्त सेवा प्रदायकको निरीक्षण वा अनुगमन गरी प्राप्त प्रतिवेदन समेतको आधारमा नवीकरण गर्न उपयुक्त देखेमा त्यस्तो सेवा प्रदायकको सम्झौता नवीकरण गर्न सक्नेछ। </div><div class="list-item"> १९. <span class="bold">सम्झौता स्थगन वा रद्द गर्न सकिने :</span> (१) बोर्डले देहायका अवस्थामा सेवा प्रदायकसँगको सम्झौता स्थगन वा रद्द गर्न सक्नेछ :- </div><div class="sub-sub-list-item"> (क) सम्झौता बमोजिमको सेवा उपलब्ध नगराएमा, </div><div class="sub-sub-list-item"> (ख) अभिलेख अद्यावधिक गरेको नदेखिएमा वा झुठा प्रतिवेदन पेश गरेमा, </div><div class="sub-sub-list-item"> (ग) कार्यक्रम सञ्चालनमा लापरबाही गरेमा वा आफनो संस्थामा त्यस्तो सेवा उपलब्ध हुँदाहुँदै अन्यत्र प्रेषण गरेमा, </div><div class="sub-sub-list-item"> (घ) बोर्डले आफैं वा बोर्डले गठन गरेको तेस्रो पक्ष सम्मिलित मूल्याङ्कनबाट उठाइएका विषयहरु सेवा प्रदायकले निर्धारित समयावधिभित्र पूरा नगरेमा । </div><div class="sub-list-item"> (२) उपनियम (१) बमोजिम सम्झौता स्थगन वा रद्द गर्नु अघि बोर्डले सम्बन्धित सेवा प्रदायकलाई सफाइ पेश गर्न मनासिब माफिकको मौका दिनु पर्नेछ। </div><div class="sub-list-item"> (३) उपनियम (२) बमोजिम पेश भएको सफाइ सन्तोषजनक नदेखिएमा बोर्डले तीन महिनाको लागि सम्झौता स्थगन गर्न वा पूर्णरुपमा रद्द गर्न सक्नेछ । </div><div class="sub-list-item"> (४) उपनियम (३) बमोजिम सम्झौता स्थगन वा रद्द भएको सेवा प्रदायकले सेवा प्रवाहमा सन्तोषजनक सुधार गरेको पर्याप्त आधार सहित निवेदन दिएमा बोर्डले आवश्यक छानबिन गरी सम्झौता बमोजिमका सेवा पुनः सुचारु हुने कुरामा बोर्ड विश्वस्त भएमा स्थगन वा रद्द भएको सम्झौता फुकुवा गर्न वा पुनः सम्झौता गर्न सक्नेछ । </div><div class="list-item"> २०. <span class="bold">सेवा उपलब्ध गराउने :</span> (१) प्रथम सेवा बिन्दुका रूपमा सेवा प्रदान गर्ने सेवा प्रदायकले बीमितलाई उपचार सेवा उपलब्ध गराउनु पर्नेछ । </div><div class="sub-list-item"> (२) उपनियम (१) बमोजिमको सेवा प्रदायकले बीमितलाई आवश्यक स्वास्थ्य सेवा उपलब्ध गराउन नसक्ने भएमा सोही व्यहोरा उल्लेख गरी अनुसूची-९ बमोजिमको ढाँचामा प्रेषण पूर्जी भरी त्यस्तो सेवा उपलब्ध हुने नजिकको अन्य सेवा प्रदायकमा पठाउनु पर्नेछ । </div><div class="sub-list-item"> (३) प्रथम सेवा बिन्दु बाहेकका सेवा प्रदायकले आकस्मिक अवस्थामा बाहेक अन्य अवस्थामा उपनियम (२) बमोजिमको प्रेषण पूर्जीको आधारमा मात्र बीमितलाई सेवा दिनु पर्नेछ । </div><div class="sub-list-item"> (४) बीमितलाई प्रेषण गर्ने र प्रेषण गरिएको दुवै सेवा प्रदायकले त्यस्तो बीमितको दर्ता तथा डिस्चार्ज लगायतका अन्य विवरणहरु सुरक्षित राख्नु पर्नेछ। </div><div class="sub-list-item"> (५) सेवा प्रदायकले सेवा प्रदान गर्दा लाग्न सक्ने अनुमानित खर्चको रकमबारे बीमितलाई सेवा सुरु गर्नु अगावै जानकारी गराउनु पर्नेछ। </div><div class="sub-list-item"> (६) सेवा प्रदायकले बीमितलाई मन्त्रालयले निर्धारण गरेको मापदण्ड अनुरूप सेवा उपलब्ध गराउनु पर्नेछ । <div class="sub-sub-list-item"> तर त्यस्तो मापदण्ड नबनेसम्म प्रचलित उपचार संहिता (प्रोटोकल) प्रोटोकल अनुरुप सेवा उपलब्ध गराउन सकिनेछ। </div></div><div class="sub-list-item"> (७) विशेषज्ञ सेवा प्रदान गर्ने सेवा प्रदायकले बीमितलाई प्रारम्भिक सेवा उपलब्ध गराउँदा अनिवार्य रुपमा रोग पहिचान छनोट प्रक्रिया अपनाई सेवा प्रदान गर्नु पर्नेछ । </div><div class="list-item"> २१. <span class="bold">भुक्तानी सम्बन्धी व्यवस्था :</span> (१) सेवा प्रदायकले ऐनको दफा ११ बमोजिमको रकम भुक्तानी दाबी गर्दा बीमा व्यवस्थापन सूचना प्रणाली मार्फत दाबी प्रविष्ट गर्नु पर्नेछ। </div><div class="sub-list-item"> (२) उपनियम (१) बमोजिम प्रविष्ट दाबी रकमको मूल्याङ्कन बोर्डले गर्नु पर्नेछ। </div><div class="sub-list-item"> (३) उपनियम (२) बमोजिम मूल्याङ्कन कार्य सम्पन्न गरेको पन्ध्र दिनभित्र दाबी रकम बैङ्किङ्ग प्रणाली मार्फत सेवा प्रदायकलाई भुक्तानी गरिनेछ र सोको जानकारी बीमा व्यवस्थापन सूचना प्रणाली मार्फत सम्बन्धित सेवा प्रदायकलाई दिनु पर्नेछ। </div><div class="sub-list-item"> (४) सेवा प्रदायकवाट प्रवाह हुने विभिन्न सुविधाको भुक्तानीको दर र विधि बोर्डले समय समयमा तोके बमोजिम हुनेछ। </div><div class="sub-list-item"> (५) सेवा प्रदायकले नियम विपरीत सेवा प्रवाह गरेमा त्यस्तो सेवा बापतको रकम भुक्तानी गर्न बोर्ड बाध्य हुने छैन। </div><div class="sub-list-item"> (६) भुक्तानी सम्बन्धी अन्य व्यवस्था बोर्डले बनाएको कार्यविधि बमोजिम हुनेछ। </div><div class="list-item"> २२. <span class="bold">पेश्की सम्बन्धी व्यवस्था :</span> (१) बोर्डले सेवा प्रदायकलाई सम्झौता बमोजिम उपचारका लागि आवश्यक रकम पेश्की स्वरूप अग्रिम रुपमा उपलब्ध गराउन सक्नेछ। </div><div class="sub-list-item"> (२) उपनियम (१) बमोजिमको पेश्की रकम सेवा प्रदायकलाई भुक्तानी गरिने रकमबाट कट्टा गरिनेछ । </div><div class="list-item"> २३. <span class="bold">सेवा प्रदायकको काम र कर्तव्य :</span> सेवा प्रदायकको काम र कर्तव्य देहाय बमोजिम हुनेछ :- </div><div class="sub-sub-list-item"> (क) बीमितलाई शिष्टता पूर्वक व्यवहार गर्ने, </div><div class="sub-sub-list-item"> (ख) बीमितलाई सम्झौता बमोजिमको सुविधाको प्याकेज गुणस्तरीय रुपमा प्रदान गर्ने र उक्त प्याकेज निरन्तर उपलब्ध हुने व्यवस्था सुनिश्चित गर्ने, </div><div class="sub-sub-list-item"> (ग) दर्ता तथा सोधपुछका लागि उचित प्रबन्ध मिलाउने, </div><div class="sub-sub-list-item"> (घ) बोर्डले तोकेको निश्चित प्रक्रिया र ढाँचामा अभिलेख राखी बोर्ड समक्ष प्रतिवेदन पेश गर्ने, </div><div class="sub-sub-list-item"> (ङ) स्वास्थ्य संस्थाको आफ्नै परिसरमा औषधी वितरण कक्षको व्यवस्थापन गर्ने र औषधी उपलब्ध गराउने, </div><div class="sub-sub-list-item"> (च) सेवाग्राहीको गुनासो सुनुवाई र सो को व्यवस्थापन गर्ने, गराउने । </div><div class="document-subtitle">परिच्छेद-६</div><div class="document-subtitle">औषधी सम्बन्धी व्यवस्था</div><div class="list-item"> २४. <span class="bold">औषधी आपूर्ति तथा वितरण व्यवस्था :</span> (१) सेवा प्रदायकले चौबीसै घण्टा औषधी उपलब्ध गराउने गरी औषधी बिक्री वितरण कक्ष (फार्मेसी) को व्यवस्था गर्नु पर्नेछ। </div><div class="sub-list-item"> (२) उपनियम (१) बमोजिमको कक्ष नेपाल सरकारले तोकेको मापदण्ड अनुरुप हुनु पर्नेछ । </div><div class="sub-list-item"> (३) सेवा प्रदायकले कार्यक्रम अन्तर्गत आकस्मिक र बहिरङ्ग सेवाका लागि वितरण गर्ने औषधीको विवरण बोर्डले समय समयमा निर्धारण गरे बमोजिम हुनेछ । </div><div class="document-subtitle">परिच्छेद – ७</div><div class="document-subtitle">समिति र उजुरी सम्बन्धी व्यवस्था</div><div class="list-item"> २५. <span class="bold">प्रदेश स्वास्थ्य बीमा संयोजन समिति :</span> (१) स्वास्थ्य बीमा सम्बन्धमा समन्वय गर्न प्रत्येक प्रदेशमा प्रदेश सरकारले तोके बमोजिमको एक प्रदेश स्वास्थ्य बीमा संयोजन समिति रहनेछ । </div><div class="sub-list-item"> (२) उपनियम (१) बमोजिमको समितिको काम, कर्तव्य र अधिकार प्रदेश सरकारले तोके बमोजिम हुनेछ। </div><div class="sub-list-item"> (३) उपनियम (१) बमोजिमको समितिको सञ्चालन सम्बन्धी व्यवस्था सो समिति आफैंले निर्धारण गरे बमोजिम हुनेछ। </div><div class="list-item"> २६. <span class="bold">स्थानीय तह स्वास्थ्य बीमा संयोजन समिति :</span> (१) प्रत्येक स्थानीय तहमा स्वास्थ्य बीमा सम्बन्धी कार्यक्रम कार्यान्वयन गर्न सहजीकरण गर्ने लगायतका कार्य गर्नको लागि स्थानीय सरकारले तोके बमोजिमको एक स्थानीय तह स्वास्थ्य बीमा संयोजन समिति रहनेछ । </div><div class="sub-list-item"> (२) उपनियम (१) बमोजिमको समितिको काम, कर्तव्य र अधिकार स्थानीय सरकारले तोके बमोजिम हुनेछ । </div><div class="sub-list-item"> (३) उपनियम (१) बमोजिमको समितिको सञ्चालन सम्बन्धी व्यवस्था सो समिति आफैंले निर्धारण गरे बमोजिम हुनेछ। </div><div class="list-item"> २७. <span class="bold">दाबी समीक्षा र मुल्याङ्कन समिति :</span> बोर्डले कार्यक्रम अन्तर्गत सेवा प्रदायकबाट प्रदान गरिने सेवा बापत भुक्तानी हुनु पर्ने रकमको लागि बीमा व्यवस्थापन सूचना प्रणाली मार्फत प्राप्त दाबीहरुको भुक्तानी गर्ने प्रक्रियाको सम्बन्धमा कुनै विवाद देखिएमा सो विषयमा आवश्यक छानबिन गरी सिफारिस गर्ने प्रयोजनको लागि देहाय बमोजिमको एक दाबी समिक्षा तथा मूल्याङ्कन समिति गठन गर्नु पर्नेछः- </div><div class="sub-sub-list-item"> (क) विशेषज्ञ चिकित्सक &nbsp; - &nbsp; संयोजक </div><div class="sub-sub-list-item"> (ख) रेडियोलोजिष्ट &nbsp; - &nbsp; सदस्य </div><div class="sub-sub-list-item"> (ग) प्याथोलोजिष्ट &nbsp; - &nbsp; सदस्य </div><div class="sub-sub-list-item"> (घ) नर्सिङ्ग अधिकृत &nbsp; - &nbsp; सदस्य </div><div class="sub-sub-list-item"> (ङ) फर्मासिष्ट &nbsp; - &nbsp; सदस्य </div><div class="sub-sub-list-item"> (च) जनस्वास्थ्य विज्ञ &nbsp; - &nbsp; सदस्य </div><div class="sub-sub-list-item"> (छ) बोर्डको अधिकृत स्तरको कर्मचारी &nbsp; - &nbsp; सदस्य-सचिव </div><div class="list-item"> २८. <span class="bold">उजुरी सम्बन्धी ब्यवस्था :</span> (१) बीमितले सेवा प्रदायक उपर उजुरी गर्न चाहेमा कार्य भए गरेको मितिले नब्बे दिन भित्र अनुसूची-१० बमोजिमको ढाँचामा बोर्ड वा दर्ता अधिकारी समक्ष उजुरी दिन सक्नेछ। </div><div class="sub-list-item"> (२) उपनियम (१) बमोजिम पर्न आएका उजुरीहरु दर्ता अधिकारीले बोर्डमा यथाशीघ्र पेश गर्नु पर्नेछ । </div><div class="list-item"> २९. <span class="bold">विवाद समाधान समिति :</span> (१) नियम २८ बमोजिम बोर्डमा पर्न आएका उजुरीहरुको छानबिन गरी आवश्यक कारबाहीका लागि बोर्ड समक्ष सिफारिस गर्न बोर्डले देहाय बमोजिमको विवाद समाधान समिति गठन गर्न सक्नेछ :- </div><div class="sub-sub-list-item"> (क) बोर्डबाट मनोनित कानून वा न्यायको क्षेत्रमा कम्तीमा पाँच वर्षको अनुभव हासिल गरेको व्यक्ति &nbsp; - &nbsp; अध्यक्ष </div><div class="sub-sub-list-item"> (ख) बोर्डले तोकेको स्वास्थ्य सेवाको विषयगत विज्ञ &nbsp; - &nbsp; सदस्य </div><div class="sub-sub-list-item"> (ग) बोर्डमा कार्यरत अधिकृत स्तरको प्रतिनिधि &nbsp; - &nbsp; सदस्य-सचिव </div><div class="sub-list-item"> (२) उपनियम (१) बमोजिमको विवाद समाधान समितिले आवश्यकता अनुसार विषय विशेषज्ञलाई बैठकमा आमन्त्रण गर्न सक्नेछ। </div><div class="sub-list-item"> (३) उपनियम (१) बमोजिमको विवाद समाधान समितिको बैठक सम्बन्धी कार्यविधि सो समितिले निर्धारण गरे बमोजिम हुनेछ । </div><div class="sub-list-item"> (४) उपनियम (१) बमोजिमको विवाद समाधान समितिको काम, कर्तव्य र अधिकार देहाय बमोजिम हुनेछ :- </div><div class="sub-sub-list-item"> (क) समितिमा परेका उजुरीहरुको छानबिन गरी बोर्ड समक्ष आवश्यक कारबाहीका लागि सिफारिस गर्ने, </div><div class="sub-sub-list-item"> (ख) झुष्ठा उजुरी गर्ने बीमित उपर छानबिन गरी कारबाहीका लागि बोर्ड समक्ष सिफारिस गर्ने, </div><div class="sub-sub-list-item"> (ग) उजुरीकर्तालाई परेको हानी वा क्षतिको यथार्थता बुझी बिगो समेत भराउनु पर्ने अवस्था भएमा सोही बमोजिम खुलाई सिफारिस गर्ने, </div><div class="sub-sub-list-item"> (घ) बोर्डले जिम्मेवारी दिएका अन्य छानबिन गर्नु पर्ने प्रकृतिका कार्यहरु गरी सिफारिस गर्ने । </div><div class="list-item"> ३०. <span class="bold">सेवाको गुणस्तर अनुगमन तथा औषधीको मूल्य निर्धारण :</span> बोर्डले सेवाको गुणस्तर अनुगमन तथा नियन्त्रण कार्यक्रम अन्तर्गत तोकिएका औषधीहरुको अधिकतम मूल्यको सीमा निर्धारण लगायतका कार्य गर्नको लागि ऐनको दफा १७ बमोजिम उपसमिति गठन गर्न सक्नेछ। </div><div class="document-subtitle">परिच्छेद -८</div><div class="document-subtitle">विविध</div><div class="list-item"> ३१. <span class="bold">कार्य सम्पादन करार :</span> बोर्डले कार्यकारी निर्देशकसँग कार्य सम्पादन करार गर्दा अनुसूची- ११ बमोजिमको ढाँचामा गर्नु पर्नेछ । </div><div class="list-item"> ३२. <span class="bold">सरकारी बाँकी सरह असुल गर्ने :</span> बोर्डको पदाधिकारी, कर्मचारी, दर्ता सहयोगी वा कार्यक्रमसँग सम्बन्धित कसैले कार्यक्रमको कुनै नगदी वा जिन्सी सामान हिनामिना गरेमा त्यस्तो रकम प्रचलित कानून बमोजिम निजबाट सरकारी बाँकी सरह असूल उपर गरिनेछ । </div><div class="list-item"> ३३. <span class="bold">मासिक प्रतिवेदन पठाउने :</span> दर्ता सहयोगीले प्रत्येक महिनाको पहिलो हप्ताभित्र दर्ता अधिकारी समक्ष अनुसूची-१२ बमोजिमको ढाँचामा, दर्ता अधिकारीले प्रत्येक महिनाको पहिलो हप्ताभित्र बोर्डको प्रदेश कार्यालय र बोर्डमा अनुसूची-१३ बमोजिमको ढाँचामा र प्रदेश कार्यालयले प्रत्येक महिनाको पहिलो हप्ताभित्र बोर्डमा अनुसूची-१४ बमोजिमको ढाँचामा मासिक प्रगति प्रतिवेदन पठाउनु पर्नेछ । </div><div class="list-item"> ३४. <span class="bold">अनुसूचीमा हेरफेर वा थपघट :</span> मन्त्रालयले बोर्डको सिफारिसमा नेपाल राजपत्रमा सूचना प्रकाशन गरी अनुसूचीमा हेरफेर वा थपघट गर्न सक्नेछ। </div><div class="list-item"> ३५. <span class="bold">खारेजी र बचाउ :</span> (१) सामाजिक स्वास्थ्य सुरक्षा कार्यक्रम (सञ्चालन) नियमावली, २०७३ खारेज गरिएको छ। </div><div class="sub-list-item"> (२) सामाजिक स्वास्थ्य सुरक्षा कार्यक्रम (सञ्चालन) नियमावली, २०७३ बमोजिम भए गरेका काम कारबाही यसै नियमावली बमोजिम भए गरेको मानिनेछ । </div><div class="document-subtitle" style="margin-top: 40px;"><span class="bold">अनुसूची-१</span></div><div class="document-subtitle">(नियम ३ को उपनियम (२) र नियम १५ को उपनियम (१) सँग सम्बन्धित)</div><div class="document-subtitle" style="margin-bottom: 25px;"><span class="bold">योगदान रकम</span></div><div class="content-paragraph"> (क) सर्वसाधारणको लागि योगदान रकमः </div><div class="list-item"> (१) पाँच जनासम्मको परिवारको लागि वार्षिक तीन हजार पाँच सय रुपैयाँ, </div><div class="list-item"> (२) थप प्रत्येक व्यक्तिका लागि वार्षिक सात सय रुपैयाँ । </div><div class="content-paragraph"> (ख) सङ्गठित क्षेत्रका लागि (राष्ट्रसेवक, प्रतिष्ठानमा कार्यरत) </div><table class="main-table"><thead><tr><th>बीमित</th><th>सुरुको तलब स्केलको व्यक्तिगत योगदान</th><th>सरकार/रोजगारदाताको योगदान</th><th>जम्मा योगदान</th></tr></thead><tbody><tr><td>कर्मचारी</td><td>१%</td><td>१%</td><td>२%</td></tr></tbody></table><div class="content-paragraph"><span class="bold">द्रष्टव्यः</span></div><div class="list-item"> (१) वार्षिक योगदान रकम दश हजार रुपैयाँ भन्दा बढी हुने छैन । </div><div class="list-item"> (२) सहायकस्तरको कर्मचारीको मासिक पारिश्रमिकबाट कट्टा गर्दा न्यूनतम योगदान रकम वार्षिक तीन हजार पाँच सय रुपैयाँ नपुग भएको अवस्थामा निजले न्यूनतम तीन हजार पाँच सय रुपैयाँ भुक्तानी गर्नु पर्नेछ । </div><div class="content-paragraph"> (ग) सत्तरी वर्ष उमेर पुगेका जेष्ठ नागरिकका लागि प्रति व्यक्ति योगदान रकम तीन हजार पाँच सय रुपैयाँ हुनेछ । </div><div class="document-subtitle" style="margin-top: 40px;"><span class="bold">अनुसूची-२</span></div><div class="document-subtitle">(नियम ६ को उपनियम (१) सँग सम्बन्धित)</div><div class="text-center" style="font-size: 13px; margin-top: 20px;">नेपाल सरकार</div><div class="text-center" style="font-size: 13px;">स्वास्थ्य बीमा बोर्ड</div><div class="text-center bold" style="font-size: 15px; margin-bottom: 10px;">बीमालेख फाराम</div><div class="text-right" style="margin-top: -55px; margin-right: 5px;"><div style="border: 1px solid #000; display: inline-block; padding: 5px; font-size: 12px; vertical-align: top;"><div class="small-qr"></div><div style="text-align: center;">बीमा नं.</div></div></div><div class="content-paragraph text-center">स्वास्थ्य बीमा कार्यक्रममा मलाई आवद्ध गरिदिनु हुन अनुरोध गर्दछु ।</div><table class="form-table"><thead><tr><th>घरमूलीको नाम</th><th>घरमूलीसँगको नाता</th><th>घरमूलीको बीमा नं.</th><th>दर्ता भएका परिवारको सदस्य सङ्ख्या</th></tr></thead><tbody><tr><td><span class="form-field large" style="min-width: 100%;"></span></td><td><span class="form-field large" style="min-width: 100%;"></span></td><td><span class="form-field large" style="min-width: 100%;"></span></td><td><span class="form-field large" style="min-width: 100%;"></span></td></tr></tbody></table><div class="form-fieldset"><legend>(१) व्यक्तिको विवरण</legend><div class="form-row"><div class="label-field"><span class="label">नामथर</span><span class="form-field large"></span></div><div class="label-field"><span class="label">लिङ्गः</span><span class="checkbox-label"><span class="checkbox-box"></span>महिला</span><span class="checkbox-label"><span class="checkbox-box"></span>पुरुष</span><span class="checkbox-label"><span class="checkbox-box"></span>अन्य</span></div><div class="label-field"><span class="label">जन्म मितिः</span><span class="form-field tiny"></span><span class="label">गते</span><span class="form-field tiny"></span><span class="label">महिना</span><span class="form-field tiny"></span><span class="label">साल</span></div></div><div class="form-row"><div class="label-field"><span class="label">नामथर अङ्ग्रेजीमा (BLOCK LETTER)</span><span class="form-field xlarge"></span></div></div><div class="form-row"><div class="label-field"><span class="label">प्रदेश</span><span class="form-field medium"></span></div><div class="label-field"><span class="label">जिल्ला</span><span class="form-field medium"></span></div><div class="label-field"><span class="label">म.न.पा/उ.म.न.पा/न.पा./गा.पा.</span><span class="form-field medium"></span></div><div class="label-field"><span class="label">वडा.</span><span class="form-field tiny"></span></div></div><div class="form-row"><div class="label-field"><span class="label">टोल/सडक</span><span class="form-field medium"></span></div><div class="label-field"><span class="label">घर नं.</span><span class="form-field small"></span></div><div class="label-field"><span class="label">फोन / मोबाईल नं.:</span><span class="form-field medium"></span></div></div><div class="form-row"><div class="label-field"><span class="label">इमेल</span><span class="form-field medium"></span></div><div class="label-field"><span class="label">परिचय</span><span class="form-field small"></span></div></div><div class="form-row"><div class="label-field"><span class="label">पत्र/नम्बर</span><span class="form-field small"></span></div><div class="label-field"><span class="label">शिक्षा.</span><span class="form-field small"></span></div><div class="label-field"><span class="label">पेशा.</span><span class="form-field small"></span></div><div class="label-field"><span class="label">जाति कोड</span><span class="form-field tiny">०१</span><span class="form-field tiny">०२</span><span class="form-field tiny">०३</span><span class="form-field tiny">०४</span><span class="form-field tiny">०५</span><span class="form-field tiny">०६</span></div></div></div><div class="form-fieldset"><legend>(२) प्रथम सेवा बिन्दु</legend><div class="form-row"><div class="label-field"><span class="form-field medium"></span><span class="label">प्रा.स्वा. के / अस्पताल</span></div></div></div><div class="form-fieldset"><legend>(३) दर्ता मिति</legend><div class="form-row"><div class="label-field"><span class="form-field tiny"></span><span class="label">गते</span><span class="form-field tiny"></span><span class="label">महिना</span><span class="form-field tiny"></span><span class="label">साल</span></div><div class="label-field"><span class="label">सेवा क्रियाशील हुने मिति :</span><span class="radio-label"><span class="radio-box"></span><span class="form-field tiny" style="border: none;">१ भाद्र</span></span><span class="radio-label"><span class="radio-box"></span><span class="form-field tiny" style="border: none;">१ मंसिर</span></span><span class="radio-label"><span class="radio-box"></span><span class="form-field tiny" style="border: none;">१ फाल्गुन</span></span><span class="radio-label"><span class="radio-box"></span><span class="form-field tiny" style="border: none;">१ जेष्ठ</span></span></div></div></div><div class="form-fieldset"><legend>(४) लक्षित वर्गको परिचयपत्र नं<span class="form-field small"></span></legend><div class="form-row"><div class="label-field"><span class="form-field small"></span><span class="checkbox-label"><span class="checkbox-box"></span>अति गरीब</span><span class="checkbox-label"><span class="checkbox-box"></span>मध्यम गरीब</span><span class="checkbox-label"><span class="checkbox-box"></span>अति अशक्त अपाङ्गता (रातो)</span><span class="checkbox-label"><span class="checkbox-box"></span>एच.आई.भी. सङ्क्रमित</span><span class="checkbox-label"><span class="checkbox-box"></span>एम.डि.आर.टिवी</span></div></div><div class="form-row" style="margin-top: 5px;"><div class="checkbox-label" style="margin-left: 170px;"><span class="checkbox-box"></span>महिला स्वास्थ्य स्वयंसेविका</div><div class="checkbox-label"><span class="checkbox-box"></span>कुष्ठरोगी</div><div class="checkbox-label"><span class="checkbox-box"></span>जेष्ठ नागरिक</div></div></div><div class="form-fieldset"><legend>(५) योगदान रकम रु.</legend><div class="form-row"><div class="label-field"><span class="form-field small"></span><span class="label">अक्षरमा.</span><span class="form-field medium"></span></div><div class="label-field"><span class="label">रसिद नं.</span><span class="form-field small"></span></div></div></div><div class="form-fieldset"><legend>(६) मञ्जुरीः</legend><div class="content-paragraph" style="margin: 0;">माथि उल्लेखित सबै व्यहोरा ठीक छ । फरक परेमा स्वास्थ्य बीमा ऐन, २०७४ र स्वास्थ्य बीमा नियमावली, २०७५ ले तोके बमोजिमको सजायको भागीदार हुन तयार छु ।</div></div><div class="form-fieldset"><legend>(७) आवेदक/संरक्षकको हस्ताक्षरः</legend><div class="form-row"><div class="label-field"><span class="form-field small"></span></div><div class="label-field"><span class="label">मिति</span><span class="form-field small"></span></div><div class="label-field"><span class="label">बायाँ</span><span class="form-field small"></span></div><div class="label-field"><span class="label">दायाँ</span><span class="form-field small"></span></div></div></div><div class="form-fieldset"><legend>(८) दर्ता सहयोगीको दस्तखत</legend><div class="form-row"><div class="label-field"><span class="form-field small"></span></div><div class="label-field"><span class="label">नाम थरः</span><span class="form-field small"></span></div><div class="label-field"><span class="label">संकेत नं. :</span><span class="form-field small"></span></div></div></div><div style="display: flex; justify-content: space-between; margin-top: 20px;"><div style="flex: 1; margin-right: 10px;"><div class="form-fieldset"><legend>प्रमाणित गर्नेको दस्तखत :</legend><div class="form-row"><div class="label-field"><span class="label">नामथर :</span><span class="form-field medium"></span></div><div class="label-field"><span class="label">मिति:</span><span class="form-field small"></span></div></div></div></div><div style="flex: 1; margin-left: 10px;"><div class="form-fieldset"><legend>कम्प्युटरमा प्रविष्ट गर्नेको दस्तखत :</legend><div class="form-row"><div class="label-field"><span class="label">नामथर :</span><span class="form-field medium"></span></div><div class="label-field"><span class="label">मिति:</span><span class="form-field small"></span></div></div></div></div></div><div style="display: flex; margin-top: 20px; align-items: flex-start;"><div class="id-card-box"><div class="text-center bold">नेपाल सरकार</div><div class="text-center">स्वास्थ्य बीमा बोर्ड</div><div class="text-center bold">परिचय पत्र</div><div style="margin-top: 10px;"><span class="logo"></span><!-- Placeholder for logo --><span class="small-qr"></span><!-- Placeholder for QR code --></div><div style="margin-top: 10px;"><span class="label">वीमा नं. :</span><span class="form-field small"></span></div><div><span class="label">नाम थरः..</span><span class="form-field small"></span></div><div><span class="label">जन्म मिति :</span><span class="form-field small"></span></div><div><span class="label">ठेगानाः प्रदेश</span><span class="form-field small"></span></div><div><span class="label">म.न.पा/उ.म.न.पा/न.पा./गा. पा</span><span class="form-field small"></span></div><div><span class="label">वडा.</span><span class="form-field tiny"></span><span class="label">टोल/सडक.</span><span class="form-field small"></span></div><div><span class="label">लिङ्गः</span><span class="checkbox-label" style="margin-right: 5px;"><span class="checkbox-box" style="width: 10px; height: 10px;"></span>महिला</span><span class="checkbox-label" style="margin-right: 5px;"><span class="checkbox-box" style="width: 10px; height: 10px;"></span>पुरुष</span><span class="checkbox-label" style="margin-right: 5px;"><span class="checkbox-box" style="width: 10px; height: 10px;"></span>अन्य</span></div><div><span class="label">प्रथम सेवा विन्दु.</span><span class="form-field small"></span><span class="label">प्रा.स्वा. के / अस्पताल</span></div><div><span class="label">परिचय पत्र जारी मिति :</span><span class="form-field small"></span></div><div><span class="label">सम्पर्क नम्बर</span><span class="form-field small"></span></div></div><div style="flex: 1;"><div class="form-section-title">वीमितको दस्तखत</div><div class="form-row" style="margin-bottom: 0;"><div class="label-field"><span class="form-field small"></span></div><div class="label-field"><span class="label">बायाँ</span><span class="form-field small"></span></div><div class="label-field"><span class="label">दायाँ</span><span class="form-field small"></span></div></div></div></div><div class="form-part-footer"><div class="text-center bold" style="font-size: 16px; margin-bottom: 10px;">टोल फ्रि नम्बरः १६६०-०१-११२२४</div> यो परिचयपत्रको अनाधिकृत रुपमा प्रयोग भएमा ऐनको दफा ३२ को उपदफा (२) बमोजिम कारबाही हुनेछ। कसैले यो परिचय पत्र भेटाएमा नजिकको स्वास्थ्य बीमा बोर्डको कार्यालयमा अथवा नजिकको प्रहरी कार्यालय बुझाई दिनु होला । </div></body></html>