<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720601300_17.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 10px 0; /* Adjusted margin for closer spacing between points */ line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom padding for nested lists/points */ .indent-1 { padding-left: 20px; } .indent-2 { padding-left: 40px; } .indent-3 { padding-left: 60px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">सूचना प्रविधि न्यायाधिकरण (कार्यविधि) नियमावली, २०६४</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०६४।४।२१</div></div><div class="content-paragraph"> विद्युतीय (इलेक्ट्रोनिक) कारोबार ऐन, २०६३ को दफा ७८ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="content-paragraph text-center bold">परिच्छेद-१</div><div class="content-paragraph text-center bold">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भः</span> (१) यी नियमहरूको नाम “सूचना प्रविधि न्यायाधिकरण </div><div class="content-paragraph indent-1"> (कार्यविधि) नियमावली, २०६४” रहेको छ । </div><div class="content-paragraph indent-1"> (२) यो नियमावली तुरुन्त प्रारम्भ हुनेछ । </div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="content-paragraph indent-1"> (क) “ऐन” भन्नाले विद्युतीय (इलेक्ट्रोनिक) कारोबार ऐन, २०६३ सम्झनु पर्छ । </div><div class="content-paragraph indent-1"> (ख) “स्रेस्तेदार” भन्नाले न्यायाधिकरण वा पुनरावेदन न्यायाधिकरणको सामान्य </div><div class="content-paragraph indent-2"> प्रशासन सम्बन्धी काम गर्न नेपाल सरकारले नियम ३० बमोजिम तोकेको </div><div class="content-paragraph indent-2"> अधिकृत सम्झनु पर्छ । </div><div class="content-paragraph indent-1"> (ग) “सदस्य” भन्नाले न्यायाधिकरण वा पुनरावेदन न्यायाधिकरणको सदस्य सम्झनु </div><div class="content-paragraph indent-2"> पर्छ र सो शब्दले न्यायाधिकरण वा पुनरावेदन न्यायाधिकरणको अध्यक्ष </div><div class="content-paragraph indent-2"> समेतलाई जनाउँछ । </div><div class="content-paragraph text-center bold">परिच्छेद-२</div><div class="content-paragraph text-center bold">अधिकारक्षेत्रको प्रयोग</div><div class="content-paragraph"><span class="bold">३. न्यायाधिकरणको अधिकारक्षेत्रको प्रयोगः</span> (१) न्यायाधिकरणको अधिकारक्षेत्रको प्रयोग </div><div class="content-paragraph indent-1"> तीनैजना सदस्यले सामूहिक रूपमा गर्नेछन् । </div><div class="content-paragraph indent-1"> (२) उपनियम (१) मा जुनसुकै कुरा लेखिएको भए तापनि कानून सदस्य र अर्को </div><div class="content-paragraph indent-2"> एक जना सदस्यको उपस्थितिमा मुद्दाको कारबाही र किनारा गर्न सकिने छ । कानून </div><div class="content-paragraph indent-2"> सदस्य बाहेक अन्य दुईजना सदस्यको उपस्थितिमा मुद्दामा निर्णय गर्न वा अन्तिम आदेश दिन </div><div class="content-paragraph indent-2"> बाहेक अरू कारबाही गर्न सकिने छ। कानून सदस्यको मात्र उपस्थितिमा मुद्दामा निर्णय वा </div><div class="content-paragraph indent-2"> अन्तिम आदेश दिन बाहेक अरू कारबाही गर्न बाधा पर्ने छैन । </div><div class="content-paragraph indent-1"> (३) तीनैजना सदस्यको उपस्थितिमा सदस्यहरूको बहुमतको रायलाई </div><div class="content-paragraph indent-2"> न्यायाधिकरणको निर्णय मानिनेछ । </div><div class="content-paragraph indent-1"> (४) दुईजना सदस्यको उपस्थितिमा मुद्दाको कारबाही गर्दा एकमत कायम नभएमा </div><div class="content-paragraph indent-2"> कानून सदस्य सहितको इजलास भए कानून सदस्यको राय बमोजिम र कानून सदस्य </div><div class="content-paragraph indent-2"> बाहेकको इजलास भए वरिष्ठ सदस्यको राय बमोजिम गर्नु पर्नेछ । मुद्दामा निर्णय वा अन्तिम </div><div class="content-paragraph indent-2"> आदेशको हकमा पहिला अनुपस्थित रहने सदस्य समक्ष पेश गरी निजले समर्थन गरेको राय </div><div class="content-paragraph indent-2"> न्यायाधिकरणको निर्णय मानिनेछ । </div><div class="content-paragraph indent-1"> (५) तीनैजना सदस्यको बेग्लाबेग्लै राय भई बहुमत कायम हुन नसकेमा तीनैजनाको </div><div class="content-paragraph indent-2"> राय सहित निर्णयको लागि पुनरावेदन न्यायाधिकरण समक्ष पठाउनु पर्नेछ र यसमा पुनरावेदन </div><div class="content-paragraph indent-2"> न्यायाधिकरणबाट भएको निर्णय अन्तिम हुनेछ । </div><div class="content-paragraph"><span class="bold">४. पुनरावेदन न्यायाधिकरणको अधिकारक्षेत्रको प्रयोगः</span> (१) पुनरावेदन न्यायाधिकरणको अधिकार </div><div class="content-paragraph indent-1"> क्षेत्रको प्रयोग तीनैजना सदस्यले सामूहिक रूपमा गर्नेछन् । </div><div class="content-paragraph indent-1"> (२) उपनियम (१) मा जुनसुकै कुरा लेखिएको भए तापनि कानून सदस्य र अर्को </div><div class="content-paragraph indent-2"> एकजना सदस्यको उपस्थितिमा मुद्दाको कारबाही र किनारा गर्न सकिने छ । कानून सदस्य </div><div class="content-paragraph indent-2"> बाहेक अन्य दुईजना सदस्यको उपस्थितिमा मुद्दामा निर्णय गर्न वा अन्तिम आदेश दिन बाहेक </div><div class="content-paragraph indent-2"> अरू कारबाही गर्न सकिने छ । कानून सदस्यको मात्र उपस्थितिमा मुद्दामा निर्णय वा </div><div class="content-paragraph indent-2"> अन्तिम आदेश दिन बाहेक अरू कारबाही गर्न बाधा पर्ने छैन । </div><div class="content-paragraph indent-1"> (३) तीनैजना सदस्यको उपस्थितिमा सदस्यहरूको बहुमतको रायलाई पुनरावेदन </div><div class="content-paragraph indent-2"> न्यायाधिकरणको निर्णय मानिनेछ । </div><div class="content-paragraph indent-1"> (४) दुईजना सदस्यको उपस्थितिमा मुद्दाको कारबाही गर्दा एकमत कायम नभएमा </div><div class="content-paragraph indent-2"> कानून सदस्य सहितको इजलास भए कानून सदस्यको राय बमोजिम र कानून सदस्य </div><div class="content-paragraph indent-2"> बाहेकको इजलास भए वरिष्ठ सदस्यको राय बमोजिम गर्नु पर्नेछ । मुद्दामा निर्णय वा अन्तिम </div><div class="content-paragraph indent-2"> आदेशको हकमा पहिला अनुपस्थिति रहने सदस्य समक्ष पेश गरी निजले समर्थन गरेको राय </div><div class="content-paragraph indent-2"> न्यायाधिकरणको निर्णय मानिनेछ । </div><div class="content-paragraph indent-1"> (५) तीनैजना सदस्यको बेग्लाबेग्लै राय भई बहुमत कायम हुन नसकेमा तीनै जना </div><div class="content-paragraph indent-2"> सदस्यको राय सहित निर्णयको लागि सर्वोच्च अदालतमा पठाउनु पर्नेछ र यसमा सर्वोच्च </div><div class="content-paragraph indent-2"> अदालतबाट भएको निर्णय पुनरावेदन न्यायाधिकरणको निर्णय मानिनेछ । </div><div class="content-paragraph text-center bold">परिच्छेद-३</div><div class="content-paragraph text-center bold">अभियोगपत्रको दायरी</div><div class="content-paragraph"><span class="bold">५. अभियोगपत्र दायर गर्नेः</span> ऐनको परिच्छेद-९ अन्तर्गतका कसुरहरूको सम्बन्धमा प्रचलित कानून </div><div class="content-paragraph indent-1"> बमोजिम अभियोगपत्र तयार गरी न्यायाधिकरण समक्ष दायर गर्नु पर्नेछ । </div><div class="content-paragraph"><span class="bold">६. अभियोगपत्रमा खुलाउनु पर्ने कुराहरूः</span> नियम ५ बमोजिम दायर हुने अभियोगपत्रमा प्रचलित </div><div class="content-paragraph indent-1"> कानून बमोजिम खुलाउनु पर्ने कुराहरूको अतिरिक्त सम्भव भएसम्म देहायका कुराहरू समेत </div><div class="content-paragraph indent-1"> खुलाउनु पर्नेछ :- </div><div class="content-paragraph indent-2"> (क) कसुर गर्नेको टेलिफोन नम्बर तथा इमेल, फ्याक्स वेभसाइट जस्ता विद्युतीय </div><div class="content-paragraph indent-3"> सञ्चार माध्यमको ठेगाना, </div><div class="content-paragraph indent-2"> (ख) कसुर गर्न प्रयोग गरेको कम्प्युटर सम्पदा वा कम्प्युर प्रणाली वा अन्य </div><div class="content-paragraph indent-3"> उपकरण, </div><div class="content-paragraph indent-2"> (ग) कम्प्युटर सम्पदा वा कम्प्युटर प्रणालीमा पुऱ्याएको क्षतिको विवरण र </div><div class="content-paragraph indent-3"> किसिम वा अन्य कुनै नोक्सानी वा क्षतिको विवरण । </div><div class="content-paragraph"><span class="bold">७. अभियोगपत्रको जाँचबुझ र दर्ताः</span> (१) नियम ५ बमोजिम न्यायाधिकरण समक्ष दर्ता गर्न </div><div class="content-paragraph indent-1"> ल्याएको अभियोगपत्रमा रीत पुगे नपुगेको स्रेस्तेदारले जाँच गरी रीत पुगेको भए दर्ता गर्नु </div><div class="content-paragraph indent-1"> पर्नेछ । </div><div class="content-paragraph indent-1"> (२) उपनियम (१) बमोजिम जाँच गर्दा रीत नपुगेको वा दर्ता गर्न नमिल्ने देखिएमा </div><div class="content-paragraph indent-2"> रीत नपुगेको कुरा रीत पुऱ्याई ल्याउनु भनी फिर्ता गर्नु पर्छ र दर्ता गर्न नमिल्ने भए सोको </div><div class="content-paragraph indent-2"> कारण जनाई दरपीठ गरी दर्ता गर्न ल्याउनेलाई फिर्ता दिनु पर्नेछ । </div><div class="content-paragraph"><span class="bold">८. बयान गराउनेः</span> (१) अभियोगपत्र दर्ता भएपछि अभियोगपत्र साथ प्रतिवादी उपस्थित भएको </div><div class="content-paragraph indent-1"> अवस्थामा तुरुन्त निजको बयान लिई कारबाही गर्नु पर्नेछ । </div><div class="content-paragraph indent-1"> तर प्रतिवादीले तुरुन्त बयान गर्न इन्कार गरी लिखित प्रतिउत्तर पेश गर्न समय </div><div class="content-paragraph indent-2"> मागेमा निजलाई सोको लागि सात दिनको म्याद दिन सकिने छ । </div><div class="content-paragraph indent-1"> (२) प्रतिवादी अदालतमा उपस्थित नभएमा निजको नाममा तीन दिनभित्र म्याद जारी </div><div class="content-paragraph indent-2"> गर्नु पर्नेछ । </div><div class="content-paragraph text-center bold">परिच्छेद-४</div><div class="content-paragraph text-center bold">म्याद तामेली, प्रमाण बुझ्ने तथा निर्णय सम्बन्धी व्यवस्था</div><div class="content-paragraph"><span class="bold">९. म्याद जारी गर्नेः</span> (१) नियम ८ बमोजिम अभियोगपत्रसाथ प्रतिवादी उपस्थित भएकोमा बाहेक </div><div class="content-paragraph indent-1"> न्यायाधिकरणमा दायर भएको मुद्दामा प्रतिवादीका नाममा म्याद जारी गर्दा बाटाको म्याद </div><div class="content-paragraph indent-1"> बाहेक पन्ध्र दिनको अवधि तोकि अनुसूची-१ बमोजिमको ढाँचामा जारी गर्नु पर्नेछ । </div><div class="content-paragraph indent-1"> (२) उपनियम (१) बमोजिम जारी भएको म्याद तामेल गर्दा प्रतिवादी वा निजका </div><div class="content-paragraph indent-2"> एकाघर परिवारका उमेर पुगेका कुनै सदस्यलाई बुझाइ तामेल गर्नु पर्नेछ । प्रतिवादी वा </div><div class="content-paragraph indent-2"> निजको एकाघर परिवारको उमेर पुगेको कुनै सदस्य फेला नपरेमा वा फेला परे पनि म्याद </div><div class="content-paragraph indent-2"> बुझिलिन इन्कार गरेमा सोही व्यहोरा जनाई स्थानीय दुईजना व्यक्तिलाई रोहवरमा राखी </div><div class="content-paragraph indent-2"> प्रतिवादीको घर वा डेराको ढोकामा म्याद टाँस गरिदिनु पर्नेछ । </div><div class="content-paragraph indent-1"> (३) उपनियम (१) बमोजिम जारी भएको म्याद तामेल गर्न जाने कर्मचारीले </div><div class="content-paragraph indent-2"> प्रतिवादीको घर डेरा पत्ता नलागेमा सोही व्यहोरा जनाई सम्बन्धित स्थानीय निकायको कुनै </div><div class="content-paragraph indent-2"> सदस्य वा प्रतिनिधि वा कुनै दुईजना स्थानीय व्यक्तिलाई रोहवरमा राखी त्यस्तो म्याद गाउँ </div><div class="content-paragraph indent-2"> विकास समितिको हकमा सम्बन्धित गाउँ विकास समितिको कार्यालयमा र नगरपालिकाको </div><div class="content-paragraph indent-2"> हकमा प्रतिवादीको घर भएको वडाको वडा कार्यालयमा र त्यस्तो वडा कार्यालय नभएको </div><div class="content-paragraph indent-2"> अवस्थामा सार्वजनिक स्थानमा टाँस गर्नु पर्नेछ र सो बमोजिम म्याद टाँस भएपछि त्यस्तो </div><div class="content-paragraph indent-2"> म्याद रीतपूर्वक तामेल भएको मानिनेछ । </div><div class="content-paragraph indent-1"> तर अभियोगपत्रमा गलत ठेगाना लेखिदिएको वा न्यायाधिकरणबाट गलत ठेगाना </div><div class="content-paragraph indent-2"> उल्लेख गरेको कारणले प्रतिवादी वा निजको घर डेरा भएको स्थानभन्दा बेग्लै स्थानमा म्याद </div><div class="content-paragraph indent-2"> टाँस भएको अवस्थामा रीतपूर्वक म्याद तामेल भएको मानिने छैन । </div><div class="content-paragraph indent-1"> (४) कुनै सङ्गठित संस्थाको नाममा जारी भएको म्याद तामेल गर्दा त्यस्तो संगठित </div><div class="content-paragraph indent-2"> संस्थाको सञ्चालक वा व्यवस्थापक वा त्यस्तो संस्थाको प्रमुख व्यक्ति वा त्यस्तो सङ्गठित </div><div class="content-paragraph indent-2"> संस्थाको अधिकारप्राप्त अधिकारीलाई म्याद बुझाइदिनु पर्नेछ । त्यस्तो व्यक्ति फेला नपरेमा </div><div class="content-paragraph indent-2"> वा फेला परेपनि म्याद बुझि लिन इन्कार गरेमा सोही व्यहोरा जनाई दुईजना स्थानीय </div><div class="content-paragraph indent-2"> व्यक्तिलाई रोहवरमा राखी त्यस्तो सङ्गठित संस्थाको कार्यालयको ढोकामा म्याद टाँस गर्नु </div><div class="content-paragraph indent-2"> पर्नेछ र यसरी टाँस भएकोमा रीतपूर्वक म्याद तामेल भएको मानिनेछ । </div><div class="content-paragraph indent-1"> (५) उपनियम (४) मा जुनसुकै कुरा लेखिएको भएतापनि कुनै सङ्गठित संस्थाको </div><div class="content-paragraph indent-2"> नाममा जारी भएको म्याद तामेल गर्दा त्यस्तो सङ्गठित संस्थाको रजिष्टर्ड कार्यालयको </div><div class="content-paragraph indent-2"> ठेगानामा हुलाक मार्फत रजिष्ट्री गरी पठाएमा वा त्यस्तो कार्यालयको टेलिफ्याक्सबाट वा </div><div class="content-paragraph indent-2"> विद्युतीय ठेगानामा डिजिटल हस्ताक्षर सहित पठाएमा त्यस्तो म्याद रीतपूर्वक तामेल भएको </div><div class="content-paragraph indent-2"> मानिनेछ । </div><div class="content-paragraph indent-1"> (६) उपनियम (२), (३) वा (४) बमोजिम म्याद तामेल गर्न जाने कर्मचारीले </div><div class="content-paragraph indent-2"> बाटोको म्याद बाहेक तीन दिनभित्र म्याद तामेल गरिसक्नु पर्नेछ । </div><div class="content-paragraph indent-1"> (७) उपनियम (२), (३), (४) वा (५) बमोजिम म्याद तामेल हुन नसकेको प्रतिवेदन </div><div class="content-paragraph indent-2"> पर्न आएमा वा न्यायाधिकरणबाट जारी भएको म्याद रेडियो, टेलिभिजन, न्यायाधिकरणको </div><div class="content-paragraph indent-2"> वेभसाइट जस्ता विद्युतीय सञ्चार माध्यममा प्रसारण वा प्रकाशन वा राष्ट्रियस्तरको कुनै </div><div class="content-paragraph indent-2"> दैनिक पत्रपत्रिकामा प्रकाशन गरेर म्याद तामेल गर्न उपयुक्त हुने कुरामा स्रेस्तेदार विश्वस्त </div><div class="content-paragraph indent-2"> भएमा त्यस्तो म्याद सम्बन्धी सूचना सो बमोजिम प्रसारण वा प्रकाशन गर्न सकिने छ । </div><div class="content-paragraph indent-2"> यसरी सूचना प्रसारण वा प्रकाशन भएको अवस्थामा त्यस्तो सूचना प्रसारण वा प्रकाशन </div><div class="content-paragraph indent-2"> भएको मितिले पाँचौ दिन पछि प्रतिवादीको नाउँमा यस नियमावली बमोजिम रीतपूर्वक म्याद </div><div class="content-paragraph indent-2"> तामेल भएको मानिनेछ । </div><div class="content-paragraph indent-1"> (८) उपनियम (७) बमोजिम म्याद तामेल गर्दा लागेको खर्च न्यायाधिकरणले </div><div class="content-paragraph indent-2"> सम्बन्धित पक्षबाट सरकारी बाँकी सरह असुल उपर गरी लिनेछ । </div><div class="content-paragraph"><span class="bold">१०. नक्कल दिनु पर्नेः</span> (१) प्रतिवादी प्रहरी हिरासतमा भए न्यायाधिकरणमा दर्ता भएको </div><div class="content-paragraph indent-1"> अभियोगपत्र र तत्सम्बन्धी लिखत प्रमाणहरूको एकप्रति अभियोग दर्ता हुनासाथ </div><div class="content-paragraph indent-1"> न्यायाधिकरणले प्रतिवादीलाई दिनु पर्नेछ । </div><div class="content-paragraph indent-1"> (२) नियम ९ बमोजिम प्रतिवादीको नाममा म्याद जारी भएको अवस्थामा प्रत्येक </div><div class="content-paragraph indent-2"> प्रतिवादीका निमित्त एक एक प्रतिको हिसाबले अभियोगपत्र वा तत्सम्बन्धी प्रमाणको नक्कल </div><div class="content-paragraph indent-2"> प्रतिहरू म्यादका साथ पठाइदिनु पर्नेछ । </div><div class="content-paragraph indent-1"> तर एकाघरका प्रतिवादीहरू जतिजना भएपनि अभियोग र तत्सम्बन्धी लिखत प्रमाणको </div><div class="content-paragraph indent-2"> एक प्रति नक्कल मात्र पठाईदिए पुग्नेछ । </div><div class="content-paragraph indent-1"> (३) नियम ९ बमोजिम टाँस गरी वा सूचना प्रसारण वा प्रकाशन गरी म्याद तामेल </div><div class="content-paragraph indent-2"> भएको अवस्थामा प्रतिवादीले यस नियम बमोजिम पाउने नक्कल न्यायाधिकरणमा प्रतिवादी </div><div class="content-paragraph indent-2"> उपस्थित भएपछि न्यायाधिकरणबाट प्राप्त गर्न सक्नेछ । </div><div class="content-paragraph"><span class="bold">११. म्याद तामेली पछिको कारबाहीः</span> (१) नियम ९ बमोजिम म्याद तामेल भई आएपछि म्याद </div><div class="content-paragraph indent-1"> तामेल गर्न जाने कर्मचारीबाट आवश्यकता अनुसार प्रतिवेदन समेत लिई स्रेस्तेदारले रीतपूर्वक </div><div class="content-paragraph indent-1"> म्याद तामेल भए नभएको सम्बन्धमा जाँच गर्नु पर्नेछ । </div><div class="content-paragraph indent-1"> (२) उपनियम (१) बमोजिम जाँच गर्दा रीतपूर्वक म्याद तामेल भएको भए तामेली </div><div class="content-paragraph indent-2"> म्यादको प्रति सम्बन्धित फाइल संलग्न गर्न र रीतपूर्वक तामेल भएको नदेखिएमा पुनः </div><div class="content-paragraph indent-2"> तामेल गर्न लगाउनु पर्नेछ । </div><div class="content-paragraph"><span class="bold">१२. म्याद तारेखः</span> न्यायाधिकरण वा पुनरावेदन न्यायाधिकरणमा कारबाही चलेको कुनै मुद्दामा </div><div class="content-paragraph indent-1"> गुज्रिएको म्याद तारेख थमाउन पाइने छैन । </div><div class="content-paragraph indent-1"> तर देहायको अवस्थामा देहाय बमोजिम हुनेछ ;- </div><div class="content-paragraph indent-2"> (क) पक्षको काबुभन्दा बाहिरको परिस्थितिले गर्दा म्याद वा तारेख गुज्रेको भन्ने </div><div class="content-paragraph indent-3"> न्यायाधिकरण वा पुनरावेदन न्यायाधिकरणलाई लागेमा एक पटकको लागि </div><div class="content-paragraph indent-3"> बढीमा सात दिनसम्मको म्याद तारेख थामी दिन सक्नेछ । </div><div class="content-paragraph indent-2"> (ख) मुलुकी ऐनको अदालती बन्दोबस्तको महलको ६२ नं. मा लेखिएको जति </div><div class="content-paragraph indent-3"> कुरामा सोही बमोजिम हुनेछ । </div><div class="content-paragraph"><span class="bold">१३. प्रमाण बुझ्नेः</span> (१) वादी वा प्रतिवादीले अभियोगपत्र, बयान वा प्रतिउत्तरपत्रसाथ आ-आफ्नो </div><div class="content-paragraph indent-1"> लिखत प्रमाण भए त्यस्ता प्रमाणहरू पेश गरेको वा उल्लेख गरेको हुनु पर्नेछ । </div><div class="content-paragraph indent-1"> (२) वादी वा प्रतिवादीले उपनियम (१) बमोजिम पेश नगरेका वा उल्लेख नगरेका </div><div class="content-paragraph indent-2"> लिखत प्रमाण पछि बुझिने वा प्रमाण लाग्ने छैन । </div><div class="content-paragraph indent-1"> तर देहायको अवस्थामा न्यायाधिकरणले लिखत प्रमाण दाखिला गर्ने वा बुझ्ने आदेश </div><div class="content-paragraph indent-1"> दिन सक्नेछ :- </div><div class="content-paragraph indent-2"> (क) प्रचलित कानूनले प्रमाण लाग्न सक्ने कागजपत्र, सूचना विवरण आदि कुनै </div><div class="content-paragraph indent-3"> कारणले न्यायाधिकरण समक्ष तत्काल पेश हुन सकेको रहेनछ भने मुद्दा </div><div class="content-paragraph indent-3"> पेशी सूचीमा चढाउनुभन्दा अगावै न्यायाधिकरणले त्यस्तो प्रमाण पेश गर्न </div><div class="content-paragraph indent-3"> सम्बन्धित पक्षलाई आदेश दिन सक्नेछ । </div><div class="content-paragraph indent-2"> (ख) मुद्दासँग सरोकार राख्ने कुनै प्रमाण वादी, प्रतिवादी वा अन्य कुनै व्यक्ति, </div><div class="content-paragraph indent-3"> कार्यालय वा संस्थासँग छ भन्ने कुरा न्यायाधिकरणलाई लागेमा वादी, </div><div class="content-paragraph indent-3"> प्रतिवादी, त्यस्तो व्यक्ति, कार्यालय वा संस्थालाई त्यस्तो प्रमाण </div><div class="content-paragraph indent-3"> न्यायाधिकरण समक्ष पेश गर्ने आदेश दिन सक्नेछ । </div><div class="content-paragraph indent-2"> (ग) खण्ड (ख) बमोजिम आदेश भएकोमा सो आदेश बमोजिम वादी, प्रतिवादी, </div><div class="content-paragraph indent-3"> त्यस्तो व्यक्ति, कार्यालय वा संस्थाले त्यस्तो प्रमाण न्यायाधिकरणले </div><div class="content-paragraph indent-3"> तोकेको अवधि भित्र न्यायाधिकरण समक्ष दाखिला गर्नु पर्नेछ । </div><div class="content-paragraph indent-1"> (३) सबूद प्रमाण बुझ्न तोकिएको तारेखमा वादीको प्रमाणकागज प्रतिवादीलाई र </div><div class="content-paragraph indent-2"> प्रतिवादीको प्रमाणकागज वादीलाई सक्कलै देखाइ सुनाइ सो सम्बन्धमा सम्बन्धित पक्षको </div><div class="content-paragraph indent-2"> भनाइ समेत लेखबद्ध गरी मिसिल सामेल गर्नु पर्नेछ । </div><div class="content-paragraph"><span class="bold">१४. अनुपस्थित प्रतिवादीको तर्फबाट अरूले प्रमाण पेश गर्न सक्नेः</span> ऐन बमोजिमको कुनै मुद्दामा </div><div class="content-paragraph indent-1"> यस नियमावली बमोजिम म्याद जारी भएको प्रतिवादी नेपाल बाहिर रही प्रतिउत्तर पेश गर्न </div><div class="content-paragraph indent-1"> नसक्ने कुनै मनासिव कारण देखाइ निजको एकाघर परिवारको कुनै हकवाला वा उक्त </div><div class="content-paragraph indent-1"> मुद्दामा प्रतिवादी सरह सरोकार राख्ने अन्य कुनै व्यक्ति वा निजको एजेण्टले सो म्याद </div><div class="content-paragraph indent-1"> भुक्तान भएको मितिले पाँच दिनभित्र अभियोग खण्डन हुने कुनै प्रमाण पेश गरेमा </div><div class="content-paragraph indent-1"> न्यायाधिकरणले सो प्रमाण बुझी मुद्दाको कारबाही र किनारा गर्नु पर्नेछ । </div><div class="content-paragraph"><span class="bold">१५. साक्षी बुझ्नेः</span> (१) वादी वा प्रतिवादीले अभियोगपत्र वा प्रतिउत्तरपत्र वा बयानमा साक्षीको </div><div class="content-paragraph indent-1"> उल्लेख गरेको अवस्थामा प्रतिवादीले बयान वा लिखित प्रतिउत्तर दिइसकेपछि वा सोको </div><div class="content-paragraph indent-1"> म्याद नाघेपछि त्यस्ता साक्षी प्रचलित कानूनले प्रमाणमा लिन सकिने भएमा न्यायाधिकरणले </div><div class="content-paragraph indent-1"> अवधि तोकी साक्षी उपस्थित गराउन आदेश दिन सक्नेछ । </div><div class="content-paragraph indent-1"> (२) न्यायाधिकरणले उपनियम (१) बमोजिम साक्षी उपस्थिति गराउने आदेश दिएमा </div><div class="content-paragraph indent-2"> आ-आफ्नो पक्षका साक्षी न्यायाधिकरण समक्ष उपस्थित गराउने दायित्व सम्बन्धित पक्षको </div><div class="content-paragraph indent-2"> हुनेछ । </div><div class="content-paragraph"><span class="bold">१६. कुनै खास व्यक्तिलाई बुझ्न सक्नेः</span> (१) कुनै खास व्यक्तिलाई न्यायाधिकरण समक्ष दायर </div><div class="content-paragraph indent-1"> भएको कुनै मुद्दाको कारबाहीको क्रममा बुझ्नु आवश्यक छ भन्ने कुरा न्यायाधिकरणलाई </div><div class="content-paragraph indent-1"> लागेमा न्यायाधिकरणले मनासिब अवधि तोकी त्यस्तो व्यक्तिलाई न्यायाधिकरण समक्ष </div><div class="content-paragraph indent-1"> उपस्थित हुने आदेश दिन सक्नेछ । </div><div class="content-paragraph indent-1"> (२) उपनियम (१) बमोजिम आदेश भएकोमा सम्बन्धित व्यक्ति न्यायाधिकरणमा </div><div class="content-paragraph indent-2"> उपस्थित हुनु पर्नेछ । </div><div class="content-paragraph"><span class="bold">१७. साक्षी बकाउनेः</span> (१) साक्षी बुझ्न तारेख तोकिएको दिन न्यायाधिकरणको कारबाही शुरु </div><div class="content-paragraph indent-1"> हुनासाथ वादी र प्रतिवादीबाट निजहरूका उपस्थित साक्षीको नामावली लिई मिसिल साथ </div><div class="content-paragraph indent-1"> राखी बकपत्र गराउनको लागि स्रेस्तेदारले न्यायाधिकरण समक्ष पेश गर्नु पर्नेछ । </div><div class="content-paragraph indent-1"> (२) साक्षी बुझ्न तोकिएको दिन अपरान्ह एक बजेसम्म पनि अर्को पक्ष उपस्थित </div><div class="content-paragraph indent-2"> नभएमा उपस्थित पक्षको साक्षी बकपत्र गराउने काम रोकिने छैन । </div><div class="content-paragraph"><span class="bold">१८. तारेखमा नबसे पनि हुनेः</span> न्यायाधिकरणले वादी र प्रतिवादी दुवै पक्षको प्रमाण बुझिसकेपछि </div><div class="content-paragraph indent-1"> कुनै पक्षले चाहेमा न्यायाधिकरणको अनुमति लिई तारेखमा नबस्न पनि सक्नेछ । </div><div class="content-paragraph"><span class="bold">१९. बहसनोट पेश गर्न सक्नेः</span> न्यायाधिकरण वा पुनरावेदन न्यायाधिकरण समक्ष पेश भएको </div><div class="content-paragraph indent-1"> मुद्दामा मुद्दाको कुनै पक्ष वा कानून व्यवसायीले बहसनोट पेश गर्न चाहेमा मुद्दा इजलासमा </div><div class="content-paragraph indent-1"> पेश हुनु भन्दा दुई दिन अगावै त्यस्तो बहसनोट पेश गर्न सक्नेछ र आवश्यकता अनुसार </div><div class="content-paragraph indent-1"> इजलासले पनि त्यस्तो बहसनोट माग गर्न सक्नेछ । </div><div class="content-paragraph"><span class="bold">२०. मुद्दा डिसमिस नहुनेः</span> प्रचलित कानूनमा जुनसुकै कुरा लेखिएको भए तापनि यस नियमावली </div><div class="content-paragraph indent-1"> बमोजिम म्याद तामेल भइसकेको कुनै पक्षले त्यस्तो म्याद गुजारी बसेकोमा वा तारेखमा </div><div class="content-paragraph indent-1"> बसिरहेको कुनै पक्षले तारेख गुजारेमा पनि मुद्दा डिसमिस हुने छैन र बुझेसम्मका प्रमाणका </div><div class="content-paragraph indent-1"> आधारमा मुद्दाको कारबाही र किनारा गर्नु पर्नेछ । </div><div class="content-paragraph"><span class="bold">२१. निर्णय गर्नुपर्ने अवधिः</span> (१) प्रतिवादीको बयान भएको वा प्रतिउत्तरपत्र दाखिला भएकोमा सो </div><div class="content-paragraph indent-1"> भएको मितिले र प्रतिवादीको बयान नभएको वा प्रतिउत्तरपत्र पनि दाखिला नभएकोमा सो हुने </div><div class="content-paragraph indent-1"> म्याद भुक्तान भएको मितिले साठी दिनभित्र न्यायाधीकरणले आफू समक्ष पेश भएका मुद्दाको </div><div class="content-paragraph indent-1"> निर्णय गरिसक्नु पर्नेछ । </div><div class="content-paragraph indent-1"> (२) उपनियम (१) मा जुनसुकै कुरा लेखिएको भए तापनि सो अवधि अगाडि नै </div><div class="content-paragraph indent-2"> मुद्दाको अङ्ग पुगिसकेको भए त्यसरी अङ्ग पुगेको मितिले तीन दिनभित्र निर्णय गरिसक्नु </div><div class="content-paragraph indent-2"> पर्नेछ । </div><div class="content-paragraph text-center bold">परिच्छेद-५</div><div class="content-paragraph text-center bold">पुनरावेदन तथा निर्णय सम्बन्धी व्यवस्था</div><div class="content-paragraph"><span class="bold">२२. पुनरावेदन दिन सक्नेः</span> न्यायाधिकरणले गरेको निर्णय वा नियन्त्रक वा प्रमाणीकरण गर्ने </div><div class="content-paragraph indent-1"> निकायले गरेको निर्णय वा आदेश उपर चित्त नबुझ्ने पक्षले त्यस्तो निर्णय वा आदेश </div><div class="content-paragraph indent-1"> सुनिपाएको वा सोको जनाउ पाएको मितिले पन्ध्र दिनभित्र पुनरावेदन न्यायाधिकरण समक्ष </div><div class="content-paragraph indent-1"> पुनरावेदन गर्न सक्नेछ । </div><div class="content-paragraph"><span class="bold">२३. पुनरावेदनपत्रको जाँचबुझः</span> (१) नियम २२ बमोजिम पुनरावेदन न्यायाधिकरण समक्ष प्राप्त हुन </div><div class="content-paragraph indent-1"> आएको पुनरावेदनपत्र स्रेस्तेदारले रीत पुगे नपुगेको जाँची रीत पुगेको भए त्यस्तो </div><div class="content-paragraph indent-1"> पुनरावेदनपत्र दर्ता गरी सोको प्रमाण सम्बन्धित पुनरावेदकलाई दिनु पर्नेछ । </div><div class="content-paragraph indent-1"> (२) उपनियम (१) बमोजिम पुनरावेदनपत्र जाँच गर्दा रीत पुगेको नदेखिएमा सोको </div><div class="content-paragraph indent-2"> व्यहोरा खुलाइ दरपीठ गरी फिर्ता गर्नु पर्नेछ । </div><div class="content-paragraph"><span class="bold">२४. पुनरावेदन दर्ता पछिको कार्यविधिः</span> (१) पुनरावेदन दर्ता भएपछि स्रेस्तेदारले सम्बन्धित </div><div class="content-paragraph indent-1"> न्यायाधिकरण वा कार्यालयबाट त्यस्तो पुनरावेदनसँग सम्बन्धित मिसिल झिकाउनु पर्नेछ । </div><div class="content-paragraph indent-1"> (२) उपनियम (१) बमोजिम मिसिल प्राप्त भएपछि सो पुनरावेदन उपर कारबाही र </div><div class="content-paragraph indent-2"> किनारा गर्नको लागि स्रेस्तेदारले पेशी तारेख तोकी सो मुद्दा पेशी सूचीमा चढाई पुनरावेदन </div><div class="content-paragraph indent-2"> न्यायाधिकरण समक्ष पेश गर्नु पर्नेछ । </div><div class="content-paragraph"><span class="bold">२५. प्रत्यर्थी झिकाउनेः</span> (१) न्यायाधिकरणले गरेको निर्णय वा नियन्त्रक वा प्रमाणीकरण गर्ने </div><div class="content-paragraph indent-1"> निकायले गरेको निर्णय वा आदेशमा तात्विक फरक पर्न सक्ने अवस्था भएमा सोको कारण </div><div class="content-paragraph indent-1"> खुलाई पन्ध्र दिनको म्याद दिई पुनरावेदन न्यायाधिकरणले अनुसूची-२ बमोजिमको ढाँचामा </div><div class="content-paragraph indent-1"> प्रत्यर्थी झिकाउने आदेश गर्नेछ । </div><div class="content-paragraph indent-1"> (२) उपनियम (१) बमोजिम जारी भएको आदेश नियम ९ बमोजिमको रीत पुऱ्याई </div><div class="content-paragraph indent-2"> तामेल गरिनेछ । </div><div class="content-paragraph"><span class="bold">२६. निर्णय गर्नु पर्ने अवधिः</span> पुनरावेदन न्यायाधिकरणले आफू समक्ष परेको पुनरावेदनमा त्यस्तो </div><div class="content-paragraph indent-1"> पुनरावेदनपत्र दर्ता भएको मितिले नब्बे दिनभित्र निर्णय गरिसक्नु पर्नेछ । </div><div class="content-paragraph"><span class="bold">२७. निर्णय सुनाउनेः</span> (१) न्यायाधिकरण वा पुनरावेदन न्यायाधिकरणले आफू समक्ष परेको मुद्दामा </div><div class="content-paragraph indent-1"> निर्णय गर्दा त्यस्तो मुद्दाका उपस्थित पक्षलाई आफ्नो निर्णय सुनाइ निजबाट निर्णय </div><div class="content-paragraph indent-1"> सुनिपाएको भरपाई गराइ मिसिल संलग्न राख्नु पर्नेछ । </div><div class="content-paragraph indent-1"> (२) मुद्दाको निर्णय गर्दाको बखत अनुपस्थित रहेका पक्षका हकमा निर्णय भएको </div><div class="content-paragraph indent-2"> सात दिन भित्र निजलाई निर्णयको जनाउ दिनु पर्नेछ । </div><div class="content-paragraph"><span class="bold">२८. निर्णय कार्यान्वयनः</span> न्यायाधिकरण वा पुनरावेदन न्यायाधिकरणबाट भएको निर्णय प्रचलित </div><div class="content-paragraph indent-1"> कानून बमोजिम कार्यान्वयन गराउनु पर्नेछ । </div><div class="content-paragraph"><span class="bold">२९. मिलापत्रः</span> न्यायाधिकरण वा पुनरावेदन न्यायाधिकरण समक्ष परेको कुनै मुद्दामा नेपाल </div><div class="content-paragraph indent-1"> सरकारको आदेश भएमा सरकारी वकीलद्वारा त्यस्तो मुद्दा सम्बन्धित पक्षहरूको सहमतिमा </div><div class="content-paragraph indent-1"> जुनसुकै अवस्थामा मिलापत्र हुन सक्नेछ । </div><div class="content-paragraph indent-1"> तर प्रचलित कानून वा सार्वजनिक हित विपरीत हुने देखिएको कुनै मुद्दामा मिलापत्र </div><div class="content-paragraph indent-1"> हुन सक्ने छैन । </div><div class="content-paragraph text-center bold">परिच्छेद-६</div><div class="content-paragraph text-center bold">स्रेस्तेदार तथा कर्मचारी सम्बन्धी व्यवस्था</div><div class="content-paragraph"><span class="bold">३०. स्रेस्तेदार तोक्नेः</span> नेपाल सरकारले न्यायाधिकरण वा पुनरावेदन न्यायाधिकरणको सामान्य </div><div class="content-paragraph indent-1"> निर्देशन तथा नियन्त्रणमा रही न्यायाधिकरण वा पुनरावेदन न्यायाधिकरणको सामान्य प्रशासन </div><div class="content-paragraph indent-1"> सम्बन्धी काम गर्न नेपाल सरकारले नेपाल न्याय सेवाको कम्तीमा राजपत्राङ्कित तृतीय </div><div class="content-paragraph indent-1"> श्रेणीको अधिकृतलाई स्रेस्तेदारको रूपमा काम गर्न तोक्नेछ । </div><div class="content-paragraph"><span class="bold">३१. स्रेस्तेदारको काम, कर्तव्य र अधिकारः</span> यस नियमावलीमा अन्यत्र उल्लेख भएका काम, कर्तव्य </div><div class="content-paragraph indent-1"> र अधिकारको अतिरिक्त स्रेस्तेदारको अन्य काम, कर्तव्य र अधिकार देहाय बमोजिम हुनेछ;- </div><div class="content-paragraph indent-2"> (क) न्यायाधिकरण वा पुनरावेदन न्यायाधिकरणमा दर्ता हुने अभियोगपत्र, उजुरी वा </div><div class="content-paragraph indent-3"> पुनरावेदनपत्र, निवेदन, वकालतनामा लगायतका लिखतहरू हेरी जाँची रीत </div><div class="content-paragraph indent-3"> पुगेको भए दर्ता गर्ने वा दर्ता गर्न नमिल्ने भए कारण जनाई दरपीठ गर्ने, </div><div class="content-paragraph indent-2"> (ख) मुद्दामा पेश भएका कागजलाई सक्कलसँगै भिडाई ठीक देखिएमा प्रमाणित </div><div class="content-paragraph indent-3"> गर्ने र सक्कलमा केही कैफियत देखिएमा सो कैफियत जनाई सम्बन्धित </div><div class="content-paragraph indent-3"> पक्षको सहिछाप गराई राख्ने, </div><div class="content-paragraph indent-2"> (ग) अभियोगपत्र वा पुनरावेदनपत्र वा निवेदन तथा सोको प्रतिउत्तरपत्रसाथ पेश </div><div class="content-paragraph indent-3"> हुन आएका कागजातको जाँच गर्ने, </div><div class="content-paragraph indent-2"> (घ) म्याद जारी गरी तामेल गराउने, </div><div class="content-paragraph indent-2"> (ङ) मुद्दा मामिलामा मनासिव माफिकको कारण जनाई तारिख तोकिदिने, </div><div class="content-paragraph indent-2"> (च) मुद्दाको डायरी कायम गरी त्यसमा हरेक मुद्दाको कारबाहीको लागि दिइएको </div><div class="content-paragraph indent-3"> तारेख समेत खुल्ने गरी कारबाहीको अद्यावधिक विवरण राख्ने, </div><div class="content-paragraph indent-2"> (छ) प्रचलित कानून बमोजिम वारेस लिने तथा मुद्दा सकार गराउने, </div><div class="content-paragraph indent-2"> (ज) इजलासबाट भएको आदेश बमोजिमको काम कारबाही कार्यान्वयन गर्ने, </div><div class="content-paragraph indent-3"> गराउने, </div><div class="content-paragraph indent-2"> (झ) इजलासबाट भएको आदेश बमोजिम धरौटी वा जमानत लिने, </div><div class="content-paragraph indent-2"> (ञ) मुद्दाको मिसिल कागजात सुरक्षित रूपमा राख्ने, रेखदेख गर्ने गराउने तथा </div><div class="content-paragraph indent-3"> धुल्याउनु पर्ने कागजात प्रचलित कानून बमोजिम धुल्याउने, </div><div class="content-paragraph indent-2"> (ट) कामको बोझको आधारमा कर्मचारीहरूमा काम बाँडफाँड गर्ने, </div><div class="content-paragraph indent-2"> (ठ) न्यायाधिकरण वा पुनरावेदन न्यायाधिकरणबाट तयार गर्नु पर्ने प्रतिवेदन, </div><div class="content-paragraph indent-3"> मास्केवारी, फाँटवारी आदि तयार गरी न्यायाधिकरण वा पुनरावेदन </div><div class="content-paragraph indent-3"> न्यायाधिकरणको अध्यक्ष समक्ष पेश गर्ने, </div><div class="content-paragraph indent-2"> (ड) कर्मचारीहरूको वैयक्तिक विवरणको अभिलेख राख्ने, </div><div class="content-paragraph indent-2"> (ढ) कर्मचारी सरुवा बढुवा भई जाँदा बरबुझारथ गराउने, </div><div class="content-paragraph indent-2"> (ण) कर्मचारी प्रशासन सम्बन्धी अन्य काम गर्ने, </div><div class="content-paragraph indent-2"> (त) न्यायाधिकरण वा पुनरावेदन न्यायाधिकरणबाट गर्नु पर्ने अन्य आवश्यक </div><div class="content-paragraph indent-3"> प्रशासनिक काम कारबाही गर्ने । </div><div class="content-paragraph"><span class="bold">३२. कर्मचारी सम्बन्धी व्यवस्थाः</span> न्यायाधिकरण वा पुनरावेदन न्यायाधिकरणको लागि आवश्यक </div><div class="content-paragraph indent-1"> पर्ने कर्मचारी नेपाल सरकारले उपलब्ध गराउने छ । </div><div class="content-paragraph text-center bold">परिच्छेद-७</div><div class="content-paragraph text-center bold">सूचना प्रविधि न्यायाधिकरणका सदस्यको पारिश्रमिक तथा सेवाको शर्त</div><div class="content-paragraph"><span class="bold">३३. सदस्यको पारिश्रमिक र सुविधाः</span> (१) न्यायाधिकरणका सदस्यको पारिश्रमिक तथा सुविधा </div><div class="content-paragraph indent-1"> जिल्ला अदालतका न्यायाधीशले पाए सरह हुनेछ । </div><div class="content-paragraph indent-1"> (२) पुनरावेदन न्यायाधिकरणका सदस्यको पारिश्रमिक तथा सुविधा पुनरावेदन </div><div class="content-paragraph indent-2"> अदालतका न्यायाधीशले पाए सरह हुनेछ । </div><div class="content-paragraph"><span class="bold">३४. जाँचबुझ समितिको गठनः</span> (१) ऐनको दफा ६३ को उपदफा (२) र दफा ६९ को उपदफा </div><div class="content-paragraph indent-1"> (२) को अवस्थामा बाहेक न्यायाधिकरण वा पुनरावेदन न्यायाधिकरणको सदस्यलाई पद </div><div class="content-paragraph indent-1"> अनुसारको आचरण नगरेको वा कर्तव्य पालना गर्न असक्षम भएको आरोपमा छानविन गर्नको </div><div class="content-paragraph indent-1"> लागि नेपाल सरकारले सर्वोच्च अदालतको न्यायाधीश भइसकेको वा हुन योग्यता पुगेको </div><div class="content-paragraph indent-1"> व्यक्तिको अध्यक्षतामा एक जाँचबुझ समिति गठन गर्नेछ । </div><div class="content-paragraph indent-1"> (२) उपनियम (१) बमोजिमको जाँचबुझ समितिले आरोप लागेको सदस्यलाई सूचना </div><div class="content-paragraph indent-2"> दिने, सूचना तामेल गर्ने, बयान गराउने, साक्षी प्रमाण बुझ्ने सम्बन्धमा अदालतलाई भए सरहको </div><div class="content-paragraph indent-2"> अधिकार प्रयोग गर्नेछ । </div><div class="content-paragraph indent-1"> (३) उपनियम (१) बमोजिमको जाँचुबझ समितिले जाँचबुझको कार्य सम्पन्न गर्ने </div><div class="content-paragraph indent-2"> सिलसिलामा आरोप लागेको सदस्यको अतिरिक्त सोसँग सम्बन्धित जुनसुकै व्यक्तिलाई बुझ्न </div><div class="content-paragraph indent-2"> सक्नेछ । </div><div class="content-paragraph indent-1"> (४) उपनियम (१) बमोजिमको जाँचबुझ समितिले जाँचबुझ गर्दा आरोप लागेका </div><div class="content-paragraph indent-2"> सदस्यले मुद्दाको सिलसिलामा गरेको आदेश, निर्णय तथा काम कारबाहीको अध्ययन तथा </div><div class="content-paragraph indent-2"> निरीक्षण गर्न तथा त्यस्ता सदस्यसँग मनासिव मौका दिई लिखित लिखित स्पष्टीकरण माग गर्न </div><div class="content-paragraph indent-2"> सक्नेछ । </div><div class="content-paragraph indent-1"> (५) उपनियम (१) बमोजिमको जाँचबुझ समितिको जाँचबुझ सम्बन्धी अन्य कार्यविधि </div><div class="content-paragraph indent-2"> सो समितिले आफैले निर्धारण गरे बमोजिम हुनेछ । </div><div class="content-paragraph"><span class="bold">३५. प्रतिवेदन पेश गर्नेः</span> नियम ३४ बमोजिम गठित जाँचबुझ समितिले आप्mनो जाँचबुझको काम </div><div class="content-paragraph indent-1"> समाप्त भएपछि ऐनको दफा ६३ को उपदफा (१) को खण्ड (च) र दफा ६९ को उपदफा </div><div class="content-paragraph indent-1"> (१) को खण्ड (च) अन्तर्गत लगाइएको आरोपको सम्बन्धमा किटानी राय सहितको </div><div class="content-paragraph indent-1"> प्रतिवेदन नेपाल सरकार समक्ष पेश गर्नु पर्नेछ । </div><div class="content-paragraph text-center bold">परिच्छेद-८</div><div class="content-paragraph text-center bold">विविध</div><div class="content-paragraph"><span class="bold">३६. मुकामः</span> (१) न्यायाधिकरण वा पुनरावेदन न्यायाधिकरणको मुकाम काठमाडौं उपत्यकाभित्र </div><div class="content-paragraph indent-1"> रहनेछ । </div><div class="content-paragraph indent-1"> (२) न्यायाधिकरण वा पुनरावेदन न्यायाधिकरणले मुद्दाको कार्य बोझको आधारमा </div><div class="content-paragraph indent-2"> आफ्नो अधिकारक्षेत्र भित्रको मुद्दाको कारबाही र किनारा गर्न उपत्यका बाहिरको कुनै </div><div class="content-paragraph indent-2"> स्थानमा कुनै निश्चित अवधिका लागि इजलास कायम गरी आफ्नो काम कारबाही सञ्चालन </div><div class="content-paragraph indent-2"> गर्न सक्नेछ । </div><div class="content-paragraph"><span class="bold">३७. विद्युतीय श्रव्यदृष्य माध्यमबाट मुद्दाको सुनुवाई गर्न सक्नेः</span> न्यायाधिकरण वा पुनरावेदन </div><div class="content-paragraph indent-1"> न्यायाधिकरणले कुनै मुद्दाको सुनुवाई गर्दा सम्बन्धित पक्ष, सरकारी वकील वा कानून </div><div class="content-paragraph indent-1"> व्यवसायी आफै इजलासमा उपस्थित नभएको अवस्थामा पनि भिडियो कन्फरेन्सिङ्ग वा अन्य </div><div class="content-paragraph indent-1"> विद्युतीय श्रव्यदृष्य वा दूर सञ्चार माध्यमबाट मुद्दाको सुनुवाई गर्न सक्ने व्यवस्था गर्न </div><div class="content-paragraph indent-1"> सक्नेछ । </div><div class="content-paragraph"><span class="bold">३८. नक्कल सम्बन्धी व्यवस्थाः</span> न्यायाधिकरण वा पुनरावेदन न्यायाधिकरणमा भएको मुद्दाको </div><div class="content-paragraph indent-1"> मिसिल संलग्न जुनसुकै कागजातको नक्कल सरोकारवालाले प्रति पाना दुई रुपैंयाँ दस्तुर </div><div class="content-paragraph indent-1"> तिरी लिन पाउनेछ । </div><div class="content-paragraph"><span class="bold">३९. निवेदनपत्र दिन सक्नेः</span> न्यायाधिकरण वा पुनरावदेन न्यायाधिकरणमा दायर भएको कुनै </div><div class="content-paragraph indent-1"> मुद्दाको कुनै पक्षले मुद्दासँग सम्बन्धित कुनै विषयमा कारबाही हुनको निमित्त कुनै निवेदनपत्र </div><div class="content-paragraph indent-1"> दिन सक्नेछ र न्यायाधिकरण वा पुनरावेदन न्यायाधिकरणले निवेदकको माग मनासिव देखेमा </div><div class="content-paragraph indent-1"> सो सम्बन्धमा आवश्यक कारबाही गर्नेछ । </div><div class="content-paragraph"><span class="bold">४०. निवेदन वा पुनरावेदन दस्तुरः</span> (१) नियम २२ बमोजिम पुनरावेदन न्यायाधिकरणमा </div><div class="content-paragraph indent-1"> पुनरावेदनपत्र दर्ता गर्दा एकसय रुपैंयाँ दस्तुर लाग्नेछ । </div><div class="content-paragraph indent-1"> (२) ऐन वा यस नियमावली बमोजिम दिइने अन्य निवेदन दर्ता गर्दा पाँच रुपैंयाँ </div><div class="content-paragraph indent-1"> निवेदन दस्तुर लाग्नेछ । </div><div class="content-paragraph"><span class="bold">४१. अन्तरकालीन आदेश दिन सक्नेः</span> न्यायाधिकरण वा पुनरावेदन न्यायाधिकरणमा विचाराधीन </div><div class="content-paragraph indent-1"> रहेको कुनै मुद्दाको सन्दर्भमा मुद्दाको अन्तिम किनारा नभएसम्म कुनै काम, कारबाही अनवरत </div><div class="content-paragraph indent-1"> राख्न वा रोक्न आवश्यक छ भनी कारण सहित मुद्दाको कुनै पक्षले निवेदन दिएमा </div><div class="content-paragraph indent-1"> न्यायाधिकरण वा पुनरावेदन न्यायाधिकरणलाई निवेदनको व्यहोरा मनासिव लागेमा मुद्दा </div><div class="content-paragraph indent-1"> जुनसुकै अवस्थामा पुगेको भए तापनि न्यायाधिकरण वा पुनरावेदन न्यायाधिकरणले कुनै </div><div class="content-paragraph indent-1"> निश्चित अवधिको लागि कुनै काम कारबाही रोक्न वा भइरहेको काम कारबाही अवधि </div><div class="content-paragraph indent-1"> किटान गरी जारी राख्नु भनी मुद्दाका कुनै पक्षका नाममा आवश्यक आदेश जारी गर्न </div><div class="content-paragraph indent-1"> सक्नेछ । </div><div class="content-paragraph"><span class="bold">४२. मिसिल कागजपत्रको सुरक्षाः</span> (१) न्यायाधिकरण वा पुनरावेदन न्यायाधिकरणमा रहेका मिसिल </div><div class="content-paragraph indent-1"> कागजपत्रको सुरक्षा गर्ने कर्तव्य स्रेस्तेदारको हुनेछ । </div><div class="content-paragraph indent-1"> (२) न्यायाधिकरण वा पुनरावेदन न्यायाधिकरणको अध्यक्षले आदेश दिएकोमा बाहेक </div><div class="content-paragraph indent-1"> न्यायाधिकरण वा पुनरावेदन न्यायाधिकरणमा रहेका कुनै पनि मिसिल कागजपत्र वा स्रेस्ता </div><div class="content-paragraph indent-1"> वा किताबहरू न्यायाधिकरण भवन बाहिर लैजान र अनाधिकृत व्यक्तिलाई देखाउन हुँदैन । </div><div class="content-paragraph"><span class="bold">४३. सदस्यको पोशाकः</span> पुरुष सदस्यले इजलासमा बस्दा कालो नेपाली टोपी, लवेदा सुरुवाल, कालो </div><div class="content-paragraph indent-1"> कोट र कालो जुत्ता तथा महिला सदस्यले चौबन्दी चोली, साडी र कालो जुत्ता लगाउनु </div><div class="content-paragraph indent-1"> पर्नेछ । </div><div class="content-paragraph indent-1"> तर आशौच बारेको अवस्थामा यो नियम लागू हुने छैन । </div><div class="content-paragraph"><span class="bold">४४. शपथ ग्रहणको ढाँचाः</span> न्यायाधिकरण वा पुनरावेदन न्यायाधिकरणका सदस्यहरूले लिने </div><div class="content-paragraph indent-1"> शपथको ढाँचा अनुसूची-३ बमोजिम हुनेछ । </div><div class="content-paragraph"><span class="bold">४५. खारेजी तथा बचाउः</span> (१) सूचना प्रविधि न्यायाधिकरण (कार्यविधि) नियमावली, २०६१ खारेज </div><div class="content-paragraph indent-1"> गरिएको छ । </div><div class="content-paragraph indent-1"> (२) सूचना प्रविधि न्यायाधिकरण (कार्यविधि) नियमावली, २०६१ बमोजिम भए </div><div class="content-paragraph indent-1"> गरेका काम कारबाही यसै नियमावली बमोजिम भए गरेको मानिनेछ । </div><div class="header-section" style="margin-top: 50px;"><div class="document-title">अनुसूची-१</div><div class="document-subtitle">(नियम ९ को उपनियम (१) सँग सम्बन्धित)</div><div class="document-title">सुचना प्रविधि न्यायाधिकरणबाट जारी भएको म्याद</div></div><div class="content-paragraph text-center" style="margin-top: 20px;"> सम्वत् <span class="form-field large"></span> सालको मु. नं. <span class="form-field large"></span></div><div class="content-paragraph" style="padding-left: 10%;"> जिल्ला <span class="form-field medium"></span> न.पा./गा.वि.स. <span class="form-field medium"></span> वडा नं. <span class="form-field small"></span> बस्ने <span class="form-field small"></span></div><div class="content-paragraph text-center">वादी</div><div class="content-paragraph text-center bold">विरुद्ध</div><div class="content-paragraph" style="padding-left: 10%;"> जिल्ला <span class="form-field medium"></span> न.पा./गा.वि.स. <span class="form-field medium"></span> वडा नं. <span class="form-field small"></span> बस्ने <span class="form-field small"></span></div><div class="content-paragraph text-center">प्रतिवादी</div><div class="content-paragraph" style="padding-left: 10%;"> श्री <span class="form-field xlarge"></span> बस्ने <span class="form-field xlarge"></span> का नाममा जारी भएको म्याद </div><div class="content-paragraph"> वादीले तपाईको विरुद्ध विद्युतीय (इलेक्ट्रोनिक) कारोबार ऐन, २०६३ को परिच्छेद ९ </div><div class="content-paragraph indent-1"> अन्तर्गतको <span class="form-field large"></span> कसूरमा यस न्यायाधिकरणमा अभियोगपत्र दर्ता गराएको हुनाले </div><div class="content-paragraph indent-1"> बाटाको म्याद बाहेक पन्ध्र दिन भित्र न्यायाधिकरण खुल्ने समयमा तपाईंलाई लागेको </div><div class="content-paragraph indent-1"> आरोपको सम्बन्धमा तपाईको कुनै प्रतिउत्तर भए सो सहित यस न्यायाधिकरणमा हाजिर हुन </div><div class="content-paragraph indent-1"> आउनु होला, सो म्याद भित्र आए तपाईंको व्यहोरा समेत बुझी र नआई म्याद गुजारी फरार </div><div class="content-paragraph indent-1"> रहे कानून बमोजिम मुद्दाको निर्णय हुनेछ । पछि तपाईंको उजुरी लाग्ने छैन । </div><div class="signature-section" style="margin-top: 60px; padding-right: 10%;"> इति सम्वत् <span class="form-field small"></span> साल <span class="form-field small"></span> गते रोज <span class="form-field small"></span> शुभम्- </div><div class="header-section" style="margin-top: 50px;"><div class="document-title">अनुसूची-२</div><div class="document-subtitle">(नियम २५ को उपनियम (१) सँग सम्बन्धित)</div><div class="document-title">सुचना प्रविधि पुनरावेदन न्यायाधिकरणबाट जारी भएको आदेश</div></div><div class="content-paragraph text-center" style="margin-top: 20px;"> सम्वत् <span class="form-field large"></span> सालको पु.वे. नं.<span class="form-field large"></span></div><div class="content-paragraph" style="padding-left: 10%;"> जिल्ला <span class="form-field medium"></span> न.पा./गा.वि.स. <span class="form-field medium"></span> वडा नं. <span class="form-field small"></span> बस्ने <span class="form-field small"></span> पुनरावेदक </div><div class="content-paragraph text-center bold">विरुद्ध</div><div class="content-paragraph" style="padding-left: 10%;"> जिल्ला <span class="form-field medium"></span> न.पा./गा.वि.स. <span class="form-field medium"></span> वडा नं. <span class="form-field small"></span> बस्ने <span class="form-field small"></span> प्रत्यर्थी </div><div class="content-paragraph" style="padding-left: 10%;"> श्री <span class="form-field xlarge"></span> बस्ने <span class="form-field xlarge"></span> का नाममा जारी भएको आदेश </div><div class="content-paragraph"> पुनरावेदकले सूचना प्रविधि न्यायाधिकरण/ नियन्त्रक/ प्रमाणीकरण गर्ने निकायले गरेको मिति </div><div class="content-paragraph indent-1"><span class="form-field medium"></span>को निर्णय/आदेश उपर यस पुनरावेदन न्यायाधिकरणमा दिनु भएको पुनरावेदन उपर </div><div class="content-paragraph indent-1"> कारबाही हुँदा सूचना प्रविधि न्यायाधिकरण (कार्यविधि) नियमावली, २०६३ को नियम २५ बमोजिम </div><div class="content-paragraph indent-1"> प्रत्यर्थी झिकाई पेश गर्नु भन्ने मिति <span class="form-field small"></span> मा आदेश भएकोले तपाईलाई <span class="form-field tiny"></span> साल </div><div class="content-paragraph indent-1"> महिना <span class="form-field tiny"></span> गते <span class="form-field tiny"></span> रोजको तारिख मुकरर गरिएकोले आदेश पत्र र पुनरावेदनपत्रको </div><div class="content-paragraph indent-1"> नक्कल थान <span class="form-field tiny"></span> यसैसाथ संलग्न गरी यो सूचना पठाइएको छ। तारिख मुकरर गरिएको दिन १० </div><div class="content-paragraph indent-1"> बजे आफ्नो सबूद प्रमाण सहित यस न्यायाधिकरणमा हाजिर हुन आफै आउनु होला/कानून बामेजिम </div><div class="content-paragraph indent-1"> प्रतिनिधि पठाउनु होला । </div><div class="signature-section" style="margin-top: 60px; padding-right: 10%;"> इति सम्वत् <span class="form-field small"></span> साल <span class="form-field small"></span> महिना <span class="form-field tiny"></span> गते <span class="form-field tiny"></span> रोज शुभम्<span class="form-field medium"></span></div><div class="header-section" style="margin-top: 50px;"><div class="document-title">अनुसूची-३</div><div class="document-subtitle">(नियम ४४ सँग सम्बन्धित)</div><div class="document-title">शपथ ग्रहण</div></div><div class="content-paragraph text-left" style="margin-top: 20px;"> म <span class="form-field xlarge"></span><span class="form-field large"></span> ईश्वरको नाममा शपथ लिन्छुसत्य निष्ठापूर्वक प्रतिज्ञा गर्छु कि </div><div class="content-paragraph"> नेपाली जनता र प्रचलित संविधान तथा अन्य कानूनप्रति निष्ठावान रही आफूले ग्रहण गरेको पदको </div><div class="content-paragraph"> जिम्मेवारी र कर्तव्य कसैको डर, मोलाहिजा, पक्षपात, द्वेष वा लोभमा नपरी इमान्दारीसाथ पालन गर्नेछु </div><div class="content-paragraph"> र आफ्नो कर्तव्य पालनको सिलसिलामा आफूलाई ज्ञात हुन आएको कुरा प्रचलित कानूनको पालना </div><div class="content-paragraph"> गर्दा बाहेक आफू बहाल रहेको वा नरहेको कुनैपनि अवस्थामा पनि प्रकट गर्ने छैन । </div><div class="signature-section" style="margin-top: 80px;"> हस्ताक्षरः- <br> नाम :- </div><div class="content-paragraph text-left" style="margin-top: 30px;"> मिति :- </div></body></html>