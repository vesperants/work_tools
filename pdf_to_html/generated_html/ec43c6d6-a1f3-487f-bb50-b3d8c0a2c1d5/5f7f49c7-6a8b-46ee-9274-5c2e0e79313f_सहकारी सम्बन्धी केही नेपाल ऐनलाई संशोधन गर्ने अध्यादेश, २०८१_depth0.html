<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>सहकारी सम्बन्धी केही नेपाल ऐनलाई संशोधन गर्ने अध्यादेश, २०८१.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-1 { margin-left: 20px; } .indent-2 { margin-left: 40px; } .indent-3 { margin-left: 60px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">सहकारी सम्बन्धी केही नेपाल ऐनलाई संशोधन गर्ने अध्यादेश, २०८१</div><div class="document-subtitle">प्रमाणीकरण मिति<br>२०८१।०९।१४</div><div class="document-subtitle">संवत् २०८१ सालको अध्यादेश नं. ०२</div><div class="document-subtitle">सहकारी सम्बन्धी केही नेपाल ऐनलाई संशोधन गर्न बनेको अध्यादेश</div></div><div class="content-paragraph"><span class="bold">प्रस्तावनाः</span> सहकारी सम्बन्धी केही नेपाल ऐनलाई तत्काल संशोधन गर्न आवश्यक भएको र हाल सङ्घीय संसदको अधिवेशन चालु नभएकोले, </div><div class="content-paragraph"> नेपालको संविधानको धारा ११४ को उपधारा (१) बमोजिम मन्त्रिपरिषद्‌को सिफारिसमा राष्ट्रपतिबाट यो अध्यादेश जारी भएको छ। </div><div class="content-paragraph"><span class="bold">१. संक्षिप्त नाम र प्रारम्भः</span> (१) यस अध्यादेशको नाम “सहकारी सम्बन्धी केही नेपाल ऐनलाई संशोधन गर्ने अध्यादेश, २०८१” रहेको छ। </div><div class="content-paragraph indent-1"> (२) यो अध्यादेश तुरुन्त प्रारम्भ हुनेछ। </div><div class="content-paragraph"><span class="bold">२. सहकारी ऐन, २०७४ मा संशोधनः</span> सहकारी ऐन, २०७४ को,- </div><div class="content-paragraph indent-1"> (१) दफा २ को खण्ड (ङ) पछि देहायको खण्ड (ङ१) थपिएको छः- </div><div class="content-paragraph indent-2"> “(ङ१) “प्राधिकरण” भन्नाले दफा १०३क. बमोजिम स्थापना भएको राष्ट्रिय सहकारी नियमन प्राधिकरण सम्झनु पर्छ।” </div><div class="content-paragraph indent-1"> (२) दफा १५ को उपदफा (७) पछि देहायको उपदफा (८) थपिएको छः- </div><div class="content-paragraph indent-2"> “(८) यस दफामा अन्यत्र जुनसुकै कुरा लेखिएको भए तापनि यो उपदफा प्रारम्भ भएपछि बचत तथा ऋणको मुख्य कारोबार गर्ने सहकारी संस्थाको दर्ता प्राधिकरणले निर्धारण गरेको मापदण्ड बमोजिम स्थानीय तहमा मात्र हुनेछ।" </div><div class="content-paragraph indent-1"> (३) दफा २० पछि देहायको दफा २०क. थपिएको छः- </div><div class="content-paragraph indent-2"> “२०क. <span class="bold">बचत तथा ऋणको मुख्य कारोबार गर्ने सहकारी संस्थाको वर्गीकरणः</span> (१) बचत तथा ऋणको मुख्य कारोबार गर्ने सहकारी संस्थालाई तोकिएको आधारमा सङ्घ, प्रदेश र स्थानीय गरी तीन तहमा वर्गीकरण गरिनेछ । </div><div class="content-paragraph indent-2"> (२) उपदफा (१) मा जुनसुकै कुरा लेखिएको भए तापनि बचत तथा ऋणको मुख्य कारोबार गर्ने सहकारी संस्थाको वर्गीकरण प्रयोजनको लागि यो </div><div class="content-paragraph indent-1"> दफा प्रारम्भ भएको मितिले एक वर्षभित्र प्राधिकरण वा तोकिएको निकायमा दर्ता हुनु पर्नेछ।" </div><div class="content-paragraph indent-1"> (४) दफा ३२ को उपदफा (१) को सट्टा देहायको उपदफा (१) राखिएको छः- </div><div class="content-paragraph indent-2"> “(१) यस ऐनमा अन्यत्र जुनसुकै कुरा लेखिएको भए तापनि एक व्यक्ति एकै प्रकृतिका एक भन्दा बढी सहकारी संस्थामा सदस्य हुन सक्ने छैन। </div><div class="content-paragraph indent-2"> तर यो उपदफा प्रारम्भ हुँदाका बखत एकै प्रकृतिको एकभन्दा बढी सहकारी संस्थाको सदस्य भएको व्यक्तिले यो उपदफा प्रारम्भ भएको मितिले एक वर्ष भित्र कुनै एक संस्थाको मात्र सदस्यता कायम राख्नु पर्नेछ ।” </div><div class="content-paragraph indent-1"> (५) दफा ४१ को उपदफा (३) पछि देहायको उपदफा (३क) थपिएको छः- </div><div class="content-paragraph indent-2"> “(३क) कुनै पनि व्यक्ति बचत तथा ऋणको मुख्य कारोबार गर्ने सहकारी संस्थाको सञ्चालक पदमा दुई कार्यकालभन्दा बढी अवधिको लागि निर्वाचित हुन र बहाल रहन सक्ने छैन।” </div><div class="content-paragraph indent-1"> (६) दफा ५२ को सट्टा देहायको दफा ५२ राखिएको छः- </div><div class="content-paragraph indent-2"> “५२. <span class="bold">व्यक्तिगत बचत तथा ऋणको सीमाः</span> (१) सदस्यले देहायका सहकारी संस्थामा देहायको सीमासम्म व्यक्तिगत बचत रकम जम्मा गर्न सक्नेछः- </div><div class="content-paragraph indent-3"> (क) एक प्रदेशभन्दा बढी कार्यक्षेत्र रहेको बचत तथा ऋणको मुख्य कारोबार गर्ने सहकारी संस्थामा पचास लाख रूपैयाँसम्म, </div><div class="content-paragraph indent-3"> (ख) एक जिल्लाभन्दा बढी कार्यक्षेत्र रहेको बचत तथा ऋणको मुख्य कारोबार गर्ने सहकारी संस्थामा पच्चिस लाख रूपैयाँसम्म, </div><div class="content-paragraph indent-3"> (ग) बढीमा एक जिल्लाभित्र कार्यक्षेत्र रहेको बचत तथा ऋणको मुख्य कारोबार गर्ने सहकारी संस्थामा दश लाख रूपैयाँसम्म । </div><div class="content-paragraph indent-2"> तर यो दफा प्रारम्भ हुँदाको बखत क़ायम रहेको व्यक्तिगत बचतलाई यो दफा प्रारम्भ भएको मितिले दुई वर्षभित्र यस दफा बमोजिमको सीमाभित्र ल्याउनु पर्नेछ । </div><div class="content-paragraph indent-2"> (२) उपदफा (१) बमोजिमको संस्थाको प्राथमिक पूँजी कोषको पन्ध्र प्रतिशतभन्दा बढी रकम ऋण प्रवाह गर्न सकिने छैन।" </div><div class="content-paragraph indent-1"> (७) दफा ५२ पछि देहायको दफा ५२क. थपिएको छः- </div><div class="content-paragraph indent-2"> “५२क. <span class="bold">स्रोत खुलाउनु पर्नेः</span> (१) सदस्यले सहकारी संस्थामा दश लाख रुपैयाँभन्दा </div><div class="content-paragraph indent-1"> बढी बचत रकम जम्मा गर्दा अनिवार्य रूपमा त्यस्तो रकमको स्रोत खुलाउनु पर्नेछ । </div><div class="content-paragraph indent-2"> (२) उपदफा (१) बमोजिम सदस्यले स्रोत नखुलाएको बचत रकम सहकारी संस्थाले स्वीकार गर्ने छैन।” </div><div class="content-paragraph indent-1"> (८) दफा ७१ को उपदफा (२) को प्रतिबन्धात्मक वाक्यांशमा रहेका “शेयर पूँजीको अठार प्रतिशत भन्दा बढी” भन्ने शब्दहरुको सट्टा "शेयर पूँजीको पन्ध्र प्रतिशतभन्दा बढी” भन्ने शब्दहरू राखिएका छन्। </div><div class="content-paragraph indent-1"> (९) दफा ८१ को सट्टा देहायको दफा ८१ राखिएको छः- </div><div class="content-paragraph indent-2"> “८१. <span class="bold">कर्जा सूचना केन्द्रः</span> (१) बचत तथा ऋणको मुख्य कारोबार गर्ने सहकारी संस्थाले प्रचलित कानून बमोजिम स्थापना भएको कर्जा सूचना केन्द्रको सदस्यता प्राप्त गरी बचत तथा ऋण कारोबारको सूचना आदान प्रदान गर्नु पर्नेछ । </div><div class="content-paragraph indent-2"> (२) उपदफा (१) बमोजिमको कर्जा सूचना केन्द्रले सहकारी संस्थाको हकमा समेत देहाय बमोजिम कर्जा सूचना सम्बन्धी कार्य गर्नेछः- </div><div class="content-paragraph indent-3"> (क) सदस्य सहकारी संस्थाको कर्जा प्रवाहमा वस्तुगत उद्देश्य र उपयुक्तता कायम गर्न त्यस्तो सहकारी संस्थाले प्रवाह गरेको ऋणको सूचना प्राप्त गर्ने, </div><div class="content-paragraph indent-3"> (ख) खण्ड (क) बमोजिम प्राप्त सूचनालाई सोही खण्डमा उल्लिखित प्रयोजनका निमित्त सदस्य सहकारी संस्थाहरुको बीचमा आदान प्रदान गर्ने, </div><div class="content-paragraph indent-3"> (ग) खण्ड (ख) बमोजिम प्राप्त सूचनाका आधारमा कालो सूचीमा राख्‍नु पर्ने भए सो सम्बन्धमा आवश्यक कारबाही गर्ने। </div><div class="content-paragraph indent-2"> (३) सदस्य सहकारी संस्थाले दश लाख रुपैयाँभन्दा बढी ऋण कारोबारको सूचना कर्जा सूचना केन्द्रलाई उपलब्ध गराउनु पर्नेछ। </div><div class="content-paragraph indent-2"> (४) सदस्य सहकारी संस्थाले समयमा ऋण नतिर्ने ऋणीको नाम प्रत्येक तीन महिनामा अनिवार्य रुपमा कर्जा सूचना केन्द्रलाई उपलब्ध गराउनु पर्नेछ।” </div><div class="content-paragraph indent-1"> (१०) दफा १०१ को सट्टा देहायको दफा १०१ राखिएको छः- </div><div class="content-paragraph indent-2"> “१०१. <span class="bold">कर्जा सुरक्षण कोषको सदस्यता लिनु पर्नेः</span> यस ऐन बमोजिम बचत तथा ऋणको मुख्य कारोबार गर्ने सहकारी संस्थाले प्रचलित कानून बमोजिम स्थापना </div><div class="content-paragraph indent-1"> भएको निक्षेप तथा कर्जा सुरक्षण कोषको सुरक्षित सदस्य संस्थाको रुपमा सदस्यता लिनु पर्नेछ । " </div><div class="content-paragraph indent-1"> (११) परिच्छेद १७ पछि देहायको परिच्छेद १७क. थपिएको छः- </div><div class="text-center"><span class="bold">“परिच्छेद-१७क.</span><br><span class="bold">राष्ट्रिय सहकारी नियमन प्राधिकरण</span></div><div class="content-paragraph indent-1"><span class="bold">१०३क. प्राधिकरणको स्थापनाः</span> (१) सङ्घ, प्रदेश र स्थानीय तहको कार्यक्षेत्रभित्रका बचत तथा ऋणको मुख्य कारोबार गर्ने सहकारी संस्थाको नियमन गर्न एक राष्ट्रिय सहकारी नियमन प्राधिकरणको स्थापना गरिएको छ । </div><div class="content-paragraph indent-2"> (२) प्राधिकरणको केन्द्रीय कार्यालय काठमाडौं उपत्यकामा रहनेछ । </div><div class="content-paragraph indent-2"> (३) प्राधिकरणले नेपाल सरकार समक्ष सम्पर्क गर्दा मन्त्रालय मार्फत गर्नु पर्नेछ । </div><div class="content-paragraph indent-2"> (४) प्राधिकरणको काम कारबाहीको सम्बन्धमा नेपाल सरकारले आवश्यक निर्देशन दिन सक्नेछ। </div><div class="content-paragraph indent-2"> (५) प्राधिकरणले आफ्नो वार्षिक प्रतिवेदन नेपाल सरकार समक्ष पेस गर्नेछ। </div><div class="content-paragraph indent-2"> (६) उपदफा (५) बमोजिमको प्रतिवेदन नेपाल सरकारले सङ्घीय संसदको सम्बन्धित समितिमा पेस गर्नेछ । </div><div class="content-paragraph indent-1"><span class="bold">१०३ख. प्राधिकरण स्वशासित र सङ्गठित संस्था हुनेः</span> (१) प्राधिकरण अविच्छिन्न उत्तराधिकारवाला एक स्वायत्त, स्वशासित र सङ्गठित संस्था हुनेछ र यसले कानूनी व्यक्तित्व प्राप्त गर्नेछ। </div><div class="content-paragraph indent-2"> (२) प्राधिकरणले कानूनी व्यक्तिको हैसियतले प्रचलित कानून बमोजिमको अधिकारको प्रयोग, कर्तव्यको पालना र दायित्व निर्वाह गर्नेछ। </div><div class="content-paragraph indent-1"><span class="bold">१०३ग. प्राधिकरणको गठनः</span> (१) प्राधिकरणको गठन देहाय बमोजिम हुनेछः- </div><div class="content-paragraph indent-2"> (क) अर्थशास्त्र, वाणिज्य, व्यवस्थापन, लेखा, कानून वा सहकारी विषयमा कम्तीमा स्नातकोत्तर तहको शैक्षिक उपाधि हासिल गरी कम्तीमा राजपत्राङ्कित प्रथम श्रेणी वा सो सरहमा कार्य गरेको वा अन्तर्राष्ट्रिय वा राष्ट्रिय स्तरका बैङ्क वा वित्तीय संस्था वा सहकारी संस्थामा रही कम्तीमा पन्ध्र </div><div class="content-paragraph indent-3"> वर्ष कार्य अनुभव भएको व्यक्तिमध्ये नेपाल<span class="text-right bold" style="display: block; margin-left: auto; width: fit-content; ">- अध्यक्ष</span> सरकारले नियुक्त गरेको एकजना व्यक्ति </div><div class="content-paragraph indent-2"> (ख) नेपाल राष्ट्र बैङ्कको कार्यकारी निर्देशक<span class="text-right bold" style="display: block; margin-left: auto; width: fit-content; ">-सदस्य</span></div><div class="content-paragraph indent-2"> (ग) मन्त्रालयको सहकारी क्षेत्र हेर्ने सहसचिव<span class="text-right bold" style="display: block; margin-left: auto; width: fit-content; ">-सदस्य</span></div><div class="content-paragraph indent-2"> (घ) अर्थशास्त्र, वाणिज्य, व्यवस्थापन, लेखा, कानून वा सहकारी विषयमा कम्तीमा स्नातकोत्तर तहको शैक्षिक उपाधि हासिल गरी अन्तर्राष्ट्रिय वा राष्ट्रिय स्तरका बैङ्क वा वित्तीय संस्था वा सहकारी संस्थामा रही अधिकृत स्तरमा कम्तीमा दश वर्ष कार्य अनुभव भएको नेपाल सरकारले नियुक्त गरेको एकजना विज्ञ<span class="text-right bold" style="display: block; margin-left: auto; width: fit-content; ">- सदस्य</span></div><div class="content-paragraph indent-2"> (ङ) कम्तीमा दश वर्ष कार्य अनुभव भएको चार्टर्ड एकाउन्टेन्टहरु मध्ये नेपाल सरकारले नियुक्त गरेको एकजना चार्टर्ड एकाउन्टेन्ट<span class="text-right bold" style="display: block; margin-left: auto; width: fit-content; ">-सदस्य</span></div><div class="content-paragraph indent-1"> (२) प्राधिकरणको वरिष्ठ कर्मचारीले प्राधिकरणको सचिव भई काम गर्नेछ । </div><div class="content-paragraph indent-1"> (३) प्राधिकरणको अध्यक्ष पद कुनै कारणले रिक्त भएमा नेपाल सरकारको राजपत्राङ्कित विशिष्ट श्रेणीको अधिकृतलाई अध्यक्षको पदमा काम गर्न नेपाल सरकारले तोक्नेछ। </div><div class="content-paragraph indent-1"><span class="bold">१०३घ. अयोग्यताः</span> देहायको व्यक्ति अध्यक्ष वा सदस्य पदमा नियुक्ति हुन वा बहाल रहनको लागि योग्य हुने छैनः- </div><div class="content-paragraph indent-2"> (क) गैर नेपाली नागरिक, </div><div class="content-paragraph indent-2"> (ख) भ्रष्टाचार, जबरजस्ती करणी, मानव बेचविखन तथा ओसारपसार, लागू औषध बिक्री वितरण तथा ओसारपसार, बैङ्क तथा वित्तीय संस्था वा सहकारीको रकम हिनामिना, ठगी, सम्पत्ति शुद्धीकरण, अवैध रुपमा वन्यजन्तुको ओसारपसार, सङ्गठित अपराध, राहदानी दुरुपयोग, अपहरण सम्बन्धी कसूर वा नैतिक पतन देखिने अन्य फौजदारी कसूरमा अदालतबाट सजाय पाएको, </div><div class="content-paragraph indent-2"> (ग) कुनै विदेशी मुलुकको स्थायी आवासीय अनुमति प्राप्त गरेको वा त्यस्तो अनुमति प्राप्त गर्नका लागि आवेदन दिएको, </div><div class="content-paragraph indent-2"><span class="bold">स्पष्टीकरणः</span> यस खण्डको प्रयोजनको लागि “स्थायी आवासीय अनुमति” भन्नाले विदेशी मुलुकले कुनै शर्त तोकी वा नतोकी सो मुलुकमा स्थायी रुपले बसोबास गर्न पाउने गरी नेपाली नागरिकलाई उपलब्ध गराएको डाइभरसिटी इमिग्रेन्ट भिसा (डि.भि.), परमानेन्ट रेजिडेन्ट भिसा (पि.आर.) वा ग्रीन कार्ड सम्झनु पर्छ र सो शब्दले नेपाली नागरिकलाई विदेशमा स्थायी रुपमा बसोबास गर्न दिइएको जुनसुकै नामको स्थायी आवासीय अनुमतिलाई समेत जनाउँछ । </div><div class="content-paragraph indent-2"> (घ) बैङ्क तथा वित्तीय संस्था वा सहकारी संस्थाको ऋण नतिरेको कारण प्रचलित कानून बमोजिम कालोसूचीमा परेको। </div><div class="content-paragraph indent-1"><span class="bold">१०३ङ. प्राधिकरणको अध्यक्ष र विज्ञ सदस्यको नियुक्तिः</span> (१) प्राधिकरणको अध्यक्ष तथा सदस्यको नियुक्तिका लागि उपयुक्त व्यक्ति छनोट गरी नेपाल सरकारलाई सिफारिस गर्न देहाय बमोजिमको सिफारिस समिति गठन हुनेछः- </div><div class="content-paragraph indent-2"> (क) लोकसेवा आयोगको अध्यक्ष वा निजले<span class="text-right bold" style="display: block; margin-left: auto; width: fit-content;">संयोजक</span> तोकेको सो आयोगको सदस्य </div><div class="content-paragraph indent-2"> (ख) पूर्व गभर्नरहरु मध्येबाट नेपाल<span class="text-right bold" style="display: block; margin-left: auto; width: fit-content;">- सदस्य</span> सरकारले तोकेको एकजना </div><div class="content-paragraph indent-2"> (ग) आर्थिक तथा वित्तीय, कानून वा सहकारी क्षेत्रमा कम्तीमा पन्ध्र वर्ष कार्य अनुभव भएको व्यक्तिहरु मध्येबाट नेपाल सरकारले तोकेको विज्ञ एकजना<span class="text-right bold" style="display: block; margin-left: auto; width: fit-content;">- सदस्य</span></div><div class="content-paragraph indent-1"> (२) उपदफा (१) बमोजिमको सिफारिस समितिले पन्ध्र दिनको समय दिई कुनै राष्ट्रियस्तरको दैनिक पत्रिकामा सूचना प्रकाशन गरी देहायको योग्यता भएका नेपाली नागरिकबाट दरखास्त आह्वान गर्नेछः- </div><div class="content-paragraph indent-2"> (क) दफा १०३ग. बमोजिमको योग्यता पुगेको, </div><div class="content-paragraph indent-2"> (ख) दफा १०३घ. बमोजिम अयोग्यता नरहेको, </div><div class="content-paragraph indent-2"> (ग) पैंसठ्ठी वर्ष उमेर पूरा नभएको। </div><div class="content-paragraph indent-1"> (३) उपनियम (२) बमोजिमको अवधिभित्र सूचनामा तोकिएको मिति, समय र माध्यमबाट योग्यता पुगेका इच्छुक व्यक्तिले देहायका कागजात सहित सिफारिस समिति समक्ष दरखास्त दिनु पर्नेछः- </div><div class="content-paragraph indent-2"> (क) नेपाली नागरिकताको प्रमाणपत्रको प्रतिलिपि, </div><div class="content-paragraph indent-2"> (ख) न्यूनतम शैक्षिक योग्यता तथा अनुभव खुल्ने कागजातको प्रतिलिपि, </div><div class="content-paragraph indent-2"> (ग) स्वघोषणा। </div><div class="content-paragraph indent-1"> (४) उपदफा (३) बमोजिम दरखास्त दिने व्यक्तिले त्यस्तो दरखास्तसाथ पाँच हजार शब्दमा नबढाई तयार गरेको सहकारी सङ्घ संस्था नियमन सम्बन्धी व्यावसायिक कार्ययोजना समेत छुट्टै खाममा सिलबन्दी गरी पेस गर्नु पर्नेछ । </div><div class="content-paragraph indent-1"> (५) उपदफा (१) बमोजिमको सिफारिस समितिले अध्यक्ष र सदस्य पदमा नियुक्तिको लागि सो समितिले बनाएको मापदण्ड बमोजिम नेपाल सरकार समक्ष उपलब्ध भए सम्म प्रत्येक पदको लागि बढीमा तीनजनाको नाम सिफारिस गर्नेछ। </div><div class="content-paragraph indent-1"> (६) उपदफा (५) बमोजिम सिफारिस भएका व्यक्ति मध्येबाट नेपाल सरकारले एकजनालाई अध्यक्ष र सदस्य पदमा नियुक्त गर्नेछ । </div><div class="content-paragraph indent-1"> (७) अध्यक्ष र सदस्यको पदावधि चार वर्षको हुनेछ र निजको पुनः एकपटकको लागि नियुक्ति हुन सक्नेछ । </div><div class="content-paragraph indent-1"> (८) उपदफा (७) मा जुनसुकै कुरा लेखिएको भए तापनि अध्यक्ष र सदस्यले पदीय दायित्व जिम्मेवारीपूर्वक पूरा नगरेमा नेपाल सरकारले निजलाई जुनसुकै बखत पदबाट हटाउन सक्नेछ । </div><div class="content-paragraph indent-1"> तर त्यसरी पदबाट हटाउनु अघि निजलाई सफाइ पेस गर्ने उचित मौका दिनु पर्नेछ । </div><div class="content-paragraph indent-1"><span class="bold">१०३च. प्राधिकरणको अध्यक्ष र सदस्यको पद रिक्त हुनेः</span> देहायको कुनै अवस्थामा प्राधिकरणको अध्यक्ष वा सदस्यको पद रिक्त भएको मानिनेछः- </div><div class="content-paragraph indent-2"> (क) निजले नेपाल सरकार समक्ष आफ्नो पदबाट दिएको राजीनामा स्वीकृत भएमा, </div><div class="content-paragraph indent-2"> (ख) निजमा दफा १०३ग. को खण्ड (क), (घ) वा (ङ) वा १०३घ. बमोजिमको योग्यता नभएमा वा नरहेमा, </div><div class="content-paragraph indent-2"> (ग) दफा १०३ङ. को उपदफा (७) बमोजिम निजको पदावधि समाप्त भएमा, </div><div class="content-paragraph indent-2"> (घ) दफा १०३ङ. को उपदफा (८) बमोजिम निजलाई नेपाल सरकारले पदबाट हटाएमा, </div><div class="content-paragraph indent-2"> (ङ) निजको मृत्यु भएमा। </div><div class="content-paragraph indent-1"><span class="bold">१०३छ. प्राधिकरणको बैठकः</span> (१) प्राधिकरणको बैठक महिनामा कम्तीमा एकपटक बस्नेछ । </div><div class="content-paragraph indent-1"> (२) प्राधिकरणको बैठक अध्यक्षले र अध्यक्षको पद रिक्त भएको अवस्थामा वरिष्ठ सदस्यले तोकेको मिति, समय र स्थानमा बस्नेछ । </div><div class="content-paragraph indent-2"><span class="bold">स्पष्टीकरणः</span> यस दफाको प्रयोजनको लागि “वरिष्ठ सदस्य” भन्नाले नियुक्तिको क्रममा अगाडि रहेको सदस्य सम्झनु पर्छ । </div><div class="content-paragraph indent-1"> (३) प्राधिकरणको बैठक बस्नुभन्दा कम्तीमा चौबीस घण्टा अगावै बैठकमा छलफल हुने विषयसहितको सूची सचिवले सबै सदस्यलाई उपलव्ध गराउनु पर्नेछ। </div><div class="content-paragraph indent-1"> (४) प्राधिकरणको बैठकको अध्यक्षता अध्यक्षले र निजको अनुपस्थितिमा उपस्थितमध्ये वरिष्ठ सदस्यले गर्नेछ। </div><div class="content-paragraph indent-1"> (५) प्राधिकरणको बैठकमा तीन जना सदस्य उपस्थित भएमा प्राधिकरणको बैठकको लागि गणपूरक सङ्ख्या पुगेको मानिनेछ। </div><div class="content-paragraph indent-1"> (६) प्राधिकरणको बैठकमा बहुमतको राय मान्य हुनेछ र मत बराबर भएमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph indent-1"> (७) प्राधिकरणले बैठकमा आवश्यकता अनुसार सम्बन्धित विषयको विशेषज्ञलाई आमन्त्रण गर्न सक्नेछ। </div><div class="content-paragraph indent-1"> (८) प्राधिकरणको निर्णय अभिलेख गर्ने प्रयोजनका लागि छुट्टै पुस्तिकाको व्यवस्था गरी प्रत्येक निर्णय त्यस्तो पुस्तिकामा अभिलेख गरिनेछ र त्यस्तो पुस्तिकामा बैठकमा उपस्थित सम्पूर्ण सदस्यले दस्तखत गर्नु पर्नेछ। </div><div class="content-paragraph indent-1"> (९) प्राधिकरणको बैठक सम्बन्धी अन्य कार्यविधि प्राधिकरण आफैंले निर्धारण गरे बमोजिम हुनेछ। </div><div class="content-paragraph indent-1"><span class="bold">१०३ज. प्राधिकरणको काम, कर्तव्य र अधिकारः</span> (१) प्राधिकरणको काम, कर्तव्य र अधिकार देहाय बमोजिमको हुनेछः- </div><div class="content-paragraph indent-2"> (क) बचत तथा ऋणको मुख्य कारोबार गर्ने सहकारी संस्थाको दर्ता, नियमन, सुपरीवेक्षण, अनुगमन तथा प्रतिवेदन प्रणाली लगायतका विषयमा राष्ट्रिय मापदण्ड बनाई कार्यान्वयन गर्ने गराउने, </div><div class="content-paragraph indent-2"> (ख) बचत तथा ऋणको मुख्य कारोबार गर्ने सहकारी संस्थाको सञ्चालन सम्बन्धमा नियामकीय मापदण्ड (प्रुडेन्सियल स्ट्याण्डर्डस्) जारी गर्ने, </div><div class="content-paragraph indent-2"> (ग) बचत तथा ऋणको मुख्य कारोबार गर्ने सहकारी संस्थाको नियमन, अनुगमन र सुपरीवेक्षण गर्ने, गराउने, </div><div class="content-paragraph indent-2"> (घ) प्राधिकरणले आफूलाई प्राप्त केही अधिकार रजिष्ट्रार, प्रदेश रजिष्ट्रार र स्थानीय तहको सहकारी हेर्ने अधिकृत मार्फत कार्यान्वयन गर्न गराउन सक्ने, </div><div class="content-paragraph indent-2"> (ङ) बचतकर्ताको बचत सुरक्षाको सुनिश्चित गर्न आवश्यक कार्य गर्ने, बचत तथा ऋणको मुख्य कारोबार गर्ने सहकारी संस्थाको नियमित रूपमा निरीक्षण गर्ने, उजुरी लिने, प्राप्त उजुरी उपर जाँचबुझ गर्ने र सम्बन्धित संस्थालाई निर्देशन दिने, </div><div class="content-paragraph indent-2"> (च) नियमन तथा सुपरीवेक्षणका लागि नेपाल चार्टर्ड एकाउन्टेन्ट संस्थाको समन्वयमा रोष्टर तयार गरी बचत तथा ऋणको मुख्य कारोबार गर्ने सहकारी संस्थाहरूको नियामकीय परीक्षण (प्रुडेन्सियल अडिट) गर्ने गराउने, </div><div class="content-paragraph indent-2"> (छ) सहकारीको व्यवस्थापन सूचना प्रतिवेदन प्रणालीलाई सङ्घ, प्रदेश र स्थानीय तहमा लागू गर्ने गराउने, </div><div class="content-paragraph indent-2"> (ज) बचत तथा ऋणको मुख्य कारोबार गर्ने सहकारी संस्थाको निरीक्षण गर्न आवश्यकता अनुसार निरीक्षण अधिकारी तोक्ने, </div><div class="content-paragraph indent-2"> (झ) प्रदेश र स्थानीय तहका बचत तथा ऋणको मुख्य कारोबार गर्ने सहकारी संस्थाहरूको प्रदेश र स्थानीय तहसँग समन्वय गरी संयुक्त रूपमा अनुगमन, नियमन तथा सुपरीवेक्षण गर्ने गराउने, </div><div class="content-paragraph indent-2"> (ञ) नियमन सम्बन्धमा तोकिए बमोजिमका अन्य कार्यहरू गर्ने। </div><div class="content-paragraph indent-1"> (२) प्राधिकरण समक्ष परेको बचत रकम हिनामिना लगायतका उजूरीको कारबाही र किनारा गर्दा प्राधिकरणलाई प्रचलित कानून बमोजिम जिल्ला अदालतलाई भए सरहको देहाय बमोजिमको कार्य गर्ने अधिकार हुनेछः- </div><div class="content-paragraph indent-2"> (क) कुनै व्यक्तिलाई प्राधिकरण समक्ष उपस्थित गराई बयान गराउने वा जानकारी लिने, </div><div class="content-paragraph indent-2"> (ख) साक्षी बुझ्ने, </div><div class="content-paragraph indent-2"> (ग) नेपाल सरकार, प्रदेश सरकार वा स्थानीय तहको कुनै निकाय वा सार्वजनिक संस्थामा रहेको कुनै लिखत कागजात पेस गर्न आदेश दिने, </div><div class="content-paragraph indent-2"> (घ) स्थलगत निरीक्षण गर्ने, गराउने तथा दसी प्रमाण पेस गर्न आदेश दिने। </div><div class="content-paragraph indent-1"> (३) प्राधिकरणले यो ऐन वा यस ऐन अन्तर्गत बनेको नियम बमोजिमको कुनै विषय पालना नगर्ने नगराउने बचत तथा ऋणको मुख्य कारोबार गर्ने सहकारी संस्थालाई पाँच लाख रूपैयाँ देखि पन्ध्र लाख रूपैयाँसम्म जरिबाना गर्न सक्नेछ र त्यस्तो सहकारी संस्थाको दर्ता खारेज गर्न सम्बन्धित निकायमा लेखी पठाउन सक्नेछ। </div><div class="content-paragraph indent-1"> (४) प्राधिकरणले कुनै बचत तथा ऋणको मुख्य कारोबार गर्ने सहकारी संस्थाको सञ्चालक, पदाधिकारी, व्यवस्थापक वा कर्मचारीले यस ऐन वा ऐन अन्तर्गत बनेको नियम उल्लङ्घन गरेमा एक लाख रूपैयाँ देखि पाँच लाख रूपैयाँसम्म जरिबाना गर्न सक्नेछ र त्यस्तो सञ्चालक, पदाधिकारी, व्यवस्थापक वा कर्मचारीलाई प्रचलित कानून बमोजिम कारबाहीका लागि लेखि पठाउन सक्नेछ । </div><div class="content-paragraph indent-1"> (५) उपदफा (३) वा (४) बमोजिम प्राधिकरणले गरेको निर्णयमा चित्त नबुझ्ने व्यक्तिले त्यस्तो निर्णय भएको मितिले पैंतीस दिनभित्र सम्बन्धित उच्च अदालतमा पुनरावेदन गर्न सक्नेछ । </div><div class="content-paragraph indent-1"> (६) प्राधिकरणले यस ऐन बमोजिम बचत तथा ऋणको मुख्य कारोबार गर्ने सहकारी संस्थाको नियमन सम्बन्धी काम गर्दा दफा २३क. बमोजिम नेपाल राष्ट्र बैङ्कले जारी गरेको निर्देशन तथा मापदण्डलाई समेत पालन गर्नु पर्नेछ। </div><div class="content-paragraph indent-1"> (७) प्राधिकरणले तेस्रो पक्षको जेथा जमानत सम्बन्धमा आवश्यक शर्तहरु तोक्न सक्नेछ । </div><div class="content-paragraph indent-1"> (८) यस ऐनमा अन्यत्र जुनसुकै कुरा लेखिएको भए तापनि प्राधिकरणले बचत तथा ऋणको मुख्य कारोबार गर्ने सहकारी संस्थाको नियमन, अनुगमन र सुपरिवेक्षण गर्न कुनै बाधा पर्ने छैन र त्यसरी नियमन, अनुगमन र सुपरिवेक्षण गर्दा सम्बन्धित तहसँग समन्वय गरी गर्नु पर्नेछ । </div><div class="content-paragraph indent-1"><span class="bold">१०३झ. प्राधिकरणको अध्यक्षको काम, कर्तव्य र अधिकारः</span> प्राधिकरणको अध्यक्षको काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) प्राधिकरणको बैठकको अध्यक्षता गर्ने, </div><div class="content-paragraph indent-2"> (ख) प्राधिकरणको प्रशासकीय प्रमुखको रूपमा कार्य गर्ने, </div><div class="content-paragraph indent-2"> (ग) प्राधिकरणको समग्र काम कारबाहीको अनुगमन, सुपरीवेक्षण तथा मूल्याङ्कन गरी सम्बन्धित पक्षलाई आवश्यक निर्देशन दिने, </div><div class="content-paragraph indent-2"> (घ) तोकिए बमोजिमको अन्य कार्य गर्ने। </div><div class="content-paragraph indent-1"><span class="bold">१०३ञ. प्राधिकरणको सदस्यको कार्य विभाजनः</span> प्राधिकरणको सदस्यको कार्य विभाजन प्राधिकरणले निर्धारण गरे बमोजिम हुनेछ। </div><div class="content-paragraph indent-1"><span class="bold">१०३ट. प्राधिकरणको अध्यक्ष तथा विज्ञ सदस्यको सेवा, शर्त तथा सुविधाः</span> (१) प्राधिकरणको अध्यक्ष र विज्ञ सदस्य प्राधिकरणको पूरा समय काम गर्ने पदाधिकारी हुनेछ । </div><div class="content-paragraph indent-1"> (२) प्राधिकरणको अध्यक्ष र सदस्यको पारिश्रमिक, सुविधा र सेवाका शर्त नेपाल सरकारले तोके बमोजिम हुनेछन्। </div><div class="content-paragraph indent-1"><span class="bold">१०३ठ. शपथ लिनु पर्नेः</span> आफ्नो कार्यभार सम्हाल्नुअघि प्राधिकरणको अध्यक्ष र सदस्यले विभागीय मन्त्री समक्ष सपथ सम्बन्धी प्रचलित कानून बमोजिमको ढाँचामा पद तथा गोपनीयताको शपथ लिनु पर्नेछ। </div><div class="content-paragraph indent-1"><span class="bold">१०३ड. प्राधिकरणको कोषः</span> (१) प्राधिकरणको एउटा छुट्टै कोष रहनेछ। </div><div class="content-paragraph indent-1"> (२) उपदफा (१) बमोजिमको कोषमा देहायका रकमहरू रहनेछन्ः- </div><div class="content-paragraph indent-2"> (क) नेपाल सरकारबाट प्राप्त रकम, </div><div class="content-paragraph indent-2"> (ख) कुनै विदेशी सरकार वा अन्तर्राष्ट्रिय सङ्घ संस्थाबाट प्राप्त रकम, </div><div class="content-paragraph indent-2"> (ग) अन्य स्रोतबाट प्राप्त रकम। </div><div class="content-paragraph indent-1"> (३) उपदफा (२) को खण्ड (ख) मा उल्लिखित रकम प्राप्त गर्नु अघि नेपाल सरकारको अर्थ मन्त्रालयको स्वीकृति लिनु पर्नेछ । </div><div class="content-paragraph indent-1"> (४) प्राधिकरणको कोषको रकम बैङ्क तथा वित्तीय संस्था सम्बन्धी प्रचलित कानून बमोजिम ईजाजतपत्र प्राप्त “क” वर्गको कुनै वाणिज्य बैङ्कमा खाता खोली जम्मा गरिनेछ । </div><div class="content-paragraph indent-1"> (५) प्राधिकरणको कोष र खाताको सञ्चालन तोकिए बमोजिम हुनेछ । </div><div class="content-paragraph indent-1"><span class="bold">१०३ढ. प्राधिकरणको कोषको लेखापरीक्षणः</span> (१) प्राधिकरणको आय व्ययको लेखा नेपाल सरकारले अपनाएको लेखा प्रणाली बमोजिम राखु पर्नेछ। </div><div class="content-paragraph indent-1"> (२) प्राधिकरणको आय व्ययको लेखाको अन्तिम लेखापरीक्षण महालेखापरीक्षकबाट हुनेछ । </div><div class="content-paragraph indent-1"><span class="bold">१०३ण. नियमनकारी अवसर (रेगुलेटरी अपरच्यूनिटी) को दुरूपयोग गर्न नहुनेः</span> (१) प्राधिकरणका अध्यक्ष तथा सदस्य, प्राधिकरणका कर्मचारी, सहकारी संस्थाको लेखा परीक्षण गर्ने लेखा परीक्षक वा प्राधिकरणसँग करार गरी काम गर्ने व्यक्ति, फर्म वा कम्पनीका कुनै पनि व्यक्तिले आफ्नो पदीय हैसियतमा वा प्राधिकरणको तर्फबाट कार्य सम्पादन गर्दा निजको जानकारीमा आएको कुनै गोप्य सूचना कानून बमोजिम उपलब्ध गराउनु पर्ने अवस्थामा बाहेक अन्य कुनै व्यक्ति वा संस्थालाई उपलब्ध गराउन हुँदैन । </div><div class="content-paragraph indent-1"> (२) उपदफा (१) बमोजिमका पदाधिकारीले पदीय हैसियतमा कार्य सम्पादन गर्दा निजको जानकारीमा आएको कुनै गोप्य सूचना निज वा निजको परिवारको कुनै सदस्यको लाभ, सुविधा, सहुलियत वा फाइदाको लागि प्रयोग गर्न वा गराउन हुँदैन । </div><div class="content-paragraph indent-1"> (३) प्राधिकरणका अध्यक्ष, सदस्य, प्राधिकरणका कर्मचारी, प्राधिकरणले सूचीकृत गरेका लेखा परीक्षक वा प्राधिकरणसँग करार गरी काम गर्ने व्यक्ति, फर्म वा कम्पनीका कुनै पनि व्यक्तिले आफ्नो पदीय हैसियतमा वा प्राधिकरणको तर्फबाट कुनै काम गर्दा आफू, आफ्नो परिवार वा अरू कसैलाई कुनै किसिमको लाभ, सुविधा, सहुलियत वा फाइदा लिन हुँदैन । </div><div class="content-paragraph indent-1"> (४) कसैले यस दफाको प्रतिकूल हुने गरी कुनै काम गरेमा निजले पदीय दायित्व अनुरूप काम नगरेको मानी प्रचलित कानून बमोजिम कारबाही हुनेछ। </div><div class="content-paragraph indent-1"><span class="bold">१०३त. पेशागत आचरण पालना गर्नु पर्नेः</span> प्राधिकरणका अध्यक्ष, सदस्य र कर्मचारीले आफ्नो पदमा बहाल रहँदाका बखत र पदमा नरहे तापनि तोकिए बमोजिमको पेशागत आचरण पालना गर्नु पर्नेछ। </div><div class="content-paragraph indent-1"><span class="bold">१०३थ. कर्मचारी सम्बन्धी व्यवस्थाः</span> (१) प्राधिकरणको कार्य सञ्चालनको लागि नेपाल सरकारले स्वीकृत गरेको सङ्ख्यामा प्राधिकरणमा कर्मचारीहरू रहनेछन् । </div><div class="content-paragraph indent-1"> (२) प्राधिकरणका कर्मचारीको नियुक्ति, पारिश्रमिक, सेवाका शर्त र सुविधा तोकिए बमोजिम हुनेछ। </div><div class="content-paragraph indent-1"> (३) उपदफा (१) बमोजिम प्राधिकरणको आफ्नै कर्मचारी नभए सम्म प्राधिकरणलाई आवश्यक पर्ने कर्मचारी नेपाल सरकारको कुनै निकाय वा </div><div class="content-paragraph indent-1"> कार्यालय वा नेपाल राष्ट्र बैङ्क वा नेपाल सरकारको अधिकांश स्वामित्व भएको बैङ्क वा वित्तीय संस्थामा कार्यरत कर्मचारीलाई प्राधिकरणबाटै तलब भत्ता खाने गरी मन्त्रालयको समन्वयमा सम्बन्धित निकायले काजमा खटाउन सक्नेछ । </div><div class="content-paragraph indent-1"> (४) प्राधिकरणले आफ्नो कार्य सम्पादन गर्नको लागि आवश्यकता अनुसार विशेषज्ञ, प्राविधिक तथा सहायकस्तरका कर्मचारी करारमा नियुक्त गर्न सक्नेछ । </div><div class="content-paragraph indent-1"> (५) प्राधिकरणले नेपाल सरकारलाई आर्थिक दायित्व थप हुने कुनै कार्य गर्नु अघि नेपाल सरकारको अर्थ मन्त्रालयको स्वीकृति लिनु पर्नेछ।“ </div><div class="content-paragraph indent-1"> (१२) दफा १०४ को,- </div><div class="content-paragraph indent-2"> (१) उपदफा (१) को खण्ड (च) मा रहेको “पच्चिस जना” भन्ने शब्दहरूको सट्टा “पच्चिस प्रतिशत” भन्ने शब्दहरू राखिएका छन्। </div><div class="content-paragraph indent-2"> (२) उपदफा (१) पछि देहायको उपदफा (१क) थपिएको छः- </div><div class="content-paragraph indent-3"> "(१क) प्राधिकरणमा परेको उजुरीको आधारमा छानबिन गर्दा वा निरीक्षणको क्रममा बचत तथा ऋणको मुख्य कारोबार गर्ने सहकारी संस्थामा उपदफा (१) मा उल्लिखित अवस्था विद्यमान रहेको देखिएमा त्यस्तो संस्थालाई समस्याग्रस्त संस्थाको रुपमा घोषणा गर्नका लागि प्राधिकरणले मन्त्रालय समक्ष सिफारिस गर्नेछ।" </div><div class="content-paragraph indent-2"> (३) उपदफा (२) मा रहेका “उपदफा (१) बमोजिमको” भन्ने शब्दहरूको सट्टा “उपदफा (१) वा (१क) बमोजिमको” भन्ने शब्दहरू राखिएका छन्। </div><div class="content-paragraph indent-1"> (१३) दफा १०६ को खण्ड (ङ) मा रहेका “सङ्घको तर्फबाट” भन्ने शब्दहरू पछि “मुद्दा वा कानूनी कारबाही र” भन्ने शब्दहरू थपिएका छन्। </div><div class="content-paragraph indent-1"> (१४) दफा १०६ पछि देहायको दफा १०६क. थपिएको छः- </div><div class="content-paragraph indent-2"> “१०६क. <span class="bold">विज्ञ टोली गठन गर्न सक्नेः</span> (१) समस्याग्रस्त सहकारी संस्थाको दफा १०६ बमोजिमको सम्पत्ति तथा दायित्व व्यवस्थापन गर्ने प्रयोजनका लागि आवश्यक सेवा लिन व्यवस्थापन समितिले विज्ञ टोली गठन गर्न सक्नेछ । </div><div class="content-paragraph indent-2"> (२) उपदफा (१) बमोजिमको विज्ञ टोलीको गठन कार्यावधि तथा त्यस्तो विज्ञ टोलीको काम, कर्तव्य र अधिकार टोली गठन गर्दकैि बखत व्यवस्थापन समितिले तोके बमोजिम हुनेछ। </div><div class="content-paragraph indent-2"> (३) उपदफा (१) र (२) बमोजिम विज्ञ टोली गठन गर्दा प्रत्येक समस्याग्रस्त सहकारी संस्थाका लागि छुट्टा छुट्टै गठन गर्नु पर्नेछ।” </div><div class="content-paragraph indent-1"> (१५) दफा १०८ पछि देहायको दफा १०८क. थपिएको छः- </div><div class="content-paragraph indent-2"> “१०८क. <span class="bold">बचत रकम फिर्ता सम्बन्धी विशेष व्यवस्थाः</span> (१) प्रचलित कानूनमा अन्यत्र जुनसुकै कुरा लेखिएको भए तापनि सहकारी संस्था वा दफा १०४ बमोजिम समस्याग्रस्त घोषणा भएको सहकारी संस्थाको सदस्यले जम्मा गरेको पाँच लाख रुपैयाँ सम्मको बचत पहिलो प्राथमिकतामा राखी भुक्तानी गर्नु पर्नेछ । </div><div class="content-paragraph indent-2"> (२) सदस्यले जम्मा गरेको पाँच लाख रुपैयाँ भन्दा बढी बचतको हकमा सम्बन्धित संस्थाले एकै पटक भुक्तानी गर्ने अवस्था नभएमा मापदण्ड बनाई सदस्यको बचत रकम आनुपातिक रुपमा भुक्तानी गर्ने व्यवस्था मिलाउनु पर्नेछ । </div><div class="content-paragraph indent-2"> (३) यस दफा बमोजिम बचत रकम फिर्ता गर्ने प्रयोजनको लागि सहकारी संस्था वा दफा १०५ बमोजिमको व्यवस्थापन समितिले त्यस्तो संस्थाको सम्पत्ति वा ऋण प्रदान गर्दा लिएको धितो सुरक्षण बिक्री गर्न सक्नेछ । </div><div class="content-paragraph indent-2"> (४) उपदफा (३) बमोजिम ऋण प्रदान गर्दा लिएको धितो सुरक्षण बिक्री गर्नु अघि सम्बन्धित ऋणीलाई सहकारी संस्थाको ऋण चुक्ता गर्न समय दिई सो अवधिभित्र ऋण चुक्ता नगरेमा त्यस्तो धितो सुरक्षण लिलाम बढाबढ गरी बिक्री गर्नु पर्नेछ।त्यस्तो धितो सुरक्षण बिक्री गर्दा ऋणीले तिर्नु पर्ने रकम भन्दा बढी रकम प्राप्त हुन आएमा ऋणीको रकम चुक्ता भई बाँकी रहेको रकम त्यस्तो ऋणीलाई फिर्ता दिनु पर्नेछ । </div><div class="content-paragraph indent-2"> (५) सहकारी संस्थाले घर, जग्गा वा अन्य मेशिनरी औजार वा उपकरण लिज वा भाडामा उपलब्ध गराए बापत प्राप्त हुने रकम असुल गरी त्यस्तो रकम बचतकर्ता सदस्यको बचत रकम फिर्ता गर्ने प्रयोजनका लागि प्रयोग गर्न सकिनेछ । </div><div class="content-paragraph indent-2"> (६) यस ऐन बमोजिम मुद्दा दायर भएको वा अन्य कुनै कारणले अदालत वा अन्य कुनै निकायमा सहकारी संस्थाको सम्पत्ति वा धितो सुरक्षण रोक्का भएको कारण त्यस्तो सम्पत्ति बिक्री गरी बचतकर्ता सदस्यको बचत रकम फिर्ता गर्न नसकिएको र त्यस्तो सम्पत्ति वा धितो सुरक्षण बिक्री गरी बचतकर्ता सदस्यको बचत रकम फिर्ता हुने सुनिश्चित देखिएमा सहकारी संस्था वा दफा १०५ बमोजिमको व्यवस्थापन समितिले सम्बन्धित अदालत वा निकाय समक्ष रोक्का फुकुवाको लागि अनुरोध गर्न सक्नेछ। </div><div class="content-paragraph indent-2"> (७) उपदफा (६) बमोजिम अनुरोध भई आएमा सम्बन्धित अदालत वा निकायले अन्य कुनै कारणले रोक्का राखु नपर्ने भए त्यस्तो सम्पत्ति वा धितो सुरक्षणको रोक्का फुकुवा गरिदिनु पर्नेछ। </div><div class="content-paragraph indent-2"> (८) यस दफा बमोजिम जोखिममा रहेका बचतकर्ताको बचत रकम फिर्ता गर्ने प्रयोजनको लागि मापदण्ड र समयबद्ध फिर्ता कार्ययोजना बनाई बचतकर्ता सदस्यको बचत रकम फिर्ता गर्नु पर्नेछ ।" </div><div class="content-paragraph indent-1"> (१६) दफा ११० को सट्टा देहायको दफा ११० राखिएको छः- </div><div class="content-paragraph indent-2"> “११०. <span class="bold">संस्था वा सङ्घको सम्पत्तिबाट खर्च व्यहोरिनेः</span> समस्याग्रस्त संस्था वा सङ्घको सम्पत्ति व्यवस्थापन गर्ने सिलसिलामा लाग्ने सम्पूर्ण खर्च त्यस्तो संस्था वा सङ्घको सम्पत्तिबाट व्यहोरिनेछ।" </div><div class="content-paragraph indent-1"> (१७) ऐनको दफा ११२ पछि देहायको ११२क. थपिएको छः- </div><div class="content-paragraph indent-2"> “११२क. <span class="bold">दाबी पेस गर्नु पर्नेः</span> दफा ११२ बमोजिम सूचना प्रकाशन भए पछि समस्याग्रस्त सहकारी संस्थाका सदस्य, बचतकर्ता, साहू तथा लगानीकर्ता बैङ्क तथा वित्तीय संस्थाले आफ्नो पाउनु पर्ने रकमको दाबी पेस गर्नु पर्नेछ ।” </div><div class="content-paragraph indent-1"> (१८) दफा ११५ को उपदफा (१) को खण्ड (क) मा रहेको “समितिको” भन्ने शब्द पछि “ऋणी” भन्ने शब्द थपिएको छ।” </div><div class="content-paragraph indent-1"> (१९) दफा १३१ पछि देहायको दफा १३१क. थपिएको छः- </div><div class="content-paragraph indent-2"> “१३१क. <span class="bold">मिलापत्र हुन सक्नेः</span> (१) प्रतिवादी उपर बचतकर्ताको बचत रकम भुक्तानी दिन नसकेको वा बचत रकम हिनामिना गरेको वा सहकारी ठगी गरेको भनी दफा १३० बमोजिम मुद्दा दायर भई अदालतमा विचाराधीन रहेको मुद्दा वा प्रचलित कानून बमोजिम मिलापत्र गर्न सकिने अन्य फौजदारी मुद्दामा सदस्यको बचत रकम वा हिनामिना भएको बचत रकम फिर्ता गरेकोले मिलापत्र गराई पाऊँ भनी निवेदन दिएमा मिलापत्र हुन सक्नेछ। </div><div class="content-paragraph indent-2"> (२) उपदफा (१) मा जुनसुकै कुरा लेखिएको भए तापनि प्रचलित कानून बमोजिम मिलापत्र हुन नसक्ने सङ्गठित अपराध, सम्पत्ति शुद्धीकरण र अन्य फौजदारी कसूरसँग सम्बन्धित मुद्दामा मिलापत्र गर्न सकिनेछैन। </div><div class="content-paragraph indent-2"> (३) उपदफा (१) बमोजिमको मिलापत्र फैसला कार्यान्वयनको चरणमा समेत गर्न सकिनेछ र त्यसरी मिलापत्र भएकोमा प्रतिवादीलाई लागेको दण्ड जरिबाना र विगो तिर्नु बुझाउनु पर्ने छैन र कैदको समेत लगत कट्टा हुनेछ । </div><div class="content-paragraph indent-2"> (४) उपदफा (१) बमोजिम मुद्दा मिलापत्र गर्दा प्रतिवादीको चल अचल सम्पत्ति रोक्का फुकुवा गर्नु पर्ने भए सो फुकुवा समेत गरी सम्बन्धित अदालतले मिलापत्र कार्यान्वयन गरिदिनु पर्नेछ । </div><div class="content-paragraph indent-2"> (५) उपदफा (१) बमोजिम मिलापत्र गर्दा सरकारी वकीलको राय लिनु पर्नेछ । </div><div class="content-paragraph indent-2"> (६) उपदफा (१) बमोजिम मिलापत्र गर्दा एकभन्दा बढी प्रतिवादी भएकोमा सम्बन्धित प्रतिवादीको विगो यकिन भएकोमा आफ्नो हकको विगो भुक्तान गरी मिलापत्र गर्न सकिनेछ। </div><div class="content-paragraph indent-2"> (७) उपदफा (१) बमोजिम मिलापत्र गर्दा मुलुकी फौजदारी कार्यविधि संहिता, २०७४ मा उल्लिखित कार्यविधि अवलम्बन गर्नु पर्नेछ।" </div><div class="content-paragraph indent-1"> (२०) दफा १३२ मा रहेका “नब्बे दिन” भन्ने शब्दहरुको सट्टा “एक वर्ष” भन्ने शब्दहरु राखिएका छन्। </div><div class="content-paragraph indent-1"> (२१) दफा १३५ पछि देहायको दफा १३५क. थपिएको छः- </div><div class="content-paragraph indent-2"> “१३५क. <span class="bold">बचत रकम फिर्ता गर्न समिति गठन गर्न सकिनेः</span> (१) यस ऐनमा अन्यत्र जुनसुकै कुरा लेखिएको भए तापनि कुनै सहकारी संस्थाले ऋण असुली हुन नसकेको लगायतका कारणबाट आफ्ना सदस्यलाई बचत रकम फिर्ता दिन नसकेको, सञ्चालक समितिले सदस्यको हित विपरीतको काम गरेको वा सञ्चालक समितिका अधिकांश सञ्चालक संस्थामा उपस्थित नभएको वा यस ऐन बमोजिम साधारण सभा नबसेको कारण सदस्यको बचत रकम फिर्ता हुन नसकेको भनी संस्थाका कम्तीमा पन्ध्र प्रतिशत सदस्यहरूले संस्थाको सम्पत्ति जिम्मा लिई सदस्यको बचत रकम फिर्ता गर्ने प्रयोजनको लागि बचत रकम फिर्ता समिति गठन तथा संस्था सञ्चालन गर्न सम्बन्धित सहकारी हेर्ने निकायमा अनुमतिका लागि निवेदन दिन सक्नेछन्। </div><div class="content-paragraph indent-2"> (२) उपदफा (१) बमोजिम निवेदन प्राप्त भएमा सम्बन्धित सहकारी हेर्ने निकायले अभिलेख राखी त्यस्तो समिति गठन तथा संस्था सञ्चालन गर्न अनुमति दिनु पर्नेछ । </div><div class="content-paragraph indent-2"> (३) उपदफा (२) बमोजिम अनुमति प्राप्त भए पछि उपदफा (१) बमोजिम निवेदन दिने सदस्यहरूले बचत रकम फिर्ता समिति गठन गरी संस्था सञ्चालन गरेको जानकारी सम्बन्धित सहकारी हेर्ने निकायलाई तत्काल दिनु पर्नेछ । </div><div class="content-paragraph indent-2"> (४) उपदफा (३) बमोजिम गठन भएको समितिले त्यस्तो समिति गठन भएको ६ महिनाभित्र साधारण सभा गरिसक्नु पर्नेछ। </div><div class="content-paragraph indent-2"> (५) उपदफा (३) बमोजिमको समितिले यस ऐन बमोजिम समितिलाई भएको अधिकारको प्रयोग र कर्तव्यको पालना गर्नेछ। </div><div class="content-paragraph indent-2"> (६) उपदफा (३) बमोजिमको समितिले सदस्यको बचत रकम फिर्ता दिँदा दफा १०८क. को अधीनमा रही बचत रकम फिर्ता गर्नु पर्नेछ । </div><div class="content-paragraph indent-2"> (७) उपदफा (३) बमोजिम गठन भएको समितिले बचतकर्ता सदस्यलाई बचत रकम फिर्ता गर्ने प्रयोजनको लागि ऋणीबाट असुल गरेको रकम, संस्थाको चल अचल सम्पत्तिबाट प्राप्त आय रकम तथा बचतकर्तालाई फिर्ता गरेको बचत रकमको विवरण छुट्टै तयार गरी सुरक्षितरुपमा अभिलेख राख्नु पर्नेछ र त्यसको विवरण सम्बन्धित सहकारी हेर्ने निकायलाई प्रत्येक तीन महिनामा पेस गर्नु पर्नेछ । </div><div class="content-paragraph indent-2"> (८) उपदफा (७) बमोजिम विवरण प्राप्त भएपछि उपदफा (३) बमोजिम गठन भएको समितिलाई सम्बन्धित सहकारी हेर्ने निकायले आवश्यक निर्देशन दिन सक्नेछ । </div><div class="content-paragraph indent-2"> (९) उपदफा (७) बमोजिम ऋणीबाट असुल गरेको रकम, संस्थाको चल अचल सम्पत्तिबाट प्राप्त आय तथा संस्थाको सम्पत्ति बिक्रीबाट प्राप्त रकमलाई बैङ्क तथा वित्तीय संस्था सम्बन्धी प्रचलित कानून बमोजिम ईजाजतपत्र प्राप्त “क” वर्गको कुनै बैङ्कमा छुट्टै खाता खोली रकम जम्मा गरी सो खाताबाट बचतकर्ता सदस्यको बचत रकम भुक्तानी गर्नु पर्नेछ । </div><div class="content-paragraph indent-2"> (१०) यस ऐनमा अन्यत्र जुनसुकै कुरा लेखिएको भए तापनि उपदफा (३) बमोजिमको समितिका सदस्यले यस दफा बमोजिम जिम्मेवारी लिनु अगावै यस ऐन विपरीत भएको काम कारबाहीको सम्बन्धमा जबाफदेही हुनु पर्ने छैन र सो सम्बन्धमा निजलाई कुनै कानूनी कारबाही हुने छैन।” </div><div class="content-paragraph"><span class="bold">३. नेपाल राष्ट्र बैङ्क ऐन, २०५८ मा संशोधनः</span> नेपाल राष्ट्र बैङ्क ऐन, २०५८ को दफा ८८ को उपदफा (१) को,- </div><div class="content-paragraph indent-1"> (१) खण्ड (क) र (ख) मा रहेका “वाणिज्य बैङ्क तथा वित्तीय संस्था” भन्ने शब्दहरुको सट्टा “बैङ्क तथा वित्तीय संस्था वा सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू राखिएका छन्।” </div><div class="content-paragraph indent-1"> (२) खण्ड (च) मा रहेका “वाणिज्य बैङ्क वा वित्तीय संस्था” भन्ने शब्दहरूको सट्टा “बैङ्क तथा वित्तीय संस्था वा सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू राखिएका छन्। </div><div class="content-paragraph"><span class="bold">४. निक्षेप तथा कर्जा सुरक्षण कोष ऐन, २०७३ मा संशोधनः</span> निक्षेप तथा कर्जा सुरक्षण कोष ऐन, २०७३ को,- </div><div class="content-paragraph indent-1"> (१) दफा २ को,- </div><div class="content-paragraph indent-2"> (क) खण्ड (ख) मा “वा वित्तीय मध्यस्थताको कार्य गर्ने संस्था” भन्ने शब्दहरू पछि “वा सहकारी सम्बन्धी प्रचलित कानून बमोजिम दर्ता भएको सहकारी संस्था” भन्ने शब्दहरू थपिएका छन्। </div><div class="content-paragraph indent-2"> (ख) खण्ड (छ) मा रहेका "वित्तीय संस्था” भन्ने शब्दहरू पछि “सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू थपिएका छन्। </div><div class="content-paragraph indent-2"> (ग) खण्ड (ज) मा रहेका “वित्तीय संस्था” भन्ने शब्दहरू पछि “सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू राखिएका छन्। </div><div class="content-paragraph indent-2"> (घ) खण्ड (ण) मा रहेका “वित्तीय मध्यस्थताको कार्य गर्ने संस्था” भन्ने शब्दहरू पछि “सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू थपिएका छन्। </div><div class="content-paragraph indent-2"> (ङ) खण्ड (ध) मा रहेका “वित्तीय संस्था” भन्ने शब्दहरू पछि “सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू राखिएका छन्। </div><div class="content-paragraph indent-1"> (२) दफा १४ मा रहेका “वित्तीय संस्था” भन्ने शब्दहरू पछि “सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू थपिएका छन्। </div><div class="content-paragraph indent-1"> (३) दफा १५ को उपदफा (१) र (४) मा रहेका “वित्तीय संस्था” भन्ने शब्दहरू पछि “वा सहकारी सम्बन्धी प्रचलित कानून बमोजिम दर्ता भएका सहकारी संस्था” भन्ने शब्दहरू थपिएका छन्। </div><div class="content-paragraph"><span class="bold">५. खारेजीः</span> (१) राष्ट्रिय सहकारी विकास बोर्ड ऐन, २०४९ खारेज गरिएको छ। </div><div class="content-paragraph indent-1"> (२) उपदफा (१) बमोजिमको ऐन बमोजिम गठन भएको राष्ट्रिय सहकारी विकास बोर्डको चल अचल सम्पत्ति लगायतको जायजेथा, दायित्व र सो बोर्डमा कार्यरत कर्मचारी प्राधिकरणमा स्वतः सर्नेछ । </div><div class="content-paragraph indent-1"> (३) यो दफा प्रारम्भ हुँदाका बखत बहाल रहेका राष्ट्रिय सहकारी विकास बोर्डका सदस्य यो दफा प्रारम्भ भए पछि आफ्नो पदबाट स्वतः पदमुक्त हुनेछन्। </div><div class="content-paragraph indent-1"> (४) राष्ट्रिय सहकारी विकास बोर्डमा कार्यरत कर्मचारीहरू प्राधिकरणको समान तह र पदमा तोकिए बमोजिम समायोजन हुनेछन्। </div></body></html>