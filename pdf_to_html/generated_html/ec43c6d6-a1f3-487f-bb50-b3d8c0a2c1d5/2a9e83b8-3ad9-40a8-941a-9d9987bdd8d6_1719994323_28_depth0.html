<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719994323_28.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for this document */ .list-item-main { margin-bottom: 5px; line-height: 1.7; } .list-item-sub { margin-left: 30px; margin-bottom: 5px; line-height: 1.7; } .list-item-sub.flex-aligned { display: flex; justify-content: space-between; align-items: baseline; flex-wrap: wrap; /* Allow wrapping if content is too long */ } .list-item-sub.flex-aligned .left-part { flex-grow: 1; padding-right: 10px; /* Space between left and right parts */ } .list-item-sub.flex-aligned .right-part { white-space: nowrap; text-align: right; /* Ensure right part stays right aligned if it wraps */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">औद्योगिक पुनरुत्थान कोष (सञ्चालन कार्यविधि) नियमावली, २०६४</div><div class="document-subtitle">नेपाल राजपत्रमा प्रकाशित मिति</div><div class="text-center">२०६४।९।९</div></div><div class="content-paragraph"> प्रशासकीय कार्यविधि (नियमित) गर्ने ऐन, <span class="bold">२०१३</span> को दफा <span class="bold">२</span> ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="header-section" style="margin-bottom: 15px;"><div class="document-subtitle">परिच्छेद-१</div><div class="text-center">प्रारम्भिक</div></div><div class="content-paragraph list-item-main"><span class="bold">१. संक्षिप्त नाम र प्रारम्भः</span> (१) यी नियमहरूको नाम “औद्योगिक पुनरुत्थान कोष (सञ्चालन कार्यविधि) नियमावली, <span class="bold">२०६४</span>” रहेको छ। </div><div class="content-paragraph list-item-sub"> (२) यो नियमावली तुरुन्त प्रारम्भ हुनेछ । </div><div class="content-paragraph list-item-main"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा, - </div><div class="content-paragraph list-item-sub"> (क) “कोष” भन्नाले नियम <span class="bold">३</span> बमोजिम खडा भएको औद्योगिक पुनरुत्थान कोष सम्झनु पर्छ । </div><div class="content-paragraph list-item-sub"> (ख) “रुग्ण उद्योग” भन्नाले प्राविधिक समितिको सिफारिसमा समितिले तोकेको मापदण्ड भित्र परेका उद्योग सम्झनु पर्छ । </div><div class="content-paragraph list-item-sub"> (ग) “समिति” भन्नाले नियम <span class="bold">६</span> बमोजिमको औद्योगिक पुनरुत्थान कोष सञ्चालन समिति सम्झनु पर्छ । </div><div class="content-paragraph list-item-sub"> (घ) “सदस्य” भन्नाले समितिको सदस्य सम्झनु पर्छ र सो शब्दले समितिको अध्यक्ष समेतलाई जनाउँनेछ । </div><div class="content-paragraph list-item-sub"> (ङ) “मुख्य प्रशासकीय अधिकृत” भन्नाले नियम <span class="bold">१६</span> को उपनियम (<span class="bold">२</span>) बमोजिमको मुख्य प्रशासकीय अधिकृत सम्झनु पर्छ । </div><div class="content-paragraph list-item-sub"> (च) “प्राविधिक समिति” भन्नाले नियम <span class="bold">९</span> बमोजिमको समिति सम्झनु पर्छ । </div><div class="header-section" style="margin-top: 50px; margin-bottom: 15px;"><div class="document-subtitle">परिच्छेद-२</div><div class="text-center">कोषको स्थापना तथा प्रयोग सम्बन्धी व्यवस्था</div></div><div class="content-paragraph list-item-main"><span class="bold">३. कोषको स्थापनाः</span> (१) आन्तरिक द्वन्द्वबाट रुग्ण भएका तथा व्यावसायिक रूपमा सञ्चालन हुन सक्ने सम्भाव्य क्षमता भएका उद्योगको पहिचान गर्ने र ती उद्योगको पुनरुत्थान गर्ने कार्य समेतको लागि औद्योगिक पुनरुत्थान कोष नाम गरेको एक कोष खडा गरिनेछ । </div><div class="content-paragraph list-item-sub"> (२) कोषमा देहायका रकमहरू जम्मा गरिनेछः - </div><div class="content-paragraph list-item-sub" style="margin-left: 60px;"> (क) नेपाल सरकारबाट प्राप्त हुने रकम, </div><div class="content-paragraph list-item-sub" style="margin-left: 60px;"> (ख) नेपाल राष्ट्र बैङ्कबाट प्राप्त हुने रकम, </div><div class="content-paragraph list-item-sub" style="margin-left: 60px;"> (ग) बैङ्क तथा वित्तीय संस्था एवं पुनरुत्थान हुन चाहने उद्यमी व्यवसायीको सहभागिताबाट प्राप्त हुने रकम, र </div><div class="content-paragraph list-item-sub" style="margin-left: 60px;"> (घ) अन्य स्रोतबाट प्राप्त हुने रकम । </div><div class="content-paragraph list-item-sub"> (३) यो नियमावली प्रारम्भ भएपछि शुरुमा कोषको सञ्चालनका लागि आवश्यक पर्ने कूल रकममध्ये पचास प्रतिशत रकम नेपाल सरकारबाट र बाँकी पचास प्रतिशतमध्ये नेपाल राष्ट्र बैङ्क र वाणिज्य बैङ्कहरूबाट प्राप्त हुनेछ । </div><div class="content-paragraph list-item-sub"> (४) कोषलाई आवर्ती कोष (रिभल्भिङ्ग फण्ड) को रूपमा सञ्चालन गरिनेछ । </div><div class="content-paragraph list-item-main"><span class="bold">४. कोषको प्रयोगः</span> कोषमा जम्मा भएको रकम देहायको कार्यको लागि खर्च गरिनेछः - </div><div class="content-paragraph list-item-sub"> (क) रुग्ण उद्योगको पहिचान गर्न आवश्यक अध्ययन अनुसन्धान गर्न, </div><div class="content-paragraph list-item-sub"> (ख) खण्ड (क) बमोजिमको अध्ययन अनुसन्धानबाट पहिचान भएको रुग्ण उद्योगको पुनरुत्थान गर्न, </div><div class="content-paragraph list-item-sub"> (ग) रुग्ण उद्योग पुनरुत्थानका सम्बन्धमा समितिले तोकेका अन्य कामहरू गर्न । </div><div class="content-paragraph list-item-main" style="margin-top: 50px;"><span class="bold">५. कोषको रकम प्रयोग हुन नसक्नेः</span> नियम <span class="bold">४</span> मा जुनसुकै कुरा लेखिएको भएतापनि रुग्ण उद्योग पुनरुत्थानसंग सम्बन्धित विषयमा बाहेक कसैलाई चन्दा, पुरस्कार, उपहार, अनुदान लगायत कुनै पनि आर्थिक सहायता प्रदान गर्ने प्रयोजनका लागि कोषको रकम खर्च गर्न सकिने छैन । </div><div class="header-section" style="margin-bottom: 15px;"><div class="document-subtitle">परिच्छेद-३</div><div class="text-center">समितिको गठन तथा काम, कर्तव्य र अधिकार</div></div><div class="content-paragraph list-item-main"><span class="bold">६. समितिको गठनः</span> कोष सञ्चालन तथा व्यवस्थापन गर्नको लागि देहाय बमोजिमको एक औद्योगिक पुनरुत्थान कोष सञ्चालन समिति रहनेछः – </div><div class="list-item-sub flex-aligned"><span class="left-part">(क) नेपाल सरकारद्वारा नियुक्त विज्ञ</span><span class="right-part">– अध्यक्ष</span></div><div class="list-item-sub flex-aligned"><span class="left-part">(ख) प्रतिनिधि, नेपाल उद्योग वाणिज्य महासंघ</span><span class="right-part">– सदस्य</span></div><div class="list-item-sub flex-aligned"><span class="left-part">(ग) प्रतिनिधि, नेपाल उद्योग परिसंघ</span><span class="right-part">– सदस्य</span></div><div class="list-item-sub flex-aligned"><span class="left-part">(घ) प्रतिनिधि, नेपाल बैङ्कर्स संघ</span><span class="right-part">– सदस्य</span></div><div class="list-item-sub flex-aligned"><span class="left-part">(ङ) प्रतिनिधि, साना तथा घरेल उद्योग संघ</span><span class="right-part">– सदस्य</span></div><div class="list-item-sub flex-aligned"><span class="left-part">(च) प्रतिनिधि, नेपाल राष्ट्र बैङ्क</span><span class="right-part">– सदस्य</span></div><div class="list-item-sub flex-aligned"><span class="left-part">(छ) अर्थ मन्त्रालय</span><span class="right-part">– सदस्य</span></div><div class="list-item-sub flex-aligned"><span class="left-part">(ज) प्रतिनिधि, उद्योग वाणिज्य तथा आपूर्ति मन्त्रालय</span><span class="right-part">– सदस्य</span></div><div class="list-item-sub flex-aligned"><span class="left-part">(झ) मुख्य प्रशासकीय अधिकृत</span><span class="right-part">– सदस्य-सचिव</span></div><div class="content-paragraph list-item-main"><span class="bold">७. समितिको काम, कर्तव्य र अधिकारः</span> यस नियमावलीमा अन्यत्र उल्लिखित काम, कर्तव्य र अधिकारको अतिरिक्त समितिको काम, कर्तव्य र अधिकार देहाय बमोजिम हुनेछः - </div><div class="content-paragraph list-item-sub"> (क) नेपाल सरकार, नेपाल राष्ट्र बैङ्क, बैङ्क तथा वित्तीय संस्थाहरूबाट समय समयमा कोषमा राख्न आवश्यक पर्ने रकम निर्धारण गर्ने, </div><div class="content-paragraph list-item-sub"> (ख) रुग्ण उद्योगको पहिचान गर्ने, </div><div class="content-paragraph list-item-sub"> (ग) उद्योग रुग्ण हुनुको कारण पहिचान गर्ने, </div><div class="content-paragraph list-item-sub"> (घ) रुग्ण उद्योगको पुनरुत्थान गर्ने सम्बन्धमा सम्भाव्यता अध्ययन गर्ने, </div><div class="content-paragraph list-item-sub"> (ङ) रुग्ण उद्योग पुनरुत्थान गर्दा गरिनु पर्ने कार्यहरू (वित्तीय तथा गैर वित्तीय सहयोग) को मापदण्ड निर्धारण गर्ने, </div><div class="content-paragraph list-item-sub"> (च) रुग्ण उद्योग पुनरुत्थानको सिलसिलामा आवश्यकतानुसार बैङ्क तथा वित्तीय सस्थासंग समन्वय गर्ने, </div><div class="content-paragraph list-item-sub"> (छ) रुग्ण उद्योगको पुनरुत्थान गर्न कार्यान्वयनमा ल्याउने, ल्याउन लगाउने, </div><div class="content-paragraph list-item-sub"> (ज) पुनरुत्थानको दायरामा परेका रुग्ण उद्योगको सञ्चालन अवस्थाको अनुगमन तथा मूल्याङ्कन गर्ने गराउने, </div><div class="content-paragraph list-item-sub"> (झ) पुनरुत्थान कार्यको प्रगति समीक्षा गरी प्रतिवेदन पेश गर्ने, </div><div class="content-paragraph list-item-sub"> (ञ) पुनरुत्थान हुन नसक्ने रुग्ण उद्योगको खारेजी गर्ने सम्बन्धमा उद्योग, ऋणदाता बैङ्क जस्ता निकायसंग समन्वय गरी आवश्यक कारबाही गर्ने, गराउने, </div><div class="content-paragraph list-item-sub"> (ट) रुग्ण उद्योग पुनरुत्थान सम्बन्धमा आवश्यक अन्य कार्य गर्ने । </div><div class="content-paragraph list-item-main" style="margin-top: 50px;"><span class="bold">८. समितिको बैठक र निर्णयः</span> (१) समितिको बैठक आवश्यकता अनुसार बस्नेछ । </div><div class="content-paragraph list-item-sub"> (२) समितिको बैठक अध्यक्षले तोकेको मिति, समय र स्थानमा बस्नेछ । </div><div class="content-paragraph list-item-sub"> (३) समितिका कुल सदस्य संख्याको पचास प्रतिशत भन्दा बढी सदस्यहरू उपस्थित भएमा समितिको बैठकको गणपूरक संख्या पुगेको मानिनेछ । </div><div class="content-paragraph list-item-sub"> (४) समितिको बैठकको अध्यक्षता अध्यक्षले गर्नेछ र निजको अनुपस्थितिमा सदस्यहरूले आफूहरूमध्येबाट छानेको व्यक्तिले बैठकको अध्यक्षता गर्नेछ । </div><div class="content-paragraph list-item-sub"> (५) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ । </div><div class="content-paragraph list-item-sub"> (६) समितिले आवश्यक ठानेमा नेपाल सरकारको कुनै निकायको प्रतिनिधि वा कुनै स्वदेशी वा विदेशी विशेषज्ञलाई समितिको बैठकमा भाग लिन आमन्त्रण गर्न सक्नेछ । </div><div class="content-paragraph list-item-sub"> (७) समितिको निर्णय सदस्य-सचिवले प्रमाणित गर्नेछ । </div><div class="content-paragraph list-item-sub"> (८) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ । </div><div class="header-section" style="margin-top: 50px; margin-bottom: 15px;"><div class="document-subtitle">परिच्छेद-४</div><div class="text-center">प्राविधिक समितिको गठन र काम, कर्तव्य र अधिकार</div></div><div class="content-paragraph list-item-main"><span class="bold">९. प्राविधिक समितिको गठनः</span> (१) रुग्ण उद्योगको पहिचान र पुनरुत्थान कार्यमा समितिलाई सहयोग पुऱ्याउन देहाय बमोजिमको एक प्राविधिक समिति रहनेछः - </div><div class="list-item-sub flex-aligned"><span class="left-part">(क) बैकिङ्क व्यवसायसँग सम्बन्धित विशेषज्ञमध्येबाट समितिले मनोनयन गरेको व्यक्ति</span><span class="right-part">– संयोजक</span></div><div class="list-item-sub flex-aligned"><span class="left-part">(ख) बैंकर्स एसोसिएसनबाट नियुक्त विज्ञ</span><span class="right-part">– सदस्य</span></div><div class="list-item-sub flex-aligned"><span class="left-part">(ग) मुख्य प्रशासकीय अधिकृत</span><span class="right-part">– सदस्य-सचिव</span></div><div class="content-paragraph list-item-sub"> (२) प्राविधिक समितिले आवश्यक देखेमा सम्बन्धित विषयको विशेषज्ञलाई समितिको बैठकमा पर्यवेक्षकको रूपमा भाग लिन आमन्त्रण गर्न सक्नेछ । </div><div class="content-paragraph list-item-sub"> (३) प्राविधिक समितिको बैठक सम्बन्धी कार्यविधि सो समिति आफैले निर्धारण गरे बमोजिम हुनेछ । </div><div class="content-paragraph list-item-main"><span class="bold">१०. प्राविधिक समितिको काम, कर्तव्य र अधिकारः</span> (१) प्राविधिक समितिको काम, कर्तव्य र अधिकार देहाय बमोजिम हुनेछः – </div><div class="content-paragraph list-item-sub"> (क) रुग्णताको मापदण्ड तयार गर्ने, </div><div class="content-paragraph list-item-sub"> (ख) रुग्ण उद्योगको यथार्थ स्थितिको विश्लेषण गरी रुग्णता पहिल्याउने, </div><div class="content-paragraph list-item-sub"> (ग) रुग्ण उद्योगको पुनरुत्थानको लागि पुऱ्याउनु पर्ने वित्तीय तथा गैर वित्तीय सहयोगको किसिम तयार गर्ने, </div><div class="content-paragraph list-item-sub"> (घ) रुग्ण उद्योगलाई रुग्णताका आधारमा पुऱ्याउनु पर्ने वित्तीय तथा गैर वित्तीय सहयोग पहिल्याउने, </div><div class="content-paragraph list-item-sub"> (ङ) समितिले तोकेको अन्य आवश्यक कार्य गर्ने । </div><div class="header-section" style="margin-top: 50px; margin-bottom: 15px;"><div class="document-subtitle">परिच्छेद-५</div><div class="text-center">कोषको सञ्चालन तथा व्यवस्थापन सम्बन्धी व्यवस्था</div></div><div class="content-paragraph list-item-main"><span class="bold">११. कोषको व्यवस्थापन तथा सञ्चालनः</span> (१) कोषको रकम समितिबाट नेपाल राष्ट्र बैङ्क वा नेपाल भित्रका अन्य कुनै वाणिज्य बैङ्कमा खाता खोली जम्मा गरिनेछ । </div><div class="content-paragraph list-item-sub"> (२) उपनियम (१) बमोजिमको खाता समितिको मुख्य प्रशासकीय अधिकृत र कोषको सचिवालयमा खटिएको लेखा अधिकृत वा लेखापालको संयुक्त हस्ताक्षरबाट सञ्चालन हुनेछ । </div><div class="content-paragraph list-item-main"><span class="bold">१२. रुग्ण उद्योग पुनरुत्थान सम्बन्धी प्रस्ताव पेश गर्न पर्नेः</span> (१) पुनरुत्थान हुन चाहने रुग्ण उद्योगले रुग्ण उद्योग पुनरुत्थान कोषको सचिवालयमा समितिले तोकेको ढाँचामा प्रस्ताव पेश गर्नु पर्नेछ । </div><div class="content-paragraph list-item-sub"> (२) उपनियम (१) बमोजिम प्राप्त हुने प्रस्ताव उपर प्राविधिक समितिले आवश्यक अध्ययन, छानबीन, विश्लेषण तथा मूल्याङ्कन गर्नेछ । </div><div class="content-paragraph list-item-sub"> (३) उपनियम (२) बमोजिम अध्ययन, छानबिन, विश्लेषण तथा मूल्याङ्कनबाट देखिएका यथार्थ विवरण र आफ्नो सिफारिस सहितको प्रतिवेदन प्राविधिक समितिले समितिमा पेश गर्नु पर्नेछ । </div><div class="content-paragraph list-item-main" style="margin-top: 50px;"><span class="bold">१३. कोषको प्रशासकीय खर्चः</span> कोषमा रहेको मौज्दात रकमबाट समितिले तोके बमोजिमको रकम कोषको प्रयोजनको लागि प्रशासकीय लगायत अन्य कार्यमा खर्च गरिनेछ । </div><div class="content-paragraph list-item-main"><span class="bold">१४. रकम निकासाः</span> कोषबाट हुने खर्चको निकासा समितिले दिनेछ । </div><div class="content-paragraph list-item-main"><span class="bold">१५. लेखा तथा लेखापरीक्षणः</span> (१) कोषको आम्दानी खर्चको लेखा नेपाल सरकारले अपनाएको लेखा प्रणाली बमोजिम राखिनेछ । </div><div class="content-paragraph list-item-sub"> (२) कोषको लेखापरीक्षण महालेखा परीक्षकबाट हुनेछ । </div><div class="header-section" style="margin-top: 50px; margin-bottom: 15px;"><div class="document-subtitle">परिच्छेद-६</div><div class="text-center">विविध</div></div><div class="content-paragraph list-item-main"><span class="bold">१६. कोषको सचिवालयः</span> (१) कोषको सचिवालय काठमाडौं उपत्यकामा रहनेछ । </div><div class="content-paragraph list-item-sub"> (२) कोषको प्रशासकीय प्रमुखको रूपमा काम गर्न एक मुख्य प्रशासकीय अधिकृत रहनेछ । मुख्य प्रशासकीय अधिकृतको नियुक्ति समितिले गर्नेछ । त्यसरी नियुक्ति नभएसम्मका लागि बैङ्क वा वित्तीय संस्थामा अधिकृतस्तरमा काम गरिरहेको वा काम गरिसकेको कुनै व्यक्तिलाई नेपाल सरकारले मुख्य प्रशासकीय अधिकृतको रूपमा काम गर्ने गरी तोक्न सक्नेछ । प्रशासकीय अधिकृतको काम गर्न नेपाल सरकारले नेपाल सरकारको कुनै अधिकृत कर्मचारीलाई खटाउन सक्नेछ । </div><div class="content-paragraph list-item-sub"> (३) कोषको सचिवालयमा आवश्यक संख्यामा कर्मचारीहरू रहने छन् । </div><div class="content-paragraph list-item-sub"> (४) मुख्य प्रशासकीय अधिकृत र कर्मचारीको सेवा, शर्त र पारिश्रमिक लगायतका अन्य सुविधा समितिले तोके बमोजिम हुनेछ । </div><div class="content-paragraph list-item-main"><span class="bold">१७. प्रतिवेदन पेश गर्नु पर्नेः</span> समितिले आफूले गरेको कार्य सम्पादन सम्बन्धी वार्षिक प्रतिवेदन आर्थिक वर्ष समाप्त भएको तीन महिना भित्र नेपाल सरकार, अर्थ मन्त्रालयमा बुझाउनु पर्नेछ । </div><div class="content-paragraph list-item-main" style="margin-top: 50px;"><span class="bold">१८. अभिलेख राख्नु पर्नेः</span> (१) कोषले आफूले गरेको काम कारबाहीको अभिलेख दुरुस्त राखु पर्नेछ । </div><div class="content-paragraph list-item-sub"> (२) उपनियम (१) बमोजिम राखिएको अभिलेख कोषको प्रयोजन समाप्त भएपछि कोषले अर्थ मन्त्रालयमा बुझाउनु पर्नेछ । </div><div class="content-paragraph list-item-main"><span class="bold">१९. नेपाल सरकारले निर्देशन दिन सक्नेः</span> नेपाल सरकारले यस नियमावली बमोजिम कोष सञ्चालन तथा व्यवस्थापनका सम्बन्धमा समितिलाई आवश्यक निर्देशन दिन सक्नेछ र त्यस्तो निर्देशन पालना गर्नु समितिको कर्तव्य हुनेछ । </div><div class="content-paragraph list-item-main"><span class="bold">२०. कोष रहने अवधिः</span> (१) समितिको सिफारिसमा नेपाल सरकारले नेपाल राजपत्रमा सूचना प्रकाशत गरी खारेज नगरेसम्म कोष कायम रहनेछ । </div><div class="content-paragraph list-item-sub"> (२) उपदफा (१) बमोजिम कोष खारेज हुँदा कोषमा रहेको रकम नेपाल सरकारले कोष खारेज गर्दाका बखत तोकेको निकायमा दाखिला गरिनेछ । </div><div class="content-paragraph list-item-main"><span class="bold">२१. दिग्दर्शन बनाउन सक्नेः</span> समितिले रुग्ण उद्योगको पुनरुत्थान कार्यक्रम कार्यान्वयन गर्न तत्सम्बन्धी आवश्यक कार्यविधिको व्यवस्था गर्न दिग्दर्शन बनाउन सक्नेछ । </div></body></html>