<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>15 कसूरजन्य सम्पत्ति नियमावली, २०७७।९।२६ म प (1)_hhhnilt.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-1 { margin-left: 20px; } .indent-2 { margin-left: 40px; } .indent-3 { margin-left: 60px; } .small-margin-top { margin-top: 5px; } .medium-margin-top { margin-top: 10px; } .large-margin-top { margin-top: 20px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">कसूरजन्य सम्पत्ति तथा साधन (रोक्का, नियन्त्रण र जफत) नियमावली, २०७७</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०७७।१२।२</div></div><div class="content-paragraph text-justify"> कसूरजन्य सम्पत्ति तथा साधन (रोक्का, नियन्त्रण र जफत) ऐन, २०७० को दफा ४० ले दिएको अधिकार प्रयोग गरी नेपाल सरकारले देहायका नियमहरु बनाएको छ। </div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph"> १. <span class="bold">संक्षिप्त नाम र प्रारम्भः</span> (१) यी नियमहरुको नाम "कसूरजन्य सम्पत्ति तथा साधन (रोक्का,<br> नियन्त्रण र जफत) नियमावली, २०७७" रहेको छ । </div><div class="content-paragraph indent-1"> (२) यो नियमावली तुरुन्त प्रारम्भ हुनेछ । </div><div class="content-paragraph"> २. <span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="content-paragraph indent-1"> (क) "ऐन" भन्नाले कसूरजन्य सम्पत्ति तथा साधन (रोक्का, नियन्त्रण र<br> जफत) ऐन, २०७० सम्झनु पर्छ। </div><div class="content-paragraph indent-1"> (ख) "कसूरजन्य सम्पत्ति वा साधन" भन्नाले कसूरबाट प्राप्त सम्पत्ति वा<br> कसूरसँग सम्बन्धित साधन सम्झनु पर्छ। </div><div class="content-paragraph indent-1"> (ग) "कार्यालय" भन्नाले काठमाडौं, भक्तपुर र ललितपुर जिल्ला बाहेकका<br> अन्य जिल्लाको जिल्ला प्रशासन कार्यालय सम्झनु पर्छ। </div><div class="document-subtitle">परिच्छेद-२</div><div class="document-subtitle">सम्पत्ति वा साधन रोक्का तथा नियन्त्रण</div><div class="content-paragraph"> ३. <span class="bold">कसूरजन्य सम्पत्ति वा साधनको खोजतलासः</span> (१) अनुसन्धान अधिकारीले कसूरको<br> अनुसन्धान तथा तहकिकातको सिलसिलामा कुनै व्यक्तिसँग कसूरजन्य सम्पत्ति वा साधन<br> रहे भएको देखिएमा वा त्यस्तो सम्पत्ति वा साधन कुनै निकाय, संस्था वा व्यक्तिले लुकाई<br> छिपाइ राखेको शङ्का गर्नु पर्ने मनासिब वा पर्याप्त आधार भएमा त्यस्तो सम्पत्ति वा<br> साधनको खोजतलास गर्नु पर्नेछ । </div><div class="content-paragraph indent-1"> (२) उपनियम (१) बमोजिम खोजतलास गर्ने सिलसिलामा अनुसन्धान अधिकारीले<br> प्रचलित कानून बमोजिमको प्रक्रिया अवलम्बन गरी सोधपुछ गर्न, बयान लिन,<br> खानतलासी गर्न र प्राप्त सम्पत्ति बरामद गर्न सक्नेछ । </div><div class="content-paragraph"> ४. <span class="bold">कसूरजन्य सम्पत्ति वा साधनको पहिचानः</span> (१) अनुसन्धान अधिकारीले नियम ३ बमोजिम<br> सम्पत्ति वा साधनको खोजतलास गर्दा कुनै सम्पत्ति वा साधन फेला पारेमा त्यस्तो सम्पत्ति<br> वा साधन कसूरजन्य सम्पत्ति वा साधन हो वा होइन भन्ने कुराको यकीन गरी पहिचान<br> गर्नु पर्नेछ । </div><div class="content-paragraph indent-1"> (२) उपनियम (१) बमोजिम अनुसन्धान अधिकारीले कुनै सम्पत्ति वा साधन<br> कसूरजन्य सम्पत्ति वा साधन हो वा होइन भन्ने कुराको यकीन गर्दा देहायको आधार लिन<br> सक्नेछ :- </div><div class="content-paragraph indent-2"> (क) त्यस्तो सम्पत्ति वा साधनको सरकारी निकाय वा अन्य कुनै निकायले<br> अभिलेख राख्ने रहेछ भने त्यस्तो अभिलेख, </div><div class="content-paragraph indent-2"> (ख) त्यस्तो सम्पत्ति वा साधन प्राप्तिको आधार र स्रोत, </div><div class="content-paragraph indent-2"> (ग) त्यस्तो सम्पत्ति वा साधन प्राप्त गर्दाको अवस्था, </div><div class="content-paragraph indent-2"> (घ) अनुसन्धान अधिकारीले आवश्यक ठानेको अन्य आधार। </div><div class="content-paragraph"> ५. <span class="bold">रोक्का राख्ने वा नियन्त्रणमा लिनेः</span> नियम ४ बमोजिम पहिचान भएको सम्पत्ति वा साधन<br> अनुसन्धान अधिकारीले ऐनको दफा ४ बमोजिम कसैले उपयोग तथा हक वा स्वामित्व<br> हस्तान्तरण गर्न नपाउने गरी तत्काल रोक्का राखु वा नियन्त्रणमा लिनु पर्नेछ । </div><div class="content-paragraph"> ६. <span class="bold">मूल्याङ्कन गर्नु पर्नेः</span> (१) नियम ५ बमोजिम रोक्का राखेको वा नियन्त्रणमा लिएको सम्पत्ति<br> वा साधनको सम्बन्धमा अनुसन्धान अधिकारीले ऐनको दफा १९ को उपदफा (१)<br> बमोजिमको आधारमा मूल्याङ्कन गरी मूल्य खुलाई सोको अभिलेख राखु पर्नेछ । </div><div class="content-paragraph indent-1"> (२) उपनियम (१) बमोजिम मूल्य कायम गर्दा त्यस्तो सम्पत्ति वा साधनको<br> गुणस्तर, प्रयोगको अवस्था तथा अवधि समेतलाई दृष्टिगत गरी मूल्य कायम गर्नु पर्नेछ । </div><div class="content-paragraph"> ७. <span class="bold">सहयोग लिन सक्नेः</span> (१) कसूरजन्य सम्पत्ति वा साधन खोजतलास गर्दा, त्यस्तो सम्पत्ति<br> वा साधन रोक्का वा नियन्त्रणमा लिँदा वा त्यस्तो सम्पत्ति वा साधनको मूल्य कायम गर्दा<br> अनुसन्धान अधिकारीले आवश्यकता अनुसार कुनै सरकारी निकाय, स्थानीय तह, संस्था<br> वा व्यक्तिसँग आवश्यक सहयोग माग गर्न सक्नेछ। </div><div class="content-paragraph indent-1"> (२) उपनियम (१) बमोजिम सहयोग माग गरेमा आवश्यक सहयोग गर्नु<br> सम्बन्धित सरकारी निकाय, स्थानीय तह, संस्था वा व्यक्तिको कर्तव्य हुनेछ। </div><div class="content-paragraph"> ८. <span class="bold">विवरण पठाउनु पर्नेः</span> (१) अनुसन्धान अधिकारीले कसूरको अनुसन्धान तथा<br> तहकिकातको सिलसिलामा नियम ५ बमोजिम रोक्का राखेको वा नियन्त्रणमा लिएको<br> सम्पत्ति वा साधनको विवरण अनुसूची-१ बमोजिमको ढाँचामा कार्यालय वा विभागमा<br> पठाउनु पर्नेछ । </div><div class="content-paragraph indent-1"> (२) उपनियम (१) बमोजिम अनुसन्धान अधिकारीबाट विवरण प्राप्त भएपछि<br> कार्यालयले सोको अभिलेख राखी प्रत्येक महिना त्यस्तो विवरण विभागमा पठाउनु पर्नेछ। </div><div class="content-paragraph indent-1"> (३) ऐनको दफा ६ बमोजिम कार्यालयले बैङ्कमा जम्मा गरेको विदेशी मुद्रा,<br> विनिमेय अधिकारपत्र वा बहुमूल्य धातु वा वस्तु सम्बन्धी विवरण र ऐनको दफा ७<br> बमोजिम धरौटी खातामा जम्मा गरेको रकमको विवरण प्रत्येक महिना अनुसूची-२<br> बमोजिमको ढाँचामा विभागमा पठाउनु पर्नेछ । </div><div class="content-paragraph indent-1"> (४) यस नियम बमोजिम विवरण पठाउँदा विद्युतीय माध्यमबाट समेत पठाउन<br> सकिनेछ । </div><div class="document-subtitle">परिच्छेद-३</div><div class="document-subtitle">सम्पत्ति वा साधन लिलाम बिक्री, प्रयोग तथा नष्ट गर्ने सम्बन्धी</div><div class="content-paragraph"> ९. <span class="bold">धरौटी जम्मा गर्नु पर्नेः</span> ऐन बमोजिम जफत गरिएका सम्पत्ति वा साधनको लिलाम<br> बिक्रीमा सहभागी हुन चाहने व्यक्तिले ऐनको दफा १८ बमोजिम त्यस्तो सम्पत्ति वा<br> साधनको मूल्याङ्कन भई कायम भएको रकमको बीस प्रतिशत रकम विभाग वा कार्यालयले<br> तोकिदिएको धरौटी खातामा जम्मा गर्नु पर्नेछ । </div><div class="content-paragraph"> १०. <span class="bold">लिलाम बिक्री गरेको विवरण पठाउनेः</span> (१) विभाग वा कार्यालयले ऐनको दफा २१<br> बमोजिम लिलाम बिक्री गरिएका सम्पत्ति वा साधनको विवरण लिलाम सकार गरेको सात<br> दिनभित्र अनुसूची-३ बमोजिमको ढाँचामा सम्बन्धित अदालतमा पठाउनु पर्नेछ । </div><div class="content-paragraph indent-1"> (२) उपनियम (१) बमोजिम कार्यालयले अदालतमा पठाएको विवरणको लिखित<br> जानकारी विभागलाई समेत दिनु पर्नेछ। </div><div class="content-paragraph indent-1"> (३) उपनियम (१) र (२) बमोजिमको विवरणको अभिलेख विभागले राखु<br> पर्नेछ । </div><div class="content-paragraph"> ११. <span class="bold">सम्पत्ति वा साधन प्रयोग गर्न सकिनेः</span> (१) ऐन तथा यस नियमावली बमोजिम रोक्का<br> राखिएको वा नियन्त्रणमा लिइएको सम्पत्ति वा साधन अनुसन्धान अधिकारीले नोक्सान<br> नहुने वा कुनै किसिमले क्षति नपुग्ने गरी सुरक्षित राखु पर्नेछ। </div><div class="content-paragraph indent-1"> (२) ऐन तथा यस नियमावली बमोजिम रोक्का राखिएको वा नियन्त्रणमा लिइएको<br> सम्पत्ति वा साधनबाट आयस्ता प्राप्त हुन सक्ने देखिएमा विभागले इच्छुक व्यक्ति वा<br> संस्थासँग सरकारी सम्पत्ति लिजमा दिने सम्बन्धी प्रचलित कानून बमोजिम करार गरी<br> त्यस्तो सम्पत्ति वा साधन भाडामा लगाउन वा लिजमा दिन वा खेतीयोग्य जग्गा भए खेती<br> लगाउन वा अन्य कुनै आयस्ता हुने काममा प्रयोग गर्न वा उपयुक्त रूपमा व्यवस्थापन<br> गर्न वा गराउन सक्नेछ । </div><div class="content-paragraph indent-1"> (३) उपनियम (२) बमोजिम सम्पत्ति वा साधन प्रयोग गर्दा कुनै आयस्ता भएमा<br> सोको सञ्चालन खर्च कटाई बाँकी रकम ऐनको दफा ७ बमोजिम धरौटी खातामा जम्मा<br> गर्नु पर्नेछ । </div><div class="content-paragraph"> १२. <span class="bold">सम्पत्ति वा साधन नष्ट गर्नु पर्नेः</span> (१) विभाग वा कार्यालयले ऐनको दफा ११ बमोजिम<br> जफत भएको कुनै सम्पत्ति वा साधनमध्ये ऐनको दफा २० को उपदफा (८) बमोजिम<br> लिलाम बिक्री हुन नसकेका, सार्वजनिक हित वा जनस्वास्थ्यको दृष्टिले प्रयोगमा ल्याउन<br> नहुने भई नष्ट गर्नु पर्ने देखिएका, प्रचलित कानून बमोजिम नष्ट गर्नु पर्ने भनी उल्लेख<br> भएका, सडिगली नष्ट भई जाने प्रकृतिका सम्पत्ति वा साधन नष्ट गर्न सक्नेछ । </div><div class="content-paragraph indent-1"> (२) उपनियम (१) बमोजिम सम्पत्ति वा साधन नष्ट गर्दा विभागले भए<br> महान्यायाधिवक्ताको कार्यालय, महालेखा नियन्त्रकको कार्यालय र प्रहरी प्रधान<br> कार्यालयको प्रतिनिधिको रोहबरमा र कार्यालयले भए सम्बन्धित सरकारी वकील<br> कार्यालय, कोष तथा लेखा नियन्त्रक कार्यालय र जिल्ला प्रहरी कार्यालयको प्रतिनिधिको<br> रोहबरमा नष्ट गर्नु पर्नेछ । </div><div class="content-paragraph indent-1"> (३) उपनियम (१) मा जुनसुकै कुरा लेखिएको भए तापनि त्यस्तो सम्पत्ति वा<br> साधनको कुनै भाग पुनः प्रयोग गर्न सकिने वा लिलाम बिक्री हुन सक्ने भएमा त्यस्तो<br> भाग छुट्याई बाँकी भाग मात्र नष्ट गर्नु पर्नेछ । </div><div class="content-paragraph indent-1"> (४) उपनियम (१) वा (३) बमोजिम कुनै सम्पत्ति वा साधन नष्ट गर्नु अघि<br> त्यस्तो सम्पत्ति वा साधनको नाम, परिमाण, अनुमानित मूल्य, त्यस्तो सम्पत्ति वा साधनको<br> धनी वा प्राप्त गरिएको स्रोत र मिति समेत खुलाई मुचुल्का तयार गरी राखु पर्नेछ । </div><div class="content-paragraph indent-1"> (५) उपनियम (४) बमोजिम तयार गरिएको मुचुल्काको प्रति विभागले भए<br> सम्बन्धित अदालतमा र कार्यालयले भए विभाग र सम्बन्धित अदालतमा समेत पठाउनु<br> पर्नेछ । </div><div class="content-paragraph"> १३. <span class="bold">नेपाल सरकारको नाममा कायम गर्नेः</span> (१) ऐनको दफा ११ बमोजिम जफत हुने ठहरी<br> ऐनको दफा २० बमोजिम लिलाम बिक्री हुन नसकेको वा ऐनको दफा १७ को उपदफा<br> (२) बमोजिम नेपाल सरकारले उपयोग गर्ने निर्णय गरेको अचल सम्पत्ति नेपाल<br> सरकारको नाममा कायम गर्न विभाग वा कार्यालयले सम्बन्धित निकायमा लेखी पठाउनु<br> पर्नेछ । </div><div class="content-paragraph indent-1"> (२) उपनियम (१) बमोजिम लेखी आएमा सम्बन्धित निकायले त्यस्तो सम्पत्ति<br> नेपाल सरकारको नाममा कायम गरी सोको जानकारी विभाग र कार्यालयलाई दिनु<br> पर्नेछ । </div><div class="document-subtitle">परिच्छेद-४</div><div class="document-subtitle">विविध</div><div class="content-paragraph"> १४. <span class="bold">विभागको अन्य काम, कर्तव्य र अधिकारः</span> ऐन तथा यस नियमावलीमा अन्यत्र<br> उल्लिखित काम, कर्तव्य र अधिकारको अतिरिक्त विभागको अन्य काम, कर्तव्य र<br> अधिकार देहाय बमोजिम हुनेछ :- </div><div class="content-paragraph indent-1"> (क) ऐनको दफा २४ को अधीनमा रही कोषको रकम प्रयोग गर्ने<br> सम्बन्धमा आवश्यक कार्यक्रम बनाई स्वीकृतिको लागि समिति समक्ष<br> पेश गर्ने, </div><div class="content-paragraph indent-1"> (ख) कसूरको अनुसन्धान तथा तहकिकातको सिलसिलामा रोक्का राखिएको<br> वा नियन्त्रणमा लिइएको सम्पत्ति वा साधनको संरक्षण सम्बन्धमा समय<br> समयमा अनुगमन तथा निरीक्षण गर्ने, </div><div class="content-paragraph indent-1"> (ग) रोक्का राखिएको वा नियन्त्रणमा लिइएको सम्पत्ति वा साधनको<br> व्यवस्थापन सम्बन्धमा कार्यालय वा अन्य निकायलाई आवश्यक<br> निर्देशन दिने, </div><div class="content-paragraph indent-1"> (घ) कसूरजन्य सम्पत्ति वा साधन रोक्का, नियन्त्रण वा जफत गर्ने सम्बन्धमा<br> अनुसन्धान अधिकारीसँग आवश्यक समन्वय गर्ने। </div><div class="content-paragraph"> १५. <span class="bold">कोषको प्रयोगः</span> (१) कोषको रकम प्रयोग गर्नु अघि समितिबाट कार्यक्रम स्वीकृत गराउनु<br> पर्नेछ । </div><div class="content-paragraph indent-1"> (२) समितिको स्वीकृति बिना कोषको रकम खर्च गर्ने गरी कार्यक्रम बनाउन र<br> खर्च गर्न हुँदैन। </div><div class="content-paragraph"> १६. <span class="bold">धरौटी खाताको सञ्चालनः</span> ऐनको दफा १५ बमोजिमको धरौटी खाताको सञ्चालन<br> विभागको प्रमुख वा निजले तोकेको विभागको कुनै अधिकृतस्तरको कर्मचारी र आर्थिक<br> प्रशासन शाखाको प्रमुखको संयुक्त दस्तखतबाट हुनेछ। </div><div class="content-paragraph"> १७. <span class="bold">धरौटी फिर्ताः</span> (१) ऐनको दफा ७ बमोजिम धरौटी खातामा जम्मा गरेको रकम जुन<br> सम्पत्ति वा साधनबाट प्राप्त भएको हो त्यस्तो सम्पत्ति वा साधन कसूरजन्य सम्पत्ति वा<br> साधन नभएको भनी अदालतबाट अन्तिम फैसला भएमा त्यस्तो रकम सम्बन्धित धनीलाई<br> फिर्ता दिनु पर्नेछ । </div><div class="content-paragraph indent-1"> (२) उपनियम (१) बमोजिम धरौटी खातामा जम्मा गरेको रकम फिर्ता लिनको<br> लागि सम्बन्धित धनीले फैसलाको जानकारी पाएको मितिले छ महिनाभित्र सो फैसलाको<br> प्रतिलिपि साथै राखी काठमाडौं, ललितपुर र भक्तपुर जिल्लाको हकमा विभागमा र अन्य<br> जिल्लाको हकमा कार्यालयमा निवेदन दिनु पर्नेछ । </div><div class="content-paragraph indent-1"> (३) उपनियम (२) बमोजिमको निवेदन परेमा विभाग वा कार्यालयले सो<br> सम्बन्धमा आवश्यक जाँचबुझ गरी त्यस्तो व्यक्तिलाई रकम फिर्ता गर्नु पर्ने देखिएमा<br> निजलाई भरपाई गराई त्यस्तो रकम फिर्ता दिनु पर्नेछ । </div><div class="content-paragraph indent-1"> (४) उपनियम (२) बमोजिमको अवधिभित्र रकम फिर्ताको लागि निवेदन नपरेमा<br> त्यस्तो रकम तथा अदालतको अन्तिम फैसलाबाट जफत हुने ठहरेको कसूरजन्य सम्पत्ति<br> वा साधन बापतको धरौटी खातामा जम्मा गरेको रकम विभाग वा कार्यालयले कोषमा<br> जम्मा गर्नु पर्नेछ । </div><div class="content-paragraph"> १८. <span class="bold">समितिको अन्य काम, कर्तव्य र अधिकारः</span> ऐनको दफा २६ मा उल्लिखित काम, कर्तव्य<br> र अधिकारको अतिरिक्त समितिको अन्य काम, कर्तव्य र अधिकार देहाय बमोजिम<br> हुनेछ :- </div><div class="content-paragraph indent-1"> (क) अदालतको आदेश बमोजिम जफत भएका सम्पत्ति वा साधनको<br> व्यवस्थापन तथा प्रयोग सम्बन्धमा विभागलाई आवश्यक निर्देशन दिने, </div><div class="content-paragraph indent-1"> (ख) कोषको रकमको प्रयोग गर्ने सम्बन्धमा विभागबाट पेश भएका कार्यक्रम<br> स्वीकृत गर्ने। </div><div class="content-paragraph"> १९. <span class="bold">अनुसूचीमा हेरफेर गर्न सक्नेः</span> मन्त्रालयले नेपाल राजपत्रमा सूचना प्रकाशन गरी<br> आवश्यकता अनुसार अनुसूचीमा हेरफेर गर्न सक्नेछ। </div><div class="text-center large-margin-top">अनुसूची-१</div><div class="text-center">(नियम ८ को उपनियम (१) सँग सम्बन्धित)</div><div class="text-center bold">रोक्का राखेको वा नियन्त्रणमा लिएको सम्पत्ति वा साधनको विवरण</div><table class="main-table"><thead><tr><th>क्र.सं.</th><th>सम्पत्ति वा<br>साधनको विवरण</th><th>परिमाण (सम्पत्ति वा<br>साधनको प्रकृति<br>अनुसार)</th><th>सम्पत्ति वा साधनको धनी वा<br>कसबाट प्राप्त भएको हो त्यस्तो<br>व्यक्तिको नाम, थर, ठेगाना</th><th>सम्पत्ति वा<br>साधनको<br>अनुमानित मूल्य<br>(रू. मा)</th><th>सम्पत्ति वा<br>साधन प्राप्त<br>गर्दाको<br>अवस्था</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="signature-section" style="display: flex; justify-content: space-between; align-items: flex-end;"><div style="flex-basis: 48%; text-align: left;"><div class="bold">विवरण तयार गर्नेको,-</div><div>नाम, थर : <span class="form-field large"></span></div><div>पद : <span class="form-field large"></span></div><div>दस्तखत : <span class="form-field large"></span></div><div>मिति : <span class="form-field large"></span></div></div><div style="flex-basis: 48%; text-align: right;"><div class="bold">विवरण प्रमाणित गर्नेको,-</div><div>नाम, थर : <span class="form-field large"></span></div><div>पद : <span class="form-field large"></span></div><div>दस्तखत : <span class="form-field large"></span></div><div>मिति : <span class="form-field large"></span></div></div></div><div class="text-center large-margin-top">अनुसूची-२</div><div class="text-center">(नियम ८ को उपनियम (३) सँग सम्बन्धित)</div><div class="text-center bold">बैङ्कमा जम्मा गरेको विदेशी मुद्रा, विनिमेय अधिकारपत्र वा बहुमूल्य धातु वा वस्तु सम्बन्धी विवरण</div><table class="main-table"><thead><tr><th>क्र.सं.</th><th>बैङ्कमा जम्मा<br>गरेको विदेशी<br>मुद्राको विवरण</th><th>विनिमेय<br>अधिकारपत्र<br>को विवरण</th><th>बहुमूल्य<br>धातु/वस्तुको<br>विवरण</th><th>विदेशी मुद्रा/विनिमेय<br>अधिकारपत्र/बहुमूल्य<br>धातु/वस्तुको धनी वा<br>कसबाट प्राप्त भएको<br>हो त्यस्तो व्यक्तिको<br>नाम, थर, ठेगाना</th><th>विनिमेय<br>अधिकारपत्र/बहुमू<br>ल्य धातु/वस्तुको<br>मूल्य (अनुमानित<br>रू. मा)</th><th>विदेशी मुद्रा / विनिमेय<br>अधिकारपत्र/बहुमूल्य<br>धातु/वस्तु प्राप्त गर्दाको<br>अवस्था</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="signature-section" style="display: flex; justify-content: space-between; align-items: flex-end;"><div style="flex-basis: 48%; text-align: left;"><div class="bold">विवरण तयार गर्नेको,-</div><div>नाम, थर : <span class="form-field large"></span></div><div>पद : <span class="form-field large"></span></div><div>दस्तखत : <span class="form-field large"></span></div><div>मिति : <span class="form-field large"></span></div></div><div style="flex-basis: 48%; text-align: right;"><div class="bold">विवरण प्रमाणित गर्नेको,-</div><div>नाम, थर : <span class="form-field large"></span></div><div>पद : <span class="form-field large"></span></div><div>दस्तखत : <span class="form-field large"></span></div><div>मिति : <span class="form-field large"></span></div></div></div><div class="text-center large-margin-top">अनुसूची-३</div><div class="text-center">(नियम १० को उपनियम (१) सँग सम्बन्धित)</div><div class="text-center bold">लिलाम बिक्री गरेको सम्पत्ति वा साधनको विवरण</div><table class="main-table"><thead><tr><th>क्र.सं.</th><th>सम्पत्ति<br>वा<br>साधनको<br>विवरण</th><th>परिमाण<br>(सम्पत्ति वा<br>साधनको<br>प्रकृति<br>अनुसार)</th><th>जफत भएको<br>मिति र जफत<br>गर्ने आदेश दिने<br>अदालत</th><th>लिलामबाट<br>प्राप्त रकम<br>(रू. मा)</th><th>लिलाम सकार<br>गर्ने<br>व्यक्ति/कम्पनीको<br>नाम र<br>ठेगाना</th><th>धरौटी खाता रहेको<br>बैङ्कको नाम र<br>ठेगाना</th><th>धरौटी खातामा<br>आम्दानी बाँधेको<br>मिति</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="signature-section" style="display: flex; justify-content: space-between; align-items: flex-end;"><div style="flex-basis: 48%; text-align: left;"><div class="bold">विवरण तयार गर्नेको,-</div><div>नाम, थर : <span class="form-field large"></span></div><div>पद : <span class="form-field large"></span></div><div>दस्तखत : <span class="form-field large"></span></div><div>मिति : <span class="form-field large"></span></div></div><div style="flex-basis: 48%; text-align: right;"><div class="bold">विवरण प्रमाणित गर्नेको,-</div><div>नाम, थर : <span class="form-field large"></span></div><div>पद : <span class="form-field large"></span></div><div>दस्तखत : <span class="form-field large"></span></div><div>मिति : <span class="form-field large"></span></div></div></div></body></html>