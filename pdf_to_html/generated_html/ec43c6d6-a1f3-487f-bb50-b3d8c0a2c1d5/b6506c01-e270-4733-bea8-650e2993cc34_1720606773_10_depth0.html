<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720606773_10.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.no-margin-top { margin-top: 0; } .content-paragraph.indent { margin-left: 25px; } .content-paragraph.list-item { margin-left: 30px; text-indent: -30px; } .content-paragraph.sub-list-item { margin-left: 50px; text-indent: -20px; } .content-paragraph.footnote { font-size: 12px; margin-top: 5px; margin-bottom: 5px; line-height: 1.5; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .definition-line { display: flex; justify-content: space-between; margin-left: 50px; line-height: 1.7; } .definition-line span:first-child { flex-grow: 1; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">स्थानीय विकास शुल्क कोष नियमावली, २०५६</div><div class="document-subtitle">नेपाल राजपत्रमा प्रकाशित मिति</div><div class="content-paragraph text-center no-margin-top">२०५६।४।२४</div><div class="content-paragraph bold">संशोधन</div><div class="content-paragraph list-item">१. स्थानीय विकास शुल्क कोष (पहिलो संशोधन) नियमावली, २०५८ २०५८।१०।११</div><div class="content-paragraph list-item">२. स्थानीय विकास शुल्क कोष (दोस्रो संशोधन) नियमावली, २०७० २०७०।१।३०</div><div class="content-paragraph"> आर्थिक ऐनद्वारा सालबसाली रुपमा लगाइने स्थानीय विकास शुल्क सम्बन्धी कोषको व्यवस्थापन गर्न, प्रशासकीय कार्यविधि (नियमित गर्ने) ऐन, २०१३ को दफा २ ले दिएको अधिकार प्रयोग गरी नेपाल सरकारले देहायका नियमहरु बनाएकोछः– </div><div class="content-paragraph bold list-item">१. संक्षिप्त नाम र प्रारम्भः</div><div class="content-paragraph sub-list-item">(१) यी नियमहरुको नाम “स्थानीय विकास शुल्क कोष नियमावली,</div><div class="content-paragraph sub-list-item">२०५६” रहेकोछ ।</div><div class="content-paragraph sub-list-item">(२) यो नियमावली तुरुन्त प्रारम्भ हुनेछ ।</div><div class="content-paragraph bold list-item">२. परिभाषाः</div><div class="content-paragraph indent">विषय वा प्रसङ्गले अर्को अर्थ नलागेमा यस नियमावलीमा,–</div><div class="content-paragraph sub-list-item">(क) “कोष” भन्नाले नियम ३ बमोजिम स्थापना भएको स्थानीय विकास शुल्क</div><div class="content-paragraph sub-list-item">सम्झनु पर्छ ।</div><div class="content-paragraph sub-list-item">(ख) “स्थानीय विकास शुल्क” भन्नाले सालबसाली आर्थिक ऐनमा व्यवस्था भए</div><div class="content-paragraph sub-list-item">बमोजिमको स्थानीय विकास शुल्क सम्झनु पर्छ ।</div><div class="content-paragraph sub-list-item">(ग) “समिति” भन्नाले नियम ६ बमोजिम गठन भएको कोष सञ्चालक समिति</div><div class="content-paragraph sub-list-item">सम्झनु पर्छ ।</div><div class="content-paragraph bold list-item">३. कोषको स्थापनाः</div><div class="content-paragraph sub-list-item">(१) स्थानीय विकास शुल्क कोष नामको एक कोषको स्थापना गरिएको</div><div class="content-paragraph sub-list-item">छ ।</div><div class="content-paragraph sub-list-item">(२) उपनियम (१) बमोजिमको कोषमा देहायका रकमहरु रहने छन्ः–</div><div class="content-paragraph sub-list-item">(क) नेपाल सरकारबाट प्राप्त हुने रकम,</div><div class="content-paragraph sub-list-item">(ख) नियम ४ बमोजिम प्राप्त हुने रकम,</div><div class="content-paragraph sub-list-item">(ग) अन्य कुनै स्रोतबाट प्राप्त हुने रकम ।</div><div class="content-paragraph bold list-item">४. कोषमा रकम जम्मा गर्नेः</div><div class="content-paragraph sub-list-item">(१) नेपाल<sup>४</sup><span class="form-field medium"></span> का भन्सार कार्यालयहरुबाट सालबसाली</div><div class="content-paragraph sub-list-item">आर्थिक ऐन बमोजिम लगाइने स्थानीय विकास शुल्क उठाई सो रकम कोषमा जम्मा</div><div class="content-paragraph sub-list-item">गरिनेछ ।</div><div class="content-paragraph sub-list-item">(२) उपनियम (१) बमोजिम कोषमा रकम जम्मा गर्ने कर्तव्य स्थानीय विकास</div><div class="content-paragraph sub-list-item">शुल्क उठाउने कार्यालय प्रमुखको हुनेछ ।</div><div class="content-paragraph sub-list-item">(३) नेपाल सरकारले तोके बमोजिमको रकम अर्थ मन्त्रालयले कोषमा अग्रिम रुपमा</div><div class="content-paragraph sub-list-item">जम्मा गरिनेछ । समितिले उक्त रकम कोषबाट पछि शोधभर्ना गर्नु पर्नेछ ।</div><div class="content-paragraph sub-list-item">(४) उपनियम (१) र (२) बमोजिम कोषमा रकम जम्मा गर्ने कार्यविधि समितिले तोके</div><div class="content-paragraph sub-list-item">बमोजिम हुनेछ ।</div><div class="content-paragraph bold list-item">५. कोषको प्रयोगः</div><div class="content-paragraph indent">कोषमा जम्मा भएको रकम नगरपालिकाको कार्य सञ्चालन र</div><div class="content-paragraph indent">नगरपालिकाद्वारा सञ्चालित विकास निर्माण कार्यको लागि खर्च गरी वितरण गरिनेछ ।</div><div class="content-paragraph bold list-item">६. कोष सञ्चालक समितिः</div><div class="content-paragraph sub-list-item">(१) नियम ५ बमोजिम रकम विनियोजन गर्न तथा विनियोजित</div><div class="content-paragraph sub-list-item">रकमबाट सञ्चालित कार्यको अनुगमन गर्नको लागि देहाय बमोजिमको एक सञ्चालक समिति</div><div class="content-paragraph sub-list-item">गठन हुनेछः-</div><div class="definition-line"><span>(क) सचिव, सङ्घीय मामिला तथा स्थानीय विकास मन्त्रालय</span><span>– अध्यक्ष</span></div><div class="definition-line"><span>(ख) प्रतिनिधि, (राजपत्राङ्कित प्रथम श्रेणी) अर्थ मन्त्रालय</span><span>– सदस्य</span></div><div class="definition-line"><span>(ग) सहमहालेखा नियन्त्रक, महालेखा नियन्त्रण कार्यालय</span><span>– सदस्य</span></div><div class="definition-line"><span>(घ) प्रतिनिधि, नेपाल नगरपालिका संघ</span><span>– सदस्य</span></div><div class="definition-line"><span>(ङ) सङ्घीय मामिला तथा स्थानीय विकास मन्त्रालयले तोकेको अधिकृत</span><span>–सदस्य-सचिव</span></div><div class="content-paragraph sub-list-item">(२) समितिले आफ्नो कार्यविधि आफै व्यवस्थित गर्न सक्नेछ ।</div><div class="content-paragraph sub-list-item">(३) समितिको अध्यक्ष तथा सदस्यहरुले समितिको बैठकमा भाग लिए बापत अर्थ</div><div class="content-paragraph sub-list-item">मन्त्रालयको स्वीकृति लिई समितिले तोकिदिए बमोजिमको बैठक भत्ता पाउने छन् ।</div><div class="content-paragraph sub-list-item">(४) समितिको कार्य सञ्चालन गर्न र कोषको उपयोग सम्बन्धमा अनुगमन गर्न</div><div class="content-paragraph sub-list-item">आवश्यक पर्ने जनशक्ति र बजेट समितिले स्वीकृत गरे बमोजिम हुनेछ ।</div><div class="content-paragraph sub-list-item">(५) उपनियम (४) को प्रयोजनको लागि समितिले स्वीकृत गर्ने बजेटको अधिकतम</div><div class="content-paragraph sub-list-item">हद कोषको कुल रकमको एक प्रतिशत भन्दा बढी हुने छैन ।</div><div class="content-paragraph bold list-item">७. कोषको व्यवस्था र सञ्चालनः</div><div class="content-paragraph sub-list-item">(१) यस नियमावली बमोजिम कोषमा जम्मा हुने रकम</div><div class="content-paragraph sub-list-item">समितिले तोकिदिएको बैंकमा खाता खोली जम्मा गरिनेछ ।</div><div class="content-paragraph sub-list-item">(२) उपनियम (१) बमोजिम खोलिएको खाताको सञ्चालन समितिले तोकेको कुनै</div><div class="content-paragraph sub-list-item">पदाधिकारी र सदस्य–सचिवको संयुक्त दस्तखतबाट हुनेछ ।</div><div class="content-paragraph sub-list-item">४(३) कोषमा जम्मा भएको रकममध्येबाट समितिले तोकेबमोजिमको रकम बचत</div><div class="content-paragraph sub-list-item">गरी जगेडा कोषको रुपमा राख्न सकिनेछ । त्यस्तो रकम समितिले निर्णय गरी देहाय</div><div class="content-paragraph sub-list-item">बमोजिमको कार्यको निमित्त खर्च गर्न सक्नेछ र त्यसरी खर्च भएको रकम यथाशीघ्र जगेडा</div><div class="content-paragraph sub-list-item">कोषमा दाखिला गरी सोध भर्ना गर्नु पर्नेछ ।</div><div class="content-paragraph sub-list-item">(क) नगरपालिकाको लागत सहभागिताको आधारमा पूर्वाधार विकास तथा</div><div class="content-paragraph sub-list-item">दीर्घकालीन आय आर्जन सम्बन्धी कार्यमा,</div><div class="content-paragraph sub-list-item">(ख) दैवी प्रकोप वा अन्य आकस्मिक कार्यमा,</div><div class="content-paragraph sub-list-item">(ग) नगरपालिकाले नेपाल सरकार वा अन्य निकायलाई तिर्नु बुझाउनु</div><div class="content-paragraph sub-list-item">पर्ने रकम तिर्ने कार्यमा ।</div><div class="content-paragraph bold list-item">८. कोषको विवरणः</div><div class="content-paragraph sub-list-item">(१) कोषमा जम्मा भएको रकम समितिले निर्धारण गरेको मापदण्ड र</div><div class="content-paragraph sub-list-item">प्रक्रियाको आधारमा वितरण गरिनेछ ।</div><div class="content-paragraph sub-list-item">(२) उपनियम (१) बमोजिम कोषको रकम वितरण गर्दा आर्थिक वर्ष २०५४।५५</div><div class="content-paragraph sub-list-item">मा सम्बन्धित नगरपालिकाले चुंगीकरबाट आर्जन गरेको आम्दानी भन्दा कम नहुने गरी</div><div class="content-paragraph sub-list-item">वितरण गर्नु पर्नेछ ।</div><div class="content-paragraph sub-list-item">(३) यो नियम प्रारम्भ भएपछि नयाँ गठन हुने नगरपालिकाको लागि समेत यस</div><div class="content-paragraph sub-list-item">नियमावली बमोजिमको रकम उपलब्ध गराइनेछ । त्यसरी उपलब्ध गराइने रकम सबै</div><div class="content-paragraph sub-list-item">भन्दा कम निकासा पाउने नगरपालिकाले प्राप्त गर्ने रकम भन्दा कम हुने छैन ।</div><div class="content-paragraph bold list-item">८क. स्थानीय विकास शुल्क रोक्का गर्न सक्नेः</div><div class="content-paragraph indent">नगरपालिकाले आर्थिक कारोबार सञ्चालन गर्दा</div><div class="content-paragraph indent">“स्थानीय निकाय (आर्थिक प्रशासन) नियमावली, २०६४ बमोजिम रीत नपुऱ्याई कार्य गरेको</div><div class="content-paragraph indent">पर्याप्त आधार र प्रमाण भएमा समितिले स्थानीय विकास शुल्क रोक्का गर्न सक्नेछ ।</div><div class="content-paragraph indent">तर नगरपालिकाले आफ्नो आर्थिक कारोबार सञ्चालनमा सुधार ल्याई सोको जानकारी</div><div class="content-paragraph indent">समितिलाई दिएमा रोक्का भएको रकम फुकुवा गरी निकासा दिन सकिनेछ ।</div><div class="content-paragraph bold list-item">९. परामर्श लिन सक्नेः</div><div class="content-paragraph indent">समितिलेस यस नियमावली बमोजिम आफ्नो कार्य सम्पादन गर्दा सम्बन्धित</div><div class="content-paragraph indent">क्षेत्रका उपयुक्त सम्झेका व्यक्ति वा निकायस“ग परामर्श लिन सक्नेछ ।</div><div class="content-paragraph bold list-item">१०. लेखा र लेखापरीक्षणः</div><div class="content-paragraph sub-list-item">(१) कोषको आय-व्ययको लेखा प्रचलित कानून बमोजिम</div><div class="content-paragraph sub-list-item">राखिनेछ ।</div><div class="content-paragraph sub-list-item">(२) कोषको लेखापरीक्षण महालेखा परीक्षकको विभागबाट हुनेछ ।</div><div class="content-paragraph bold list-item">११. सहयोग गर्नु पर्नेः</div><div class="content-paragraph indent">समितिको कार्य सम्पादनको सिलसिलामा सम्बन्धित सबै सरकारी कार्यालय</div><div class="content-paragraph indent">तथा संस्थाहरुले समितिलाई आवश्यक सहयोग गर्नु पर्नेछ ।</div><div class="content-paragraph footnote list-item"> पहिलो संशोधनद्वारा थप ।</div><div class="content-paragraph footnote list-item"> दोस्रो संशोधनद्वारा संशोधित ।</div><div class="content-paragraph bold list-item">१२. नेपाल सरकारसँग सम्पर्कः</div><div class="content-paragraph indent">समितिले नेपाल सरकारसँग सम्पर्क राख्नु पर्दा स्थानीय विकास</div><div class="content-paragraph indent">मन्त्रालय मार्फत राख्नु पर्नेछ ।</div><div class="content-paragraph bold list-item">१३. अधिकार प्रत्यायोजनः</div><div class="content-paragraph indent">समितिले यस नियमावली बमोजिम आफूलाई प्राप्त अधिकारमध्ये केही</div><div class="content-paragraph indent">अधिकार समितिको अध्यक्ष, सदस्य, सदस्य–सचिव वा स्थानीय विकास मन्त्रालयका अधिकृत</div><div class="content-paragraph indent">कर्मचारीलाई प्रत्यायोजन गर्न सक्नेछ ।</div><div class="content-paragraph bold list-item">१४. रुपान्तरः</div><div class="content-paragraph indent">नियमावलीको ठाउँ ठाउँमा रहेका “स्थानीय विकास मन्त्रालय” भन्ने शब्दहरुको</div><div class="content-paragraph indent">सट्टा “सङ्घीय मामिला तथा स्थानीय विकास मन्त्रालय” भन्ने शब्दहरु राखिएका छन् ।</div><div class="content-paragraph bold">द्रष्टव्यः</div><div class="content-paragraph indent">(१) केही नेपाल कानून संशोधन गर्ने ऐन, २०६३ द्वारा रुपान्तरण गरिएका शब्दहरुः–</div><div class="content-paragraph indent sub-list-item">“श्री ५ को सरकार” को सट्टा “नेपाल सरकार” ।</div><div class="content-paragraph indent">(२) “स्थानीय विकास मन्त्रालय” को नाम हाल “संघीय मामिला तथा सामान्य प्रशासन मन्त्रालय” रहेको ।</div></body></html>