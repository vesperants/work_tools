<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720082717_18.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } /* Custom styles for list item indentation */ .main-list-item { /* For 1., 2., 3. etc. */ text-indent: -25px; /* Pulls the number out to the left */ padding-left: 25px; /* Creates space for the number and indents the rest of the text */ } .sub-list-item-num { /* For (1), (2) etc. */ margin-left: 40px; /* Indents the whole block from the main content */ text-indent: -20px; /* Pulls the (number) out */ padding-left: 20px; /* Indents the text following (number) */ } .sub-list-item-alpha { /* For (क), (ख) etc. */ margin-left: 40px; /* Indent the whole block from the main content */ text-indent: -20px; /* Pulls the (alpha) out */ padding-left: 20px; /* Indents the text following (alpha) */ } /* Footnote specific styling */ .footnote { font-size: 0.9em; line-height: 1.5; text-align: left; margin-top: 20px; margin-left: 0; /* Aligns with body's padding-left */ text-indent: -20px; /* Pulls the first character (⊕ or T) out */ padding-left: 20px; /* Indents the rest of the text */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">जलचर (ठेक) नियम, २०१९</div><div class="content-paragraph text-center">नेपाल राजपत्रमा प्रकाशित मिति</div><div class="content-paragraph text-center">२०१९।८।१८</div><div class="content-paragraph">जलचर संरक्षण ऐन, २०१७ को दफा ७ र १४ ले दिएको अधिकार प्रयोग गरी</div><div class="content-paragraph">नेपाल सरकारले देहायका नियमहरू बनाएको छः-</div><div class="content-paragraph main-list-item"><span class="bold">१.&nbsp;संक्षिप्त नाम र प्रारम्भः</span> (१) यी नियमहरूको नाम जलचर (ठेक) नियम, २०१९<br> रहेकोछ ।<br> (२) यी नियमहरू नेपाल सरकारले नेपाल राजपत्रमा सूचना<br> प्रकाशित गरी तोकिदिएको मितिदेखि तोकिएको तोकिएको क्षेत्रमा प्रारम्भ<br> हुनेछ । <span style="vertical-align: super;">⊕</span></div><div class="content-paragraph main-list-item"><span class="bold">२.&nbsp;परिभाषाः</span> विषय वा प्रसंगले अर्को अर्थ नलागेमा यी नियमहरूमाः– </div><div class="content-paragraph sub-list-item-alpha"> (क) “ऐन” भन्नाले जलचर संरक्षण ऐन, २०१७ सम्झनु पर्छ । </div><div class="content-paragraph sub-list-item-alpha"> (ख) “ठेक्का” भन्नाले यी नियमहरू अनुसार जलचर समात्ने तथा मार्ने<br> कामको लागि कुनै खास अवधि तोकी नेपाल सरकारको<br> सम्बन्धित विभागले दिएको ठेक्कालाई सम्झनु पर्छ । </div><div class="content-paragraph sub-list-item-alpha"> (ग) “तोकेको” भन्नाले नेपाल सरकारले नेपाल राजपत्रमा सूचना<br> प्रकाशित गरी तोकेको सम्झनु पर्छ । </div><div class="content-paragraph sub-list-item-alpha"> (घ) यी नियमहरूमा प्रयोग गरिएका अरु शब्दहरूको अर्थ ऐनमा दिए<br> बमोजिम हुनेछ । </div><div class="content-paragraph main-list-item"><span class="bold">३.&nbsp;ठेक्का दिने अधिकारः</span> कुनै खास किसिमको जल वा जलचरलाई ठेक्कामा दिने वा<br> नदिने अन्तिम अधिकार नेपाल सरकारमा सुरक्षित रहेको छ र नेपाल सरकारले<br> कुनै जल वा जलचरलाई ठेक्कामा नदिई अरु नै प्रकारको व्यवस्था गर्न पनि<br> सक्नेछ । </div><div class="footnote"><span style="vertical-align: super;">⊕</span> मिति २०१९।१०।२९ को नेपाल राजपत्रमा प्रकाशित सूचना अनुसार मिति २०१९। ९। २६<br> &nbsp;&nbsp;&nbsp;&nbsp;&nbsp;&nbsp;&nbsp;देखि नेपालभर नियम प्रारम्भ हुने गरी तोकिएको । </div><div class="content-paragraph main-list-item"><span class="bold">४.&nbsp;ठेक्कामा दिइनेः</span> यी नियमहरू लागू गरिएको क्षेत्रभित्र तोकिएको कुनै जलमा<br> तोकिएको जातिका जलचरलाई तोकिएको अवधिभरी समात्न वा मार्न तथा सो<br> कामको लागि त्यस्तो जल प्रयोग गर्न पाउने गरी नेपाल सरकारका सम्बन्धित<br> विभागले ठेक्कामा दिन सक्नेछ । </div><div class="content-paragraph main-list-item"><span class="bold">५.&nbsp;बढाबढी गर्नु पर्नेः</span> नियम ४ अनुसार दिइने ठेक्का लिन चाहने व्यक्तिले तोकिएको<br> दिन आफै वा आफ्नो प्रतिनिधि पठाई बढाबढी गर्नु पर्नेछ । बढाबढी हुँदा<br> उपस्थित नभै बढाबढी नगरी पछि जतिसुकै बढी कबूल गरी दरखास्त गरे पनि<br> त्यस्ताको दावा लाग्ने छैन । </div><div class="content-paragraph main-list-item"><span class="bold">६.&nbsp;ठेक्काको अवधिः</span> (१) नियम ५ बमोजिमको ठेक्का स्थान अनुसार १ पटकमा ३<br> वर्ष देखि ५ वर्ष सम्मको कुनै अवधिको लागि बढाबढी गरी दिन सक्नेछ । </div><div class="content-paragraph sub-list-item-num"> (२) त्यस्तो ठेक्काको अवधि अर्को बढाबढी बिना बढाउन सकिने छैन । </div><div class="content-paragraph sub-list-item-num"> (३) ठेक्का दिंदा दिंदा सम्बन्धित सम्बन्धित विभागले आफ्नो माछा सेक्सन मार्फत<br> गर्नेछ । </div><div class="content-paragraph main-list-item"><span class="bold">७.&nbsp;आम्दानी दाखिल गर्नेः</span> त्यस्तो ठेक्काबाट प्राप्त भएको अम्दानी सालसालै माछा<br> सेक्सनको नाउँमा राष्ट्र बैंक अथवा जिल्ला मालमा जम्मा गरी भौचर पठाउनु<br> पर्छ । </div><div class="content-paragraph main-list-item"><span class="bold">८.&nbsp;शर्त बन्देजः</span> ठेक्का दिंइदा सो ठेक्कामा निम्न लिखित शर्त बन्देज समेत लगाउन<br> सकिनेछः- </div><div class="content-paragraph sub-list-item-alpha"> (क) ऐनद्वारा मनाही गरिएका पदार्थ वा तरिका प्रयोग गरी वा दुवाली<br> थुनी समात्न वा मार्न पाइने छैन । </div><div class="content-paragraph sub-list-item-alpha"> (ख) तोकिएको जातिका जलचरमध्ये पनि शहर माछा, रहुमाछा,<br> नैनीमृगल र कल्ला माछालाई १२ इन्ची नभै मार्न पाइने छैन ।<br> त्यस्ता माछा जालमा परे तापनि छाडी दिनु पर्नेछ । </div><div class="content-paragraph sub-list-item-alpha"> (ग) माछा मार्नु वा समात्नु पर्दा बल्सी वा जालको मात्र प्रयोग गर्नु<br> पाउँछ । </div><div class="content-paragraph sub-list-item-alpha"> (घ) ठेक्का पाएको जलमा ठेक्दारले माछा मार्दा स्थानीय माछा मार्ने<br> मलाहाहरूलाई प्राथमिकता दिई माछा मार्ने व्यवस्था गर्नु पर्नेछ । </div><div class="content-paragraph sub-list-item-alpha"> (ङ) ठेक्का दिएका जलमा मार्न मनाही भएका जलचरहरूबाट मत्स्य<br> पालनको लागि बाधा जनक भएमा सम्बन्धित विभागको स्वीकृति<br> लिई त्यस्ता जलचर मार्न पाइनेछ । </div><div class="content-paragraph sub-list-item-alpha"> (च) ठेक्का बन्दोवस्त भएको सबै ठाउँमा स्थानीय अधिकारी वा<br> सम्बन्धित विभाग वा माछा सेक्सन वा अन्य अधिकार पाएका<br> व्यक्तिबाट जुनसुकै समयमा पनि रेखदेख तथा जाँचबुझ गर्न<br> सकिनेछ । </div><div class="content-paragraph main-list-item"><span class="bold">९.&nbsp;प्रतिबन्ध लगाउन सकिनेः</span> ठेक्का दिएको जलमा माछा प्रजनन कार्यको लागि कुनै<br> खास अवधिभर माछा नमार्नु भनी नेपाल सरकारले प्रतिबन्ध लगाउन सक्नेछ । </div><div class="content-paragraph main-list-item"><span class="bold">१०.&nbsp;ठेक्दारहरूले शर्तको पालन नगरेमाः</span> ठेक्दारहरूले ठेक्कामा उल्लेख गरिएका<br> शर्तहरूको पालन नगरी सो नगरेबाट नेपाल सरकारको जे जति हानी नोक्सानी<br> हुन गएकोछ सो नोक्सानीको हर्जाना र प्रचलित कानुन बमोजिम हुन सक्ने दण्ड<br> समेत ठेक्दारबाट असूल गरिनेछ । ठेक्दारले त्यस किसिमको शर्तको पालना<br> नगरेमा जुनसुकै अवस्थामा भए पनि सो ठेक्का तोडी सम्बन्धित विभागले अर्को<br> ठेक्का बन्दोवस्त गर्न सक्नेछ । </div><div class="content-paragraph main-list-item" style="text-indent: 0; padding-left: 0;"> तर ठेक्दारहरूले शर्तको पालन गरे नगरेको विचार गर्ने तथा निर्णय गर्ने<br> र हानी नोक्सानीको अंक कायम गर्ने काम स्थानीय अधिकारीले गर्ने छन् । </div><div class="content-paragraph main-list-item"><span class="bold">११.&nbsp;नेपाल सरकारले ठेक्का तोड्नु परेमाः</span> (१) जनहितको निमित्त कुनै ठेक्का तोड्नु<br> आवश्यक देखेमा साधारण परिस्थितिमा ठेकदारलाई एक महीना अगावै सूचना<br> दिई र विशेष परिस्थितिमा नेपाल राजपत्रमा सूचना प्रकाशित गरी ठेक्का तोड्न<br> सकिनेछ । </div><div class="content-paragraph sub-list-item-num"> (२) उपनियम (१) बमोजिम ठेक्का तोडिएमा ठेक्दारले फिर्ता पाउने भनी<br> नेपाल सरकारले ठहऱ्याएको रकम फिर्ता दिइनेछ र मनासिब सम्झेमा कुनै<br> ठेक्दारले सरकारले तोकिएको हर्जाना समेत पाउन सक्नेछ । </div><div class="footnote" style="margin-top: 50px;"> टिप्पणीः– केही नेपाल कानुन (संशोधन) ऐन, २०२४ द्वारा “गजेट” को सट्टा “राजपत्र” राखी रूपान्तर<br> &nbsp;&nbsp;&nbsp;&nbsp;&nbsp;&nbsp;&nbsp;गरिएको छ । </div></body></html>