<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719998619_67.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 20px; margin-top: 5px; line-height: 1.7; text-align: justify; } .nested-list-item { margin-left: 40px; margin-top: 5px; line-height: 1.7; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">खर्क जग्गा राष्ट्रियकरण नियमहरू, २०३३</div><div class="header-section" style="margin-top: 20px; margin-bottom: 20px;"><div class="text-right" style="width: 100%; margin-bottom: 5px;">नेपाल राजपत्रमा प्रकाशित मिति</div><div class="text-right" style="width: 100%;">२०३३।७।३०</div></div><div class="content-paragraph"><span class="bold">संशोधन</span><br> खर्क जग्गा राष्ट्रियकरण (पहिलो संशोधन) नियमावली, २०७० <span class="text-right" style="float: right;">२०७०।१।३०</span></div><div class="content-paragraph"> खर्क जग्गा राष्ट्रियकरण ऐन, २०३१ को दफा ८ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="content-paragraph"><span class="bold">१. संक्षिप्त नाम र प्रारम्भः</span> (१) यी नियमहरूको नाम “खर्क जग्गा राष्ट्रियकरण नियमहरू, २०३३” रहेको छ । </div><div class="list-item"> (२) यी नियमहरू ऐन प्रारम्भ भएको जिल्लामा ऐन प्रारम्भ भएको मितिदेखि प्रारम्भ हुने छन् । </div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यी नियमहरूमा,- </div><div class="list-item"> (क) “ऐन” भन्नाले खर्क जग्गा राष्ट्रियकरण ऐन, २०३१ सम्झनु पर्छ । </div><div class="list-item"> (ख) “समिति” भन्नाले नियम ५ बमोजिम गठित समिति सम्झनु पर्छ । </div><div class="content-paragraph"><span class="bold">३. खर्क जग्गा गाउँ विकास समितिको जिम्मामा दिनेः</span> राष्ट्रियकरण भएको खर्क जग्गालाई माल कार्यालयले सो जग्गाको चौहद्दी क्षेत्रफल समेत खुलाई लगत राखी ऐनको दफा ५ बमोजिम गाउँ विकास समितिको जिम्मामा दिनेछ । </div><div class="content-paragraph"><span class="bold">४. खर्क जग्गाको सम्बन्धमा गाउँ विकास समितिको जिम्मेवारीः</span> आफूलाई जिम्मा दिएको खर्क जग्गाको सम्बन्धमा गाउँ विकास समितिले देहाय बमोजिम काम कारवाई गर्नु पर्नेछः- </div><div class="list-item"> (क) आफ्नो जिम्मा आएको खर्क जग्गाको चौहद्दी क्षेत्रफल समेत खुलाई लगत राख्ने, </div><div class="list-item"> (ख) खर्क जग्गा चरनको काममा वाहेक अरू काममा प्रयोग गर्न नदिने, </div><div class="list-item"> (ग) चरी रकम बुझाएमा खर्क जग्गामा बस्तु भाउ चराउन कसैलाई वञ्चित नगर्ने, </div><div class="list-item"> (घ) कुनै अवधिको लागि दामासाहीले चरी रकम निर्धारण गर्ने, </div><div class="list-item"> (ङ) ऐनमा तोकिएको भन्दा बढी दरले चरी रकम नउठाउने, </div><div class="list-item"> (च) चरी रकमको हिसाब राखी गाउँ सभा कोषमा दाखिल गर्ने, </div><div class="list-item"> (छ) चरी रकमको अनुसूची बमोजिमको रसिद दिने, </div><div class="list-item"> (ज) खर्क जग्गामा कसैलाई चाप्न नदिन र उन्नत जातको घाँस उमार्ने लगायत खर्क जग्गाको संरक्षण र सुधारका लागि अन्य आवश्यक काम गर्ने । </div><div class="content-paragraph" style="margin-top: 30px;"><span class="bold">५. समितिको गठनः</span> (१) ऐन बमोजिम राष्ट्रियकरण भएको खर्क जग्गाको दर्तावालाई क्षतिपूर्ति दिने सम्बन्धमा नेपाल सरकारमा सिफारिस गर्न प्रत्येक जिल्लामा एउटा समिति गठन हुनेछ । </div><div class="list-item"> (२) उपनियम (१) बमोजिम गठित प्रत्येक समितिमा उपनियम (३) मा तोकिएको सदस्यको अतिरिक्त देहायका सदस्यहरू रहने छन्ः- </div><div class="nested-list-item"> (क)प्रमुख जिल्ला अधिकारी &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; - अध्यक्ष </div><div class="nested-list-item"> (ख) जिल्ला विकास समितिको वा निजको प्रतिनिधि &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; - सभापति </div><div class="nested-list-item"> (ग) <span class="form-field large"></span></div><div class="nested-list-item"> (घ) माल कार्यालय वा कोष तथा तहसिल कार्यालयको हाकिम - सदस्य-सचिव </div><div class="list-item"> (३) उपनियम (१) बमोजिम गठन भएको समितिको बैठकमा जुन जुन गाउँ विकास समिति अन्तर्गत पर्ने खर्क जग्गाको क्षतिपूर्ति दिने सम्बन्धमा बैठक बस्छ सो सो गाउँ विकास समितिको अध्यक्ष वा निजको प्रतिनिधि पनि सदस्य रहनेछ । </div><div class="content-paragraph" style="margin-top: 30px;"><span class="bold">६. समितिको बैठक सम्बन्धी कार्यविधिः</span> (१) समितिको अध्यक्षले तोकेको स्थान र समयमा समितिको बैठक बस्नेछ । </div><div class="list-item"> (२) अध्यक्षको अनुमति लिई सदस्य सचिवले बैठकमा पेश गर्ने कार्यसूची तयार गर्नेछ । </div><div class="list-item"> (३) अध्यक्ष र अरू दुईजना सदस्य उपस्थित भएमा बैठकको लागि गणपूरक संख्या पुगेको मानिनेछ । </div><div class="list-item"> (४) समितिको बैठकमा बहुमतको राय मान्य हुनेछ र मत बराबर भएमा अध्यक्षले निर्णयात्मक मत दिन पाउनेछ । </div><div class="list-item"> (५) समितिमा निर्णय भएका विषयहरू निर्णय पुस्तिकामा लेखी अध्यक्ष र सदस्यहरूको सही गराई राख्ने जिम्मेवारी सदस्य–सचिवको हुनेछ । </div><div class="list-item"> (६) समितिको प्रत्यके बैठकको निमित्त समितिका सदस्यहरूलाई पच्चीस रुपैंयाँका दरले बैठक भत्ता दिइनेछ । </div><div class="list-item"> (७) समितिको निर्णय सदस्य–सचिवले प्रमाणित गर्नेछ । </div><div class="list-item"> (८) माथि लेखिएदेखि बाहेक बैठकको अरू कार्यविधि समिति आफैले व्यवस्थित गर्न सक्नेछ । </div><div class="content-paragraph" style="margin-top: 30px;"><span class="bold">७. समितिको कामः</span> राष्ट्रियकरण भएको खर्क जग्गाको दर्तावालालाई क्षतिपूर्ति दिने सम्बन्धमा समितिले तिरो दामासाहीको आधारमा नेपाल सरकारमा सिफारिश पेश गर्नेछ । </div><div class="content-paragraph"><span class="bold">८. माल कार्यालयले क्षतिपूर्ति वितरण गर्नेः</span> नियम ७ बमोजिम समितिबाट सिफारिश पेश भएपछि त्यसो आधारमा नेपाल सरकारले खर्क जग्गा दर्तावालाहरूलाई दिइने क्षतिपूर्तिको अंक निर्धारण गर्नेछ । त्यसरी क्षतिपूर्तिका अंक निर्धारण भएपछि माल कार्यालयले सो रकम खर्क जग्गाका सम्बन्धित दर्तावालाहरूलाई वितरण गर्नेछ । </div><div class="content-paragraph"><span class="bold">९. सूचना टाँस गर्नेः</span> राष्ट्रियकरण भएको खर्क जग्गाको क्षतिपूर्तिको रकम लिन आउन सम्बन्धित दर्तावालाहरूको जानकारीको लागि माल कार्यालयले सूचना टाँस गर्नेछ । त्यसरी सूचना टाँस गर्दा सूचनाको एक एक प्रति राष्ट्रियकरण भएको खर्क जग्गा भएको गाउँ विकास समिति, जिल्ला विकास समिति कार्यालय, प्रमुख जिल्ला अधिकारीको कार्यालय र सम्बन्धित जिल्लाको मुख्य मुख्य स्थानहरूमा समेत टाँस गर्नु पर्नेछ । </div><div class="content-paragraph" style="margin-top: 30px;"><span class="bold">१०. माल कार्यालयको अन्य काम कारवाईः</span> खर्क जग्गाको सम्बन्धमा माल कार्यालयले देहाय बमोजिम काम कारवाई गर्नु पर्नेछः- </div><div class="list-item"> (क) राष्ट्रियकरण भएको खर्क जग्गा, दर्तावालाले राख्न पाउने हदबन्दी भित्रको खर्क जग्गा र नेपाल सरकारले छुट दिएको खर्क जग्गाको चौहद्दी क्षेत्रफल समेत खुलाई छुट्टाछुट्टै लगत राख्ने, </div><div class="list-item"> (ख) खर्क जग्गामा ऐन तथा यी नियमहरू बमोजिम गाउँ विकास समितिले गर्नु पर्ने काम कारवाई भए नभएको रेखदेख गर्ने र सो बमोजिम काम कारवाई भएको नदेखिएमा तुरुन्त आवश्यक कारवाई चलाउने, </div><div class="list-item"> (ग) राष्ट्रियकरण भएको खर्क जग्गाको संरक्षण सुधार र चरनको लागि गाउँ विकास समिति लाई आवश्यक निर्देशन दिनु पर्ने देखिएमा नेपाल सरकारमा सिफारिश पेश गर्ने । </div><div class="content-paragraph" style="margin-top: 50px;"><span class="bold">द्रष्टव्यः</span> (१) गाउँ विकास समिति ऐन, २०४८ द्वारा रुपान्तर गरिएका शब्दहरुः </div><div class="list-item"> “गाउँ पंचायत वा गाउँ सभा” भन्ने शब्दहरुको सट्टा “गाउँ विकास समिति” । </div><div class="content-paragraph"> (२) केही नेपाल कानून संशोधन गर्ने ऐन, २०६३ द्वारा रुपान्तर गरिएका शब्दहरः </div><div class="list-item"> “श्री ५ को सरकार” को सट्टा “नेपाल सरकार” । </div><div class="document-subtitle" style="margin-top: 50px;">अनुसूची</div><div class="document-subtitle">(नियम ४ को खण्ड (छ) सँग सम्बन्धित)</div><div class="document-title" style="margin-top: 20px;">चरी रकमको रसिद</div><div class="content-paragraph text-left"><div style="margin-bottom: 5px;"><span style="display: inline-block; width: 70px;">अञ्चल</span><span class="form-field medium"></span><span style="display: inline-block; width: 70px; margin-left: 20px;">जिल्ला</span><span class="form-field medium"></span><span style="display: inline-block; width: 70px; margin-left: 20px;">गाउँ</span></div><div><span style="display: inline-block; width: 70px;">विकास समिति</span><span style="display: inline-block; width: 40px;">वडा नं.</span><span class="form-field small"></span><span style="display: inline-block; width: 50px; margin-left: 20px;">बस्ने</span><span class="form-field medium"></span><span style="display: inline-block; width: 50px; margin-left: 20px;">बाट</span></div><div style="margin-top: 10px;"><span class="form-field large"></span> सालको चरी रकम बुझेको रसिद । </div></div><table class="main-table"><thead><tr><th>चरनलाई स्वीकृति भएको खर्क जग्गाको चौहद्दी</th><th>बुझाउनको नाम, थर</th><th>चराउने वस्तुहरूको किसिम र नाम</th><th>संख्या</th><th>दर</th><th>जम्मा</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="signature-section"> बुझिलिनेको,-<br> सहीः-<br> नाम, थरः-<br> दर्जा:-<br> मितिः - </div><!-- The bullet point and text about amendments at the bottom of page 1 and 2 are effectively footnotes or marginalia. --><!-- The last line of page 1. --><div class="content-paragraph" style="text-align: left; font-size: 13px; margin-top: 50px;"><span style="margin-left: 10px;">• मिति २०३३।९।२७ को नेपाल राजपत्रमा प्रकाशित सुचना बमोजिम काभ्रेपलाञ्चोक, सिन्धुपाल्चोक र रसुवा जिल्लाहरुमा मिति २०३३।१०।१ देखि ऐन प्रारम्भ हुनेगरी तोकिएको ।</span></div><!-- The bullet point and text at the bottom of page 2. --><div class="content-paragraph" style="text-align: left; font-size: 13px; margin-top: 20px;"><span style="margin-left: 10px;">➔ पहिलो संशोधनद्वारा झिकिएको ।</span></div></body></html>