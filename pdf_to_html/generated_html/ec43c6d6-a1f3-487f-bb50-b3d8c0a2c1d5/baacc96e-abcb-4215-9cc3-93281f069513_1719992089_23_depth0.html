<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719992089_23.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } /* Custom classes for indentation and specific paragraph styling */ .numbered-point-1 { /* For 1., 2., 3. sections */ margin-bottom: 5px; line-height: 1.7; text-align: justify; } .numbered-point-2 { /* For (1), (2) sub-points */ margin-left: 30px; margin-bottom: 5px; line-height: 1.7; text-align: justify; } .numbered-point-3 { /* For (क), (ख) sub-sub-points */ margin-left: 60px; margin-bottom: 5px; line-height: 1.7; text-align: justify; } .numbered-point-4 { /* For (1), (2), (3) inside (ख) sub-sub-sub-points */ margin-left: 90px; margin-bottom: 5px; line-height: 1.7; text-align: justify; } .committee-member-line { margin-left: 60px; /* Same indent as numbered-point-3 */ line-height: 1.7; display: flex; justify-content: space-between; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote { font-size: 11px; /* Smaller font for footnotes */ margin-top: 30px; border-top: 1px solid #000; padding-top: 5px; line-height: 1.5; text-align: left; /* Footnotes typically left aligned */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><!-- www.lawcommission.gov.np - IGNORED --></div><div class="document-title">आपतकालीन बालउद्धार कोष (सञ्चालन) नियमावली, २०६७</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०६७।९।५</div><div class="content-paragraph bold text-left">संशोधन</div><div class="content-paragraph" style="display: flex; justify-content: space-between;"><span>आपतकालीन बालउद्धार कोष (सञ्चालन) (पहिलो संशोधन), २०६९</span><span>२०६९।११।२८</span></div><div class="content-paragraph"> प्रशासकीय कार्यविधि (नियमित गर्ने) ऐन, २०१३ को दफा २ ले दिएको अधिकार प्रयोग गरी नेपाल सरकारले देहायका नियमहरु बनाएको छ । </div><div class="content-paragraph numbered-point-1"><span class="bold">१. संक्षिप्त नाम र प्रारम्भः</span> (१) यी नियमहरुको नाम “आपतकालीन बालउद्धार कोष (सञ्चालन) नियमावली, २०६७” रहेको छ । </div><div class="content-paragraph numbered-point-2"> (२) यो नियमावली तुरुन्त प्रारम्भ हुनेछ । </div><div class="content-paragraph numbered-point-1"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="content-paragraph numbered-point-3"> (क) “कोष” भन्नाले बमोजिमको आपतकालीन बालउद्धार कोष सम्झनु पर्छ । </div><div class="content-paragraph numbered-point-3"> (ख) “आपतकालीन अवस्थामा रहेका बालबालिका” भन्नाले देहायका अवस्थामा रहेका बालबालिका सम्झनु पर्छः- </div><div class="content-paragraph numbered-point-4"> (१) जोखिमपूर्ण श्रममा संलग्न रहेको, </div><div class="content-paragraph numbered-point-4"> (२) हराएको वा वेवारिस अवस्थामा फेला परेको, </div><div class="content-paragraph numbered-point-4"> (३) ॠणको कारणले बन्धकमा रहेको वा जवरजस्ती श्रमबाट पीडित भएको, </div><div class="content-paragraph numbered-point-4"> (४) शारीरिक वा मानसिक यातना वा भेदभाव जस्ता दूर्व्यवहारबाट पीडित भएको, </div><div class="content-paragraph numbered-point-4"> (५) दूर्घटना भएको, प्राकृतिक वा दैवी प्रकोपमा परेको, </div><div class="content-paragraph numbered-point-4"> (६) बाबु वा आमा कारागार वा हिरासतमा रहेको वा कुनै कसूरसंग सम्बन्धित रहेको कारणले वेवारिसे भएको, </div><div class="content-paragraph numbered-point-4"> (७) यौनशोषण, यौन दुर्व्यवहार, बेचबिखन वा ओसारपसारमा परेको, </div><div class="content-paragraph numbered-point-4"> (८) हिंसाबाट प्रभावित भएको, </div><div class="content-paragraph numbered-point-4"> (९) बाबुआमा वा संरक्षकबाट बन्चित भएको, </div><div class="content-paragraph numbered-point-4"> (१०) अपाङ्गता भएको, </div><div class="content-paragraph numbered-point-4"> (११) सुस्तमनस्थिति भएको, </div><div class="content-paragraph numbered-point-4"> (१२) अपहरण वा शरीर बन्धकमा परेको, </div><div class="content-paragraph numbered-point-4"> (१३) सडक वालबलिका, </div><div class="content-paragraph numbered-point-4"> (१४) एच.आई.भी. एड्स संक्रमित भएको, </div><div class="content-paragraph numbered-point-4"> (१५) समितिले तोकेका अन्य बालबालिका । </div><div class="content-paragraph numbered-point-3"> (ग) “मन्त्रालय” भन्नाले महिला, बालबालिका तथा समाज कल्याण मन्त्रालय सम्झनु पर्छ । </div><div class="content-paragraph numbered-point-3"> (घ) “समिति” भन्नाले नियम ७ बमोजिमको कोष सञ्चालक समिति सम्झनु पर्छ । </div><div class="content-paragraph numbered-point-1"><span class="bold">३. कोषको स्थापनाः</span> (१) आपतकालमा परेका बालबालिकालाई तत्काल उद्धार, राहत र पुनःस्र्थापना गर्ने काम समेतको लागि आपतकालीन बालउद्धार निवारण कोष नामको एक कोष स्थापना गरिएको छ । </div><div class="content-paragraph numbered-point-2"> (२) कोषमा देहाय बमोजिमका रकमहरु रहनेछन्ः- </div><div class="content-paragraph numbered-point-3"> (क) नेपाल सरकारबाट प्राप्त रकम, </div><div class="content-paragraph numbered-point-3"> (ख) विदेशी सरकार, अन्तर्राष्ट्रिय संघ, संस्था वा व्यक्तिबाट प्राप्त रकम, </div><div class="content-paragraph numbered-point-3"> (ग) स्वदेशी संघ, संस्था वा व्यक्तिबाट प्राप्त रकम, </div><div class="content-paragraph numbered-point-3"> (घ) अन्य कुनै स्रोतबाट प्राप्त रकम । </div><div class="footnote"> ◇ महिला, बालबालिका तथा समाज कल्याण मन्त्रालयको नाम हाल महिला, बालबालिका तथा ज्येष्ठ नागरिक मन्त्रालय रहेको । </div><div class="content-paragraph numbered-point-1"><span class="bold">४. कोषमा रकम जम्मा गर्नेः</span> बालबालिकाको क्षेत्रमा नेपाल भित्र कार्यरत गैर सरकारी संस्थाले बार्षिक कूल खर्चको अन्तरराष्ट्रिय गैर सरकारी संस्थाहरुको परियोजना विश्लेषण तथा सहजिकरण सिफारिस समितिको सिफारिसमा मन्त्रालयले तोके बमोजिमको प्रतिशत बराबरको रकममा नघटाई कोषमा जम्मा गर्नु पर्नेछ । </div><div class="content-paragraph numbered-point-1"><span class="bold">५. कोषको उपयोगः</span> कोषको रकम देहायको कामको लागि उपयोग गरिनेछः- </div><div class="content-paragraph numbered-point-2"> (क) आपतकालीन अवस्थामा रहेका बालबालिकाको उद्धार गर्न, </div><div class="content-paragraph numbered-point-2"> (ख) आपतकालीन अवस्थामा रहेका बालबालिकालाई राहत दिन तथा पुनर्स्थापना गर्न, </div><div class="content-paragraph numbered-point-2"> (ग) समितिबाट स्वीकृत कार्यक्रम सञ्चालन गर्न, </div><div class="content-paragraph numbered-point-2"> (घ) समितिबाट गरिने कार्यक्रमको अनुगमन गर्न, </div><div class="content-paragraph numbered-point-2"> (ङ) बालबालिकाको हक हित सम्बन्धमा समितिले तोके बमोजिमको अन्य काम गर्न वा गराउन । </div><div class="content-paragraph numbered-point-1"><span class="bold">६. कोषको रकम अन्य काममा उपयोग गर्न नसकिनेः</span> (१) कोषको रकम नियम ५ मा लेखिए बाहेकको अन्य काममा उपयोग गर्न सकिने छैन । </div><div class="content-paragraph numbered-point-2"> (२) उपनियम (१) मा जुनसुकै कुरा लेखिएको भए तापनि कोषको कुल खर्चको पाँच प्रतिशतसम्मको रकम समितिको सचिवालय तथा बैठक सञ्चालन गर्न लाग्ने खर्चको लागि उपयोग गर्न सकिनेछ । </div><div class="content-paragraph numbered-point-1"><span class="bold">७. समितिको गठनः</span> (१) कोषको सञ्चालन तथा व्यवस्थापन गर्ने काम समेतको लागि एक कोष सञ्चालक समिति रहनेछ । </div><div class="content-paragraph numbered-point-2"> (२) समितिको गठन देहाय बमोजिम हुनेछः- </div><div class="committee-member-line"><span>(क) मन्त्रालयको सचिव</span><span>&ndash; अध्यक्ष</span></div><div class="committee-member-line"><span>(ख) सहसचिव, <span class="bold">*</span>कानून तथा न्याय मन्त्रालय</span><span>&ndash;सदस्य</span></div><div class="footnote"><span class="bold">*</span> कानून तथा न्याय मन्त्रालयको नाम हाल कानून, न्याय तथा संसदीय मामिला मन्त्रालय रहेको । </div><div class="committee-member-line"><span>(ग) कार्यकारी निर्देशक, केन्द्रीय बाल कल्याण समिति</span><span>&ndash;सदस्य</span></div><div class="committee-member-line"><span>(घ) प्रहरी नायब महानिरीक्षक, महिला तथा बालबालिका</span><span></span></div><div class="committee-member-line" style="margin-left: 60px;"><span>निर्देशनालय, प्रहरी प्रधान कार्यालय</span><span>&ndash;सदस्य</span></div><div class="committee-member-line"><span>(ङ) बालबालिकाको क्षेत्रमा कार्यरत गैर सरकारी</span><span></span></div><div class="committee-member-line" style="margin-left: 60px;"><span>संस्थाहरुमध्ये समितिले तोकेको संस्थाबाट</span><span></span></div><div class="committee-member-line" style="margin-left: 60px;"><span>प्रतिनिधित्व हुने गरी कम्तीमा एकजना</span><span></span></div><div class="committee-member-line" style="margin-left: 60px;"><span>महिला सहित दुई जना</span><span>&ndash; सदस्य</span></div><div class="committee-member-line"><span>(च) मन्त्रालयले तोकेको सहसचिव</span><span>&ndash;सदस्य-सचिव</span></div><div class="content-paragraph numbered-point-2"> (३) उपनियम (२) को खण्ड (ङ) बमोजिमको सदस्यको पदावधि दुई वर्षको हुनेछ । </div><div class="content-paragraph numbered-point-1"><span class="bold">८. समितिको काम, कर्तव्य र अधिकारः</span> समितिको काम, कर्तव्य र अधिकार देहाय बमोजिम हुनेछः- </div><div class="content-paragraph numbered-point-2"> (क) आपतकालीन अवस्थामा रहेका बालबालिकाको उद्धार गर्ने, पुनस्थापना गर्ने तथा त्यस्ता बालबालिकालाई राहत दिने सम्बन्धमा आवश्यक कार्यक्रम तर्जुमा गर्ने, </div><div class="content-paragraph numbered-point-2"> (ख) कुनै बालबालिका आपतकालीन अवस्थामा रहेको बालबालिका भए वा नभएको निर्धारण गर्ने, </div><div class="content-paragraph numbered-point-2"> (ग) स्वीकृत कार्यक्रमको लागि कोष परिचालन गर्ने वा गराउने, </div><div class="content-paragraph numbered-point-2"> (घ) स्वीकृत कार्यक्रम कार्यान्वयन भए नभएको सम्बन्धमा अनुगमन गर्ने, </div><div class="content-paragraph numbered-point-2"> (ङ) आपतकालीन अवस्थामा रहेका बालबालिकालाई राहत स्वरुप दिइने रकमको मापदण्ड बनाई लागू गर्ने, </div><div class="content-paragraph numbered-point-2"> (च) आपतकालीन अवस्थामा रहेका बालबालिका सम्बन्धी अध्ययन तथा अनुसन्धान गर्ने वा गराउने, </div><div class="content-paragraph numbered-point-2"> (छ) आपतकालीन अवस्थामा रहेका बालबालिकाको उद्धार गर्ने, </div><div class="content-paragraph numbered-point-2"> (ज) आपतकालीन अवस्थामा रहेका बालबालिकालाई राहत दिने र पुनस्थापना गर्ने, </div><div class="content-paragraph numbered-point-2"> (झ) समितिबाट गरिने कार्यक्रमको अनुगमन गर्ने वा गराउने, </div><div class="content-paragraph numbered-point-2"> (ञ) बालबालिकाको क्षेत्रमा काम गर्ने निकाय तथा संस्थासँग समन्वय गर्ने, </div><div class="content-paragraph numbered-point-2"> (ट) समितिलाई तत्काल आवश्यक नपर्ने कोषमा रहेको रकम उपयुक्त ठाउँमा लगानी गर्ने, </div><div class="content-paragraph numbered-point-2"> (ठ) कोष बृद्धिको लागि स्रोतको खोजी गर्ने, </div><div class="content-paragraph numbered-point-2"> (ड) आपतकालीन अवस्थामा रहेका बालबालिका सम्बन्धी अन्य काम गर्ने वा गराउने । </div><div class="content-paragraph numbered-point-1"><span class="bold">०८क. तत्काल रकम उपलब्ध गराउन सक्नेः</span> (१) दफा ८ मा जुनसुकै कुरा लेखिएको भए तापनि आपतकालीन अवस्थामा रहेका बालबालिकालाई तत्काल उद्धार नगरेमा, राहत नदिएमा तथा पुर्नस्थापना नगरेमा गम्भीर तथा मानवीय क्षति हुने देखिएमा सञ्चालक समितिको अध्यक्षले सो प्रयोजनको लागि कोषबाट पचास हजार रुपैयाँमा नबढ्ने गरी मनासिव रकम सम्बन्धित बालवालिकालाई उपलब्ध गराउन सक्नेछ । </div><div class="content-paragraph numbered-point-2"> (२) उपदफा (१) बमोजिमको अवस्था परी सञ्चालक समितिको अध्यक्षबाट सम्बन्धित बालबालिकालाई रकम उपलब्ध गराइएकोमा त्यसरी रकम उपलब्ध गराइए पछि बस्ने सञ्चालक समितिको बैठकबाट सो विषयको अनुमोदन गराउनु पर्नेछ । </div><div class="content-paragraph numbered-point-1"><span class="bold">९. समितिको बैठक र निर्णयः</span> (१) समितिको बैठक आवश्यकता अनुसार बस्नेछ । </div><div class="content-paragraph numbered-point-2"> (२) समितिको बैठक अध्यक्षले तोकेको मिति, समय र स्थानमा बस्नेछ । </div><div class="content-paragraph numbered-point-2"> (३) समितिको बैठक बस्नुभन्दा कम्तीमा चौबीस घण्टा अगावै समितिको सदस्य&ndash;सचिवले बैठकमा छलफल हुने कार्यसूची सहितको सूचना सवै सदस्यहरुलाई दिनु पर्नेछ । </div><div class="footnote"><span class="bold">०</span> पहिलो संशोधनद्वारा थप । </div><div class="content-paragraph numbered-point-2"> (४) समितिको कुल सदस्य संख्याको पचास प्रतिशत भन्दा बढी सदस्यहरु उपस्थित भएमा समितिको बैठकको लागि गणपूरक संख्या पुगेको मानिनेछ । </div><div class="content-paragraph numbered-point-2"> (५) समितिको बैठकको अध्यक्षता समितिको अध्यक्षले गर्नेछ र निजको अनुपस्थितिमा समितिका उपस्थित सदस्यहरुले आफूमध्येबाट छानेको सदस्यले गर्नेछ । </div><div class="content-paragraph numbered-point-2"> (६) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ । </div><div class="content-paragraph numbered-point-2"> (७) समितिले आवश्यकता अनुसार नेपाल सरकारको कुनै कर्मचारी, पदाधिकारी वा अन्य कुनै व्यक्तिलाई समितिको बैठकमा पर्यवेक्षकको रुपमा भाग लिन आमन्त्रण गर्न सक्नेछ । </div><div class="content-paragraph numbered-point-2"> (८) समितिको निर्णय समितिको सदस्य&ndash;सचिवले प्रमाणित गरी राख्नेछ । </div><div class="content-paragraph numbered-point-2"> (९) समितिको बैठक सम्बन्धी अन्य कार्यविधि सो समिति आफैंले निर्धारण गरे बमोजिम हुनेछ । </div><div class="content-paragraph numbered-point-1"><span class="bold">१०. कोषको प्रशासनिक खर्चः</span> समितिको प्रशासनिक खर्च कोषमा जम्मा भएको रकम र सो कोषबाट प्राप्त व्याज रकमको पाँच प्रतिशतभन्दा बढी हुने छैन । </div><div class="content-paragraph numbered-point-1"><span class="bold">११. खाताको सञ्चालनः</span> (१) कोषको रकम समितिले कनै वाणिज्य बैकमा खाता खोली जम्मा गर्नु पर्नेछ । </div><div class="content-paragraph numbered-point-2"> (२) उपनियम (१) बमोजिमको खाताको सञ्चालन समितिको सदस्य&ndash;सचिव र मन्त्रालयको आर्थिक प्रशासन शाखामा काम गर्ने मुख्य कर्मचारीको संयुक्त दस्तखतबाट हुनेछ । </div><div class="content-paragraph numbered-point-1"><span class="bold">१२. कोषको लेखा र लेखा परीक्षणः</span> (१) कोषको आय व्ययको लेखा नेपाल सरकारले अपनाएको लेखा प्रणाली बमोजिम राखिनेछ । </div><div class="content-paragraph numbered-point-2"> (२) कोषको लेखापरीक्षण महालेखा परीक्षकबाट हुनेछ । </div><div class="content-paragraph numbered-point-1"><span class="bold">१३. रकम फ्रिज नहुनेः</span> प्रचलित कानूनमा जुनसुकै कुरा लेखिएको भएतापनि कोषको रकम खर्च नभई आर्थिक वर्षको अन्त्यमा बाँकी रहेमा त्यस्तो रकम फ्रिज हुने छैन । </div><div class="content-paragraph numbered-point-1"><span class="bold">१४. प्रतिवेदन पेश गर्नेः</span> (१) समितिले आफूले गरेको कार्यको वार्षिक प्रतिवेदन आर्थिक वर्ष समाप्त भएको तीन महिनाभित्र मन्त्रालय समक्ष पेश गर्नु पर्नेछ । </div><div class="content-paragraph numbered-point-2"> (२) उपनियम (१) बमोजिमको प्रतिवेदन मन्त्रालयले सार्वजनिक गर्न सक्नेछ । </div><div class="content-paragraph numbered-point-1"><span class="bold">१५. बैठक भत्ताः</span> समितिका अध्यक्ष तथा सदस्यले समितिको बैठकमा भाग लिए वापत अर्थ मन्त्रालयले तोके बमोजिमको रकम बैठक भत्ता वापत पाउनेछन् । </div><div class="content-paragraph numbered-point-1"><span class="bold">१६. कोषको सचिवालयः</span> कोषको सचिवालय मन्त्रालयमा रहनेछ । </div><div class="content-paragraph numbered-point-1"><span class="bold">१७. अभिलेख राख्नेः</span> समितिले आफूले गरेको काम कारबाहीहरुको अभिलेख दुरुस्त राख्नु पर्नेछ । </div><div class="content-paragraph numbered-point-1"><span class="bold">१८. निर्देशन दिन सक्नेः</span> (१) मन्त्रालयले समितिको काम कारबाहीको सम्बन्धमा समितिलाई आवश्यक निर्देशन दिन सक्नेछ । </div><div class="content-paragraph numbered-point-2"> (२) उपनियम (१) बमोजिम मन्त्रालयले दिएको निर्देशनको पालना गर्नु समितिको कर्तव्य हुनेछ । </div><div class="content-paragraph numbered-point-1"><span class="bold">१९. अधिकार प्रत्यायोजनः</span> समितिले यस नियमावली बमोजिम आफूलाई प्राप्त भएका अधिकारहरु मध्ये आवश्यकता अनुसार केही अधिकार समितिको अध्यक्ष, सदस्य वा नेपाल सरकारको कुनै अधिकृत कर्मचारीलाई प्रत्यायोजन गर्न सक्नेछ । </div><div class="content-paragraph numbered-point-1"><span class="bold">२०. कोष खारेज हुन सक्नेः</span> (१) कुनै कारणबस कोष सञ्चालन गर्न आवश्यक नभएमा नेपाल सरकारले खारेज गर्न सक्नेछ । </div><div class="content-paragraph numbered-point-2"> (२) उपनियम (१) बमोजिम कोष खारेज भएमा कोषमा रहेको रकम नेपाल सरकारमा स्वतः हस्तान्तरण हुनेछ । </div></body></html>