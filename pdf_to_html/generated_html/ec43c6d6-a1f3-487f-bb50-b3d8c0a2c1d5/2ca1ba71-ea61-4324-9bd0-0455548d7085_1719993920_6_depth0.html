<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719993920_6.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; position: relative; /* For absolute positioning if needed */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; line-height: 1.5; } .document-subtitle { font-size: 14px; margin: 5px 0; /* Reduced margin to match visual closeness */ text-align: center; } .content-paragraph { margin: 15px 0; line-height: 1.7; text-align: justify; } /* Specific styles for the numbered and lettered lists to match indentation */ .list-item-main { margin-bottom: 8px; /* Spacing between main points */ line-height: 1.6; } .list-item-sub-alpha { margin-left: 2em; /* Indent for (क), (ख), etc. */ margin-bottom: 5px; line-height: 1.6; } .list-item-sub-numeric { margin-left: 4em; /* Indent for (१), (२), etc. */ margin-bottom: 5px; line-height: 1.6; } /* Specific styling for Section 6 (समितिको गठन) and its sub-points */ .list-item-sub-alpha.section-6-indent { margin-left: 3em; /* Slightly more indent for (क), (ख) in section 6 */ } .list-item-sub-alpha.section-6-sub-sub-alpha { margin-left: 5em; /* Even more indent for the content itself after (क) etc. */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">एकल महिला सुरक्षा कोष (सञ्चालन) नियमावली, २०७०</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०७०। २। ३१</div></div><div class="content-paragraph" style="margin-top: 25px;"> प्रशासकीय कार्यविधि (नियमित गर्ने) ऐन, २०१३ को दफा २ ले दिएको अधिकार प्रयोग गरी नेपाल सरकारले देहायका नियमहरु बनाएको छ। </div><div class="list-container" style="margin-top: 20px;"><div class="list-item-main"><span class="bold">१. संक्षिप्त नाम र प्रारम्भ :</span><div class="list-item-sub-alpha" style="margin-top: 5px;">(१) यी नियमहरुको नाम “एकल महिला सुरक्षा कोष (सञ्चालन) नियमावली, २०७०” रहेको छ।</div><div class="list-item-sub-alpha">(२) यो नियमावली तुरुन्त प्रारम्भ हुनेछ।</div></div><div class="list-item-main" style="margin-top: 15px;"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस नियमावलीमा,- <div class="list-item-sub-alpha" style="margin-top: 5px;">(क) “अध्यक्ष” भन्नाले समितिको अध्यक्ष सम्झनु पर्छ।</div><div class="list-item-sub-alpha">(ख) “एकल महिला” भन्नाले आर्थिक दृष्टिले विपन्न देहायका महिला सम्झनु पर्छ :-</div><div class="list-item-sub-numeric">(१) सम्बन्ध विच्छेद गरेकी महिला,</div><div class="list-item-sub-numeric">(२) विधवा,</div><div class="list-item-sub-numeric">(३) पैंतीस वर्ष उमेर पूरा गरेकी अविवाहित महिला,</div><div class="list-item-sub-numeric">(४) पाँच वर्ष भन्दा बढी समयदेखि पति हराई वा वेपत्ता भएकी महिला,</div><div class="list-item-sub-numeric">(५) अंशवण्डा गरी वा मानो छुट्टिई पतिसँग अलग बसेकी महिला।</div><div class="list-item-sub-alpha">(ग) “कोष” भन्नाले नियम ३ बमोजिमको एकल महिला सुरक्षा कोष सम्झनु पर्छ।</div><div class="list-item-sub-alpha">(घ) “मन्त्रालय” भन्नाले महिला, बालबालिका तथा समाज कल्याण मन्त्रालय सम्झनु पर्छ।</div><div class="list-item-sub-alpha">(ङ) “सदस्य” भन्नाले समितिको सदस्य सम्झनु पर्छ र सो शब्दले अध्यक्ष र सदस्य-सचिवलाई समेत जनाउँछ।</div><div class="list-item-sub-alpha">(च) “सदस्य-सचिव” भन्नाले समितिको सदस्य-सचिव सम्झनु पर्छ ।</div><div class="list-item-sub-alpha">(छ) “समिति” भन्नाले नियम ६ बमोजिमको कोष सञ्चालक समिति सम्झनु पर्छ।</div></div><div class="list-item-main" style="margin-top: 25px;"><span class="bold">३. कोषको स्थापना :</span><div class="list-item-sub-alpha" style="margin-top: 5px;">(१) आर्थिक दृष्टिले कमजोर तथा विपन्न वर्गका एकल महिलाको हित र संरक्षण गर्ने काम समेतको लागि एकल महिला सुरक्षा कोष नामको एक कोष स्थापना गरिएको छ।</div><div class="list-item-sub-alpha">(२) कोषमा देहाय बमोजिमका रकमहरु रहनेछन् :-</div><div class="list-item-sub-numeric">(क) नेपाल सरकारबाट प्राप्त रकम,</div><div class="list-item-sub-numeric">(ख) विदेशी सरकार, व्यक्ति वा अन्तर्राष्ट्रिय संघ, संस्थाबाट प्राप्त रकम,</div><div class="list-item-sub-numeric">(ग) स्वदेशी व्यक्ति वा संघ, संस्थाबाट प्राप्त रकम,</div><div class="list-item-sub-numeric">(घ) अन्य कुनै स्रोतबाट प्राप्त रकम।</div><div class="list-item-sub-alpha">(३) उपनियम (२) को खण्ड (ख) बमोजिमको रकम प्राप्त गर्नु अघि नेपाल सरकारको स्वीकृति लिनु पर्नेछ ।</div></div><div class="list-item-main" style="margin-top: 25px;"><span class="bold">४. कोषको उपयोग :</span> कोषको रकम देहायको कामको लागि उपयोग गरिनेछ :- <div class="list-item-sub-alpha" style="margin-top: 5px;">(क) एकल महिलालाई शिक्षा र सीपमूलक तालीम प्रदान गर्न,</div><div class="list-item-sub-alpha">(ख) एकल महिलाका लागि स्वरोजगार कार्यक्रम सञ्चालन गर्न,</div><div class="list-item-sub-alpha">(ग) एकल महिलालाई औषधि उपचार गर्न,</div><div class="list-item-sub-alpha">(घ) एकल महिलालाई उद्धार गर्न, राहत दिन तथा पुनर्स्थापना गर्न,</div><div class="list-item-sub-alpha">(ङ) एकल महिलालाई कानूनी सहायता प्रदान गर्न,</div><div class="list-item-sub-alpha">(च) एकल महिला सम्मिलित सामुदायिक वा सहकारी संस्थाको कार्यमा सहयोग गर्न,</div><div class="list-item-sub-alpha">(छ) एकल महिलाको सामाजिक मर्यादा अभिवृद्धिको लागि जनचेतनामूलक कार्यक्रम सञ्चालन गर्न,</div><div class="list-item-sub-alpha">(ज) समितिबाट गरिने कार्यक्रमको अनुगमन गर्न,</div><div class="list-item-sub-alpha">(झ) एकल महिलाको हक, हित संरक्षण र सम्बर्द्धनको लागि समितिले तोके बमोजिमको अन्य काम गर्न वा गराउन ।</div></div><div class="list-item-main" style="margin-top: 25px;"><span class="bold">५. कोषको रकम अन्य काममा उपयोग गर्न नसकिने :</span> कोषको रकम नियम ४ मा लेखिए बाहेकको अन्य काममा उपयोग गर्न सकिने छैन। </div><div class="list-item-main" style="margin-top: 25px;"><span class="bold">६. समितिको गठन :</span><div class="list-item-sub-alpha" style="margin-top: 5px;">(१) कोषको सञ्चालन तथा व्यवस्थापन गर्ने काम समेतको लागि एक कोष सञ्चालक समिति रहनेछ।</div><div class="list-item-sub-alpha">(२) समितिको गठन देहाय बमोजिम हुनेछ :-</div><div class="list-item-sub-alpha section-6-indent">(क) मन्त्रालयको सचिव <span style="margin-left: 2em;">- अध्यक्ष</span></div><div class="list-item-sub-alpha section-6-indent">(ख) सहसचिव, शिक्षा मन्त्रालय <span style="margin-left: 1.5em;">- सदस्य</span></div><div class="list-item-sub-alpha section-6-indent">(ग) सहसचिव, कानून, न्याय, संविधान सभा तथा संसदीय मामिला<span style="margin-left: 0.5em;">- सदस्य</span></div><div class="list-item-sub-alpha section-6-sub-sub-alpha">मन्त्रालय</div><div class="list-item-sub-alpha section-6-indent">(घ) सहसचिव, संघीय मामिला तथा स्थानीय विकास विकास मन्त्रालय <span style="margin-left: 0.5em;">- सदस्य</span></div><div class="list-item-sub-alpha section-6-indent">(ङ) सहसचिव, स्वास्थ्य तथा जनसंख्या मन्त्रालय <span style="margin-left: 1.1em;">- सदस्य</span></div><div class="list-item-sub-alpha section-6-indent">(च) महानिर्देशक, महिला तथा बालबालिका विभाग <span style="margin-left: 1.1em;">- सदस्य</span></div><div class="list-item-sub-alpha section-6-indent">(छ) प्रहरी नायव महानिरीक्षक, महिला तथा बालबालिका निर्देशनालय,<span style="margin-left: 0.5em;">- सदस्य</span></div><div class="list-item-sub-alpha section-6-sub-sub-alpha">प्रहरी प्रधान कार्यालय</div><div class="list-item-sub-alpha section-6-indent">(ज) एकल महिलाको क्षेत्रमा कार्यरत गैरसरकारी सामुदायिक वा सहकारी<span style="margin-left: 0.5em;">- सदस्य</span></div><div class="list-item-sub-alpha section-6-sub-sub-alpha">संस्थाहरुमध्ये समितिले तोकेको संस्थाबाट प्रतिनिधित्व हुने गरी</div><div class="list-item-sub-alpha section-6-sub-sub-alpha">कम्तीमा दुई जना महिला</div><div class="list-item-sub-alpha section-6-indent">(झ) मन्त्रालयको सहसचिव (महिला विषय हेर्ने) <span style="margin-left: 1.1em;">-सदस्य-सचिव</span></div><div class="list-item-sub-alpha">(३) उपनियम (२) बमोजिम मनोनीत सदस्यको पदावधि दुई वर्षको हुनेछ।</div><div class="list-item-sub-alpha">(४) उपनियम (३) मा जुनसुकै कुरा लेखिएको भए तापनि कुनै मनोनीत सदस्यले आफ्नो पद अनुरुप काम नगरेमा मन्त्रालयले निजलाई जुनसुकै बखत हटाउन सक्नेछ।</div><div class="list-item-sub-alpha">(५) उपनियम (४) बमोजिम सदस्यबाट हटाउनु अघि मन्त्रालयले निजलाई आफ्नो सफाई पेश गर्ने मौका दिनु पर्नेछ।</div></div><div class="list-item-main" style="margin-top: 25px;"><span class="bold">७. समितिको काम, कर्तव्य र अधिकार :</span> समितिको काम, कर्तव्य र अधिकार देहाय बमोजिम हुनेछ :- <div class="list-item-sub-alpha" style="margin-top: 5px;">(क) कोषको रकम उपयोग गर्ने सम्बन्धमा वार्षिक कार्यक्रम तर्जुमा गरी कार्यान्वयन गर्ने, गराउने,</div><div class="list-item-sub-alpha">(ख) स्वीकृत कार्यक्रमको लागि कोष परिचालन गर्ने, गराउने,</div><div class="list-item-sub-alpha">(ग) एकल महिलालाई कोषको रकम उपलब्ध गराउने सम्बन्धमा आवश्यक मापदण्ड बनाई लागू गर्ने,</div><div class="list-item-sub-alpha">(घ) स्वीकृत कार्यक्रम कार्यान्वयन भए, नभएको सम्बन्धमा अनुगमन गर्ने,</div><div class="list-item-sub-alpha">(ङ) एकल महिलाको क्षेत्रमा काम गर्ने निकाय तथा संस्थासँग समन्वय गर्ने,</div><div class="list-item-sub-alpha">(च) एकल महिलाको पहिचान सम्बन्धी आवश्यक मापदण्ड निर्धारण गर्ने,</div><div class="list-item-sub-alpha">(छ) एकल महिला सम्बन्धी अन्य काम गर्ने वा गराउने।</div></div><div class="list-item-main" style="margin-top: 25px;"><span class="bold">८. समितिको बैठक र निर्णय :</span><div class="list-item-sub-alpha" style="margin-top: 5px;">(१) समितिको बैठक आवश्यकता अनुसार बस्नेछ।</div><div class="list-item-sub-alpha">(२) समितिको बैठक अध्यक्षले तोकेको मिति, समय र स्थानमा बस्नेछ ।</div><div class="list-item-sub-alpha" style="margin-left: 2em; margin-top: 5px;">तर अध्यक्षको अनुपस्थितिमा सदस्यहरुसँग परामर्श गरी सदस्य-सचिवले समितिको बैठक बोलाउन सक्नेछ।</div><div class="list-item-sub-alpha">(३) समितिको बैठक बस्नुभन्दा कम्तीमा चौबीस घण्टा अगावै सदस्य-सचिवले बैठकमा छलफल हुने कार्यसूची सहितको सूचना सवै सदस्यहरुलाई दिनु पर्नेछ।</div><div class="list-item-sub-alpha">(४) समितिको कुल सदस्य संख्याको पचास प्रतिशत भन्दा बढी सदस्यहरु उपस्थित भएमा समितिको बैठकको लागि गणपूरक संख्या पुगेको मानिनेछ।</div><div class="list-item-sub-alpha">(५) समितिको बैठकको अध्यक्षता अध्यक्षले र निजको अनुपस्थितिमा समितिका उपस्थित सदस्यहरुले आफूमध्येबाट छानेको सदस्यले गर्नेछ।</div><div class="list-item-sub-alpha">(६) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ।</div><div class="list-item-sub-alpha" style="margin-top: 15px;">(७) समितिले आवश्यकतानुसार नेपाल सरकारको कुनै कर्मचारी, पदाधिकारी वा अन्य कुनै व्यक्तिलाई समितिको बैठकमा पर्यवेक्षकको रुपमा भाग लिन आमन्त्रण गर्न सक्नेछ।</div><div class="list-item-sub-alpha">(८) समितिको निर्णय सदस्य-सचिवले प्रमाणित गरी राखु पर्नेछ ।</div><div class="list-item-sub-alpha">(९) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ ।</div></div><div class="list-item-main" style="margin-top: 25px;"><span class="bold">९. कोषको प्रशासनिक खर्च :</span> समितिको प्रशासनिक खर्च मन्त्रालयको विनियोजित बजेटबाट व्यहोरिनेछ । </div><div class="list-item-main" style="margin-top: 25px;"><span class="bold">१०. खाताको सञ्चालन :</span><div class="list-item-sub-alpha" style="margin-top: 5px;">(१) कोषको रकम समितिले कुनै वाणिज्य बैंकमा खाता खोली जम्मा गर्नु पर्नेछ ।</div><div class="list-item-sub-alpha">(२) उपनियम (१) बमोजिमको खाताको सञ्चालन सदस्य-सचिव र मन्त्रालयको आर्थिक प्रशासन शाखामा काम गर्ने मुख्य कर्मचारीको संयुक्त दस्तखतबाट हुनेछ।</div></div><div class="list-item-main" style="margin-top: 25px;"><span class="bold">११. कोषको लेखा र लेखा परीक्षण :</span><div class="list-item-sub-alpha" style="margin-top: 5px;">(१) कोषको आय व्ययको लेखा नेपाल सरकारले अपनाएको लेखा प्रणाली बमोजिम राखिनेछ ।</div><div class="list-item-sub-alpha">(२) कोषको आन्तरिक लेखा परीक्षण कोष तथा लेखा नियन्त्रक कार्यालयबाट हुनेछ।</div><div class="list-item-sub-alpha">(३) कोषको अन्तिम लेखापरीक्षण महालेखा परीक्षकबाट हुनेछ।</div></div><div class="list-item-main" style="margin-top: 25px;"><span class="bold">१२. रकम फ्रिज नहुने :</span> प्रचलित कानूनमा जुनसुकै कुरा लेखिएको भएता पनि कोषको रकम खर्च नभई आर्थिक वर्षको अन्त्यमा बाँकी रहेमा त्यस्तो रकम फ्रिज हुने छैन। </div><div class="list-item-main" style="margin-top: 25px;"><span class="bold">१३. प्रतिवेदन पेश गर्ने :</span><div class="list-item-sub-alpha" style="margin-top: 5px;">(१) समितिले आफूले गरेको कार्यको वार्षिक प्रतिवेदन आर्थिक वर्ष समाप्त भएको तीन महिनाभित्र मन्त्रालय समक्ष पेश गर्नु पर्नेछ ।</div><div class="list-item-sub-alpha">(२) उपनियम (१) बमोजिमको प्रतिवेदनमा अन्य कुराको अतिरिक्त समितिले वर्ष भरिमा सञ्चालन गरेको कार्यक्रम, विभिन्न स्रोतबाट प्राप्त रकम, एकल महिलाको लागि कार्यक्रम सञ्चालन गर्दा हुन गएको खर्च, गत आर्थिक वर्षमा खर्च नभई बाँकी रहेको रकम, कार्यक्रमबाट भएको उपलब्धि तथा भविष्यमा गर्नु पर्ने सुधार समेतका कुराहरु समावेश गर्नु पर्नेछ ।</div><div class="list-item-sub-alpha">(३) उपनियम (१) बमोजिमको प्रतिवेदन मन्त्रालयले सार्वजनिक गर्न सक्नेछ।</div></div><div class="list-item-main" style="margin-top: 25px;"><span class="bold">१४. बैठक भत्ता :</span> समितिका सदस्यले समितिको बैठकमा भाग लिए वापत अर्थ मन्त्रालयले तोके बमोजिमको रकम बैठक भत्ता वापत पाउनेछन् । </div><div class="list-item-main" style="margin-top: 25px;"><span class="bold">१५. कोषको सचिवालय :</span> कोषको सचिवालय मन्त्रालयमा रहनेछ। </div><div class="list-item-main" style="margin-top: 25px;"><span class="bold">१६. अभिलेख राख्ने :</span> समितिले आफूले गरेको काम कारबाहीको अभिलेख दुरुस्त राख्नु पर्नेछ । </div><div class="list-item-main" style="margin-top: 25px;"><span class="bold">१७. निर्देशन दिन सक्ने :</span><div class="list-item-sub-alpha" style="margin-top: 5px;">(१) मन्त्रालयले समितिको काम कारबाहीको सम्बन्धमा समितिलाई आवश्यक निर्देशन दिन सक्नेछ।</div><div class="list-item-sub-alpha">(२) उपनियम (१) बमोजिम मन्त्रालयले दिएको निर्देशनको पालना गर्नु समितिको कर्तव्य हुनेछ ।</div></div><div class="list-item-main" style="margin-top: 25px;"><span class="bold">१८. अधिकार प्रत्यायोजन :</span> समितिले यस नियमावली बमोजिम आफूलाई प्राप्त भएका अधिकारहरुमध्ये आवश्यकतानुसार केही अधिकार अध्यक्ष, सदस्य, सदस्य-सचिव वा नेपाल सरकारको कुनै अधिकृत कर्मचारीलाई प्रत्यायोजन गर्न सक्नेछ । </div><div class="list-item-main" style="margin-top: 25px;"><span class="bold">१९. कोष खारेज हुन सक्ने :</span><div class="list-item-sub-alpha" style="margin-top: 5px;">(१) कुनै कारणबस कोष सञ्चालन गर्न आवश्यक नभएमा नेपाल सरकारले सो कोष खारेज गर्न सक्नेछ।</div><div class="list-item-sub-alpha">(२) उपनियम (१) बमोजिम कोष खारेज भएमा कोषमा रहेको रकम नेपाल सरकारमा स्वतः हस्तान्तरण हुनेछ ।</div></div></div></body></html>