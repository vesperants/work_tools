<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720082399_38.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .flex-container { display: flex; justify-content: space-between; margin-bottom: 5px; align-items: baseline; line-height: 1.7; } .flex-left { flex-grow: 1; } .flex-right { white-space: nowrap; margin-left: 20px; } .list-item { display: flex; align-items: baseline; margin-bottom: 5px; } .list-num { margin-right: 15px; white-space: nowrap; } .sub-list-item { margin-left: 30px; display: flex; align-items: baseline; margin-bottom: 5px; } .footnote { font-size: 11px; margin-left: 20px; margin-bottom: 5px; line-height: 1.3; } /* Specific styles for page 3 list alignment */ .page3-list-item { display: flex; align-items: flex-end; /* Align bottom for the 'mark' */ margin-bottom: 5px; } .page3-list-num { flex-shrink: 0; margin-right: 15px; } .page3-list-text { flex-grow: 1; } .page3-list-value { white-space: nowrap; margin-left: 10px; text-align: right; /* Ensure numbers align right */ min-width: 100px; /* Adjust as needed */ } .page3-list-mark { white-space: nowrap; margin-left: 5px; padding-bottom: 2px; /* Adjust for baseline alignment with text */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">जग्गा प्राप्ति नियमहरु, २०२६</div><div class="content-paragraph text-center">नेपाल राजपत्रमा प्रकाशित मिति</div><div class="content-paragraph text-center bold" style="margin-top: -5px;">२०२७।३।२२</div><div class="content-paragraph bold" style="margin-bottom: 10px;">संशोधन</div><div class="flex-container"><div class="flex-left">१. जग्गा प्राप्ति (पहिलो संशोधन) नियमावली, २०३१</div><div class="flex-right">२०३१।५।१७</div></div><div class="flex-container"><div class="flex-left">२. जग्गा प्राप्ति (दोश्रो संशोधन) नियमहरु, २०३४</div><div class="flex-right">२०३४।२।३</div></div><div class="flex-container"><div class="flex-left">३. जग्गा प्राप्ति (तेस्रो संशोधन) नियमहरु, २०७०</div><div class="flex-right">२०७०।१।३०</div></div><div class="content-paragraph" style="margin-top: 25px;">जग्गा प्राप्ति ऐन, २०१८ को दफा २७ ले दिएको अधिकार प्रयोग गरी नेपाल सरकारले देहायका नियमहरु बनाएको छ ।</div><div class="list-item" style="margin-top: 20px;"><div class="list-num">१.</div><div class="list-text"><span class="bold">संक्षिप्त नाम र प्रारम्भः</span> (१) यी नियमहरुको “जग्गा प्राप्ति नियमहरु, २०२६” रहेको छ।<br> (२) यी नियमहरु तुरुन्त प्रारम्भ हुनेछ । </div></div><div class="list-item"><div class="list-num">२.</div><div class="list-text"><span class="bold">परिभाषाः</span> विषय वा प्रसङ्गले अर्को अर्थ नलागेमा यी नियमहरुमा–<br> “ऐन” भन्नाले जग्गा प्राप्ति ऐन, २०१८ सम्झनु पर्छ । </div></div><div class="list-item"><div class="list-num">३.</div><div class="list-text"><span class="bold">अधिकारी ताक्नेः</span> (१) ऐनको दफा ८, ९, १०, ११, १६ र १८ को प्रयोजनको लागि सम्बन्धित प्रमुख जिल्ला अधिकारीलाई अधिकारी तोकिएको छ ।<br> (२) ऐनको दफा ५, ६, १२, १३, १४, १५, १९, २०, २३ र २५ को प्रयोजनको लागि निम्न लिखित अध्यक्ष र सदस्य भएको समितिलाई अधिकारी तोकिएको छः- </div></div><div class="sub-list-item"><div class="list-num">(क)</div><div class="flex-left">सम्बन्धित प्रमुख जिल्ला अधिकारी</div><div class="flex-right">अध्यक्ष</div></div><div class="sub-list-item"><div class="list-num">(ख)</div><div class="flex-left">सम्बन्धित मालको हाकिम वा भूमि प्रशासक</div><div class="flex-right">सदस्य</div></div><div class="sub-list-item"><div class="list-num">(ग)</div><div class="flex-left">नेपाल सरकारले तोकिदिएको व्यक्ति</div><div class="flex-right">सदस्य</div></div><div class="footnote" style="margin-top: 30px;"> &#x03A0; पहिलो संशोधनद्वारा संशोधित ।<br> &#x03BB; तेस्रो संशोधनद्वारा संशोधित । </div><!-- Page 2 Content --><div style="page-break-before: always;"></div><div class="list-item" style="margin-top: 20px;"><div class="list-num"></div><div class="list-text"> (३) उपनियम (२) बमोजिमको समितिले ऐनको परिधि भित्र रही आफ्नो कार्यविधि व्यवस्थित गर्न सक्नेछ । </div></div><div class="list-item"><div class="list-num">४.</div><div class="list-text"><span class="bold">क्षतिपूर्तिको अङ्क कायम गर्नेः</span> (१) ऐनको दफा १९ बमोजिम जग्गाको क्षतिपूर्तिको अङ्क कायम गर्दा सो जग्गा प्राप्त गर्दाको मितिमा साँध संधियार सरह त्यस बखतको प्रचलित स्थानीय खरीद बिक्रीको दर समेतलाई विचार गर्नु पर्छ । </div></div><div class="content-paragraph" style="margin-left: 45px; text-indent: -15px;"> &#x03C3; तर जुनसुकै क्षेत्रको जग्गाको क्षतिपूर्तिको अंक कायम गर्दा नेपाल सरकारले मार्ग दर्शन दिन सक्ने र यस्ता क्षेत्रहरु जतिको जग्गाको क्षतिपूर्ति कायम गर्दा सो मार्ग दर्शनको समेत विचार गरी क्षतिपूर्ति दिनु पर्नेछ । </div><div class="content-paragraph" style="margin-top: 0; margin-left: 45px;"> (२) ऐनको दफा १९ को अधीनमा रही नेपाल सरकारले समय समयमा स्थायी भवन, इमारत, पर्खाल आदिको क्षतिपूर्तिको अङ्क कायम गर्ने कुरामा एकरुपता ल्याउन पथ प्रदर्शनको निमित्त अनुसूची १ अनुसारको दर प्रकाशित गरेको छ । नेपाल राजपत्रमा सूचना प्रकाशित गरी नेपाल सरकारले समय समयमा उक्त अनुसूचीमा आवश्यक फेर बदल गर्न सक्नेछ वा पूरा अनुसूची नै बदल्न सक्नेछ । </div><div class="list-item"><div class="list-num">५.</div><div class="list-text"><span class="bold">ह्रास (डिप्रिसिएशन) कट्टीः</span> नियम ४ बमोजिम क्षतिपूर्तिको अङ्क कायम गर्दा अनुसूची २ बमोजिम ह्रास (डिप्रिसिएशन) कट्टी गरिनेछ । </div></div><div class="list-item"><div class="list-num">६.</div><div class="list-text"><span class="bold">परामर्श लिनु पर्नेः</span> ऐतिहासिक अथवा पूरातात्विक दृष्टिकोणबाट महत्वपूर्ण देखिएको जग्गाको हकमा ऐन बमोजिम क्षतिपूर्तिको अङ्क कायम गर्नु पर्दा नेपाल सरकार, शिक्षा मन्त्रालय पुरातत्व विभागको परामर्श लिनु अनिवार्य हुनेछ । </div></div><div class="list-item"><div class="list-num">७.</div><div class="list-text"><span class="bold">खारेजीः</span> जग्गा प्राप्त (अधिकारी तोक्ने) नियमहरु, २०१८ खारेज गरेको छ । </div></div><div class="footnote" style="margin-top: 30px;"> &#x03C3; दोस्रो संशोधनद्वारा थप । </div><div class="footnote"><span class="bold">द्रष्टव्यः-</span> १. मिति २०२७।६।१२ को राजपत्रमा प्रकाशित सूचनाद्वारा बागमती अञ्चलको हकमा आवास तथा भौतिक परियोजना विभागको इन्जिनीयर तथा अन्य अञ्चलको हकमा सार्वजनिक निर्माण कार्यालयको इन्जिनीयरलाई नियम ३ को उपनियम (२) को खण्ड (ग) को प्रयोजनको निमित्त नेपाल सरकारले सदस्य तोकेको ।<br> २. केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः<br> “श्री ५ को सरकार” को सट्टा “नेपाल सरकार” । </div><!-- Page 3 Content --><div style="page-break-before: always;"></div><div class="document-subtitle">अनुसूची - १</div><div class="document-subtitle">(ऐनको दफा १८ र नियम ४ सँग सम्बन्धित)</div><div class="document-subtitle">स्थायी भवन, इमारत, पर्खाल आदिको क्षतिपूर्तिको दरको तालिका</div><div style="margin-top: 30px;"><div class="page3-list-item"><div class="page3-list-num">(क)</div><div class="page3-list-text">आर.सी.सी. फ्रेम स्ट्रक्चरको</div><div class="page3-list-value">रु. ४०।-</div><div class="page3-list-mark">प्रति वर्ग फिट</div></div><div class="page3-list-item"><div class="page3-list-num">(ख)</div><div class="page3-list-text">आर.सी.सी. र आर.वी. सिमेन्ट जोडाइको</div><div class="page3-list-value">रु. ४०।-</div><div class="page3-list-mark">"</div></div><div class="page3-list-item"><div class="page3-list-num">(ग)</div><div class="page3-list-text">आर.सी.सी.आर.वी. बज्रको जोडाइको</div><div class="page3-list-value">रु. २५।-</div><div class="page3-list-mark">"</div></div><div class="page3-list-item"><div class="page3-list-num">(घ)</div><div class="page3-list-text">आर.सी.सी.आर.वी. माटोको जोडाइको</div><div class="page3-list-value">रु. २०।-</div><div class="page3-list-mark">"</div></div><div class="page3-list-item"><div class="page3-list-num">(ङ)</div><div class="page3-list-text">बज्रको जोडाइको</div><div class="page3-list-value">रु. २५।-</div><div class="page3-list-mark">"</div></div><div class="page3-list-item"><div class="page3-list-num">(च)</div><div class="page3-list-text">बज्र र माटो मिसिएको जोडाइको</div><div class="page3-list-value">रु. २५।-</div><div class="page3-list-mark">"</div></div><div class="page3-list-item"><div class="page3-list-num">(छ)</div><div class="page3-list-text">माटोको जोडाइको</div><div class="page3-list-value">रु. २०।-</div><div class="page3-list-mark">"</div></div><div class="page3-list-item"><div class="page3-list-num">(ज)</div><div class="page3-list-text">काठको घर</div><div class="page3-list-value">रु. २५।-</div><div class="page3-list-mark">"</div></div></div><!-- Page 4 Content --><div style="page-break-before: always;"></div><div class="document-subtitle">अनुसूची - २</div><table class="main-table"><thead><tr><th style="width: 25%;">घरको बनोट</th><th style="width: 20%;">प्रति वर्ष कट्टी गर्ने प्रतिशत</th><th style="width: 20%;">बढीसे बढी कट्टी गर्ने प्रतिशत</th><th style="width: 20%;">बढीसे बढी कट्टी गर्न पाउने वर्ष</th><th style="width: 15%;">कैफियत</th></tr></thead><tbody><tr><td>(क) आर.सी.सी. फ्रेम स्ट्रक्चर</td><td class="text-center">०.५०</td><td class="text-center">४०</td><td class="text-center">८०</td><td>&nbsp;</td></tr><tr><td>(ख) आर.सी.सी.आर.वी. सिमेण्टको जोडाई</td><td class="text-center">०.७५</td><td class="text-center">४५</td><td class="text-center">६०</td><td>&nbsp;</td></tr><tr><td>(ग) आर.सी.सी. र आर.वी. बज्रको जोडाई</td><td class="text-center">१.२५</td><td class="text-center">४०</td><td class="text-center">८०</td><td>&nbsp;</td></tr><tr><td>(घ) आर.सी.सी. र आर.वी. माटोको जोडाई</td><td class="text-center">१.५०</td><td class="text-center">४०</td><td class="text-center">८०</td><td>&nbsp;</td></tr><tr><td>(ङ) बज्रको जोडाई</td><td class="text-center">१.५०</td><td class="text-center">६०</td><td class="text-center">४०</td><td>&nbsp;</td></tr><tr><td>(च) माटोको मात्र</td><td class="text-center">१.००</td><td class="text-center">७५</td><td class="text-center">३७.५०</td><td>&nbsp;</td></tr><tr><td>(छ) काठको</td><td class="text-center">२.५०</td><td class="text-center">७५</td><td class="text-center">३०</td><td>&nbsp;</td></tr></tbody></table></body></html>