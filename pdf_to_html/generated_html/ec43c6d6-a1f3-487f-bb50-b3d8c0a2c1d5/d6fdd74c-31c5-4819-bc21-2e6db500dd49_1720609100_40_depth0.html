<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720609100_40.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for indentation and specific layouts */ .indent-1 { margin-left: 30px; } /* For (क), (ख), (१), (२) etc. */ .indent-2 { margin-left: 60px; } /* For sub-points within (क), (ख) etc. */ .no-margin-top { margin-top: 0; } .no-margin-bottom { margin-bottom: 0; } .flex-row { display: flex; justify-content: space-between; align-items: flex-end; } .small-text { font-size: 12px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">होटेल, लज, रेष्ट्रराँ तथा रिजर्ट, बार तथा पथ प्रदर्शक नियमावली, २०३८</div><div class="document-subtitle text-right" style="margin-top: -5px;">नेपाल राजपत्रमा प्रकाशित मिति</div><div class="document-subtitle text-right" style="margin-top: -10px;">२०३८।५।२९</div></div><div class="document-subtitle text-left">संशोधन</div><div class="document-subtitle text-left">होटेल, लज, रेष्ट्राँ तथा रिजर्ट, बार तथा पथ प्रदर्शक (पहिलो संशोधन)</div><div class="flex-row"><div class="document-subtitle text-left no-margin-top no-margin-bottom">नियमावली, २०७१</div><div class="document-subtitle text-right no-margin-top no-margin-bottom">२०७१।८।२९</div></div><div class="content-paragraph"> पर्यटन ऐन, २०३५ को दफा ५६ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="document-subtitle text-center">परिच्छेद - १</div><div class="document-subtitle text-center">प्रारम्भिक</div><div class="content-paragraph"> १.&nbsp;<span class="bold">संक्षिप्त नाम र प्रारम्भ :</span> (१) यी नियमहरूको नाम “होटेल, लज, रेष्ट्राँ तथा रिजर्ट, बार तथा पथ प्रदर्शक नियमावली, २०३८” रहेको छ । <div class="indent-1">(२) यो नियमावली तुरुन्त प्रारम्भ हुनेछ ।</div></div><div class="content-paragraph"> २.&nbsp;<span class="bold">परिभाषा :</span> विषय वा प्रसँगले अर्को अर्थ नलागेमा यस नियमावलीमा,- <div class="indent-1">(क) “ऐन” भन्नाले पर्यटन ऐन, २०३५ सम्झनु पर्छ ।</div><div class="indent-1">(ख) “विभाग” भन्नाले नेपाल सरकारको पर्यटन विभाग सम्झनु पर्छ ।</div><div class="indent-1">(ग) “महानिर्देशक” भन्नाले विभागको महानिर्देशक सम्झनु पर्छ ।</div></div><div class="document-subtitle text-center">परिच्छेद - २</div><div class="document-subtitle text-center">होटेल, लज, रेष्टुराँ तथा रिजर्ट तथा बारको दर्ता तथा वर्गीकरण</div><div class="content-paragraph"> ३.&nbsp;<span class="bold">होटेल, लज, रेष्ट्रराँ तथा रिजर्ट तथा बारको दर्ता :</span> ऐनको दफा १० को उपदफा (२) बमोजिम कुनै व्यक्तिले आफ्नो होटेल, लज, रेष्ट्रराँ तथा रिजर्ट तथा बारलाई पर्यटक स्तरको भनी दर्ता </div><!-- Page 2 Content --><div class="content-paragraph no-margin-top"> गराउन चाहेमा दरखास्त दस्तुर एक सय रुपैयाँ सहित अनुसूची - १ बमोजिमको ढाँचामा विभाग समक्ष दरखास्त दिनु पर्नेछ । </div><div class="content-paragraph"> ४.&nbsp;<span class="bold">होटेलको वर्गीकरण :</span> नियम ३ बमोजिम दर्ता गरिने होटेललाई त्यसमा रहेको सुविधाको आधारमा विभागले पर्यटक स्तरको साधारण होटेल वा पर्यटक आवास (टुरिष्ट रिजर्ट) वा एक तारादेखि पाँच तारासम्मको कुनै एक वर्गीकरणमा तोक्नेछ । </div><div class="content-paragraph"> ५.&nbsp;<span class="bold">होटेलमा हुनु पर्ने सुविधा :</span> (१) पर्यटक स्तरको साधारण होटेल घटीमा देहाय बमोजिमको सुविधायुक्त हुनु पर्नेछ :- <div class="indent-1">(क) सुत्ने कोठा कम्तीमा दशवटा हुनु पर्ने र ती सबैमा पर्याप्त प्राकृतिक प्रकाश आउन सक्ने र हावा चल्ने हुनु पर्ने ।</div><div class="indent-1">(ख) पच्चीस प्रतिशत कोठाको साथमा स्नानागार तथा शौचालय (वाथरूम) संलग्न हुनु पर्ने र अन्य प्रत्येक चार कोठाको निमित्त एकको हिसावले आवश्यक संख्यामा स्नानागार तथा शौचालय हुनु पर्ने ।</div><div class="indent-1">(ग) सबै कोठाहरूमा आधुनिक फर्निचर र विजुलीको राम्रो प्रबन्ध हुनु पर्ने ।</div><div class="indent-1">(घ) सबै कोठाहरू नेपाली कला र संस्कृति झल्काउने किसिमले सजाइएको हुनु पर्ने ।</div><div class="indent-1">(ङ) स्नानागार तथा शौचालयमा राम्रा र बलिया साधन जडिएको र पर्याप्त मात्रामा तातो पानी र चिसो पानीको प्रबन्ध हुनु पर्ने ।</div><div class="indent-1">(च) स्वागत कक्ष (रिसेप्सन काउण्टर) राम्रोसँग सजाइएको र सकभर टेलिफोनयुक्त हुनु पर्ने ।</div><div class="indent-1">(छ) भोजन गर्ने कोठा (डाइनिंग हल) र भान्छा कोठा आवश्यक सामान सहित सफा सुग्घर हुनु पर्ने ।</div><div class="indent-1">(ज) लुगा धुने राम्रो प्रबन्ध हुनु पर्ने ।</div></div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 3 Content --><div class="content-paragraph no-margin-top"><div class="indent-1">(झ) अधिकांश वरिष्ठ कर्मचारी होटेल व्यवसायमा अनुभवी र अंग्रेजी बोल्न जान्ने हुनु पर्ने ।</div><div class="indent-1">(ञ) कर्मचारीहरूको पोशाक सफा सुग्घर र एकनासको हुनु पर्ने ।</div><div class="indent-1">(ट) ऋतु अनुसार पंखा वा हिटरको प्रबन्ध हुनु पर्ने ।</div><div class="indent-1">(ठ) प्राथमिक उपचार (फष्ट एड) र आगो निभाउने यन्त्र (फायर फाइटिंग इक्यूपमेण्ट) को प्रबन्ध हुनु पर्ने ।</div><div class="indent-1">(२) पर्यटक आवास र एक तारादेखि पाँचतारासम्मको पर्यटक स्तरको होटल ऐनको दफा ११ बमोजिम गठित स्तर निर्धारण समितिको राय लिई संस्कृति, पर्यटन तथा नागरिक उड्डयन मन्त्रालयले नेपाल राजपत्रमा सूचना प्रकाशित गरी तोकिदिए बमोजिमको सुविधायुक्त हुनु पर्नेछ ।</div></div><div class="content-paragraph"> ६.&nbsp;<span class="bold">लजमा हुनु पर्ने सुविधा :</span> पर्यटक स्तरको लज घटीमा देहाय बमोजिमको सुविधायुक्त हुनु पर्नेछः- <div class="indent-1">(क) सुत्ने कोठामा कम्तीमा पाँचवटा हुनु पर्ने र ती सबैमा पर्याप्त प्राकृतिक प्रकाश आउन सक्ने र हावा चल्ने हुनु पर्ने ।</div><div class="indent-1">(ख) पच्चीस प्रतिशत कोठामा स्नानागार तथा शौचालय संलग्न हुनु पर्ने र अन्य प्रत्येक चार कोठाको निमित्त एकको हिसावले आवश्यक संख्यामा स्नानागार तथा शौचालय हुनु पर्ने ।</div><div class="indent-1">(ग) सबै कोठाहरूमा आधुनिक फर्निचर र विजुलीको राम्रो प्रबन्ध हुनु पर्ने ।</div><div class="indent-1">(घ) सबै कोठाहरू नेपाली कला र संस्कृति झल्काउने किसिमले सजाइएको हुनु पर्ने ।</div><div class="indent-1">(ङ) स्नानागार तथा शौचालयमा राम्रा र बलिया साधन जडिएको र पर्याप्त मात्रामा चिसो पानी र तातो पानीको प्रबन्ध हुनु पर्ने ।</div><div class="indent-1">(च) स्वागत कक्ष (रिसेप्सन काउण्टर) राम्रोसँग सजाइएको र सकभर टेलिफोनयुक्त हुनु पर्ने ।</div></div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 4 Content --><div class="content-paragraph no-margin-top"><div class="indent-1">(छ) लुगा धुने राम्रो प्रबन्ध हुनु पर्ने ।</div><div class="indent-1">(ज) वरिष्ठ कर्मचारी लज सम्बन्धी ज्ञान भएको र अंग्रेजी बोल्न जान्ने हुनु पर्ने।</div><div class="indent-1">(झ) कर्मचारीहरूको पोशाक सफा सुग्घर र सकभर एकनासको हुनु पर्ने ।</div><div class="indent-1">(ञ) सकभर ऋतु अनुसार पंखा वा हिटरको प्रबन्ध हुनु पर्ने ।</div></div><div class="content-paragraph"> ७.&nbsp;<span class="bold">रेष्टुराँ तथा रिजर्ट तथा बारमा हुनु पर्ने सुविधा :</span> पर्यटक स्तरको रेष्टुराँ तथा रिजर्ट तथा बार घटीमा देहाय बमोजिमको सुविधायुक्त हुनु पर्नेछ :- <div class="indent-1">(क) अन्तर्राष्ट्रिय स्तर कायम रहने गरी खानपिनको व्यवस्था हुनु पर्ने ।</div><div class="indent-1">(ख) राम्रो किसिमका क्रकरी र कटलरी हुनु पर्ने ।</div><div class="indent-1">(ग) स्वच्छ र स्वास्थ्यकर पिउने पानीको व्यवस्था हुनु पर्ने ।</div><div class="indent-1">(घ) स्त्री र पुरुषको निमित्त रूमाल, साबुन सहित छुट्टाछुट्टै शौचालयको राम्रो प्रबन्ध हुनु पर्ने ।</div><div class="indent-1">(ङ) एक समयमा कम्तीमा पन्ध्र जना व्यक्तिहरू बसी खान सक्ने व्यवस्था हुनु पर्ने ।</div><div class="indent-1">(च) घुइचो नहुने किसिमको फराकिलो कोठा वा त्यस अनुरूप बस्ने व्यवस्था हुनु पर्ने ।</div><div class="indent-1">(छ) फर्निचर सफा सुग्घर तथा स्तरयुक्त हुनु पर्ने ।</div></div><div class="content-paragraph"> ८.&nbsp;<span class="bold">दर्ता दस्तुर :</span> पर्यटक स्तरको होटल, पर्यटक आवास, लज, रेष्टुराँ तथा रिजर्ट र बार दर्ता दस्तुर देहाय बमोजिम लाग्नेछ :- <div class="indent-1">(क) साधारण होटेल <span style="margin-left: 20px;">-</span> पाँच हजार रुपैयाँ</div><div class="indent-1">(ख) एक तारा होटेल <span style="margin-left: 20px;">-</span> दश हजार रूपैयाँ</div><div class="indent-1">(ग) दुई तारा होटेल <span style="margin-left: 20px;">-</span> बीस हजार रूपैयाँ</div><div class="indent-1">(घ) तीन तारा होटेल <span style="margin-left: 20px;">-</span> तीस हजार रूपैयाँ</div></div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 5 Content --><div class="content-paragraph no-margin-top"><div class="indent-1">(ङ) चार तारा होटेल <span style="margin-left: 20px;">-</span> चालीस हजार रूपैयाँ</div><div class="indent-1">(च) पाँच तारा होटेल (साधारण) <span style="margin-left: 20px;">-</span> पचास हजार रूपैयाँ</div><div class="indent-1">(छ) पाँच तारा होटेल (डिलक्स) <span style="margin-left: 20px;">-</span> साठी हजार रूपैयाँ</div><div class="indent-1">(ज) पर्यटक आवास (साधारण) <span style="margin-left: 20px;">-</span> दश हजार रूपैयाँ</div><div class="indent-1">(झ) पर्यटक आवास (डिलक्स) <span style="margin-left: 20px;">-</span> चालीस हजार रूपैयाँ</div><div class="indent-1">(ञ) लज, रेष्ट्रराँ तथा रिजर्ट र बार <span style="margin-left: 20px;">-</span> पाँच हजार रूपैयाँ</div></div><div class="document-subtitle text-center">परिच्छेद - ३</div><div class="document-subtitle text-center">पथ प्रदर्शक सम्बन्धी व्यवस्था</div><div class="content-paragraph"> ९.&nbsp;<span class="bold">पथ प्रदर्शक (गाइड) को इजाजतपत्र लिन चाहने व्यक्तिले दरखास्त दिनु पर्ने :</span> पथ प्रदर्शकको काम गर्न इजाजतपत्र लिन चाहने व्यक्तिले दरखास्त दस्तुर <span style="font-family: Arial, sans-serif;">√</span> एक सय रूपैयाँ सहित अनुसूची- २ बमोजिमको ढाँचामा महानिर्देशक समक्ष दरखास्त दिनु पर्नेछ । </div><div class="content-paragraph"> १०.&nbsp;<span class="bold">पथ प्रदर्शकको योग्यता :</span> पथ प्रदर्शकको इजाजतपत्र लिन चाहने व्यक्तिले नेपाल पर्यटन तथा होटेल व्यवस्थापन प्रतिष्ठान वा पर्वतीय प्रशिक्षण प्रतिष्ठानबाट पथ प्रदर्शकको तालीम प्राप्त गरी प्रमाणपत्र पाएको हुनु पर्नेछ । </div><div class="content-paragraph"> ११.&nbsp;<span class="bold">पथ प्रदर्शकको इजाजतपत्र दिने :</span> नियम ९ बमोजिम दरखास्त परेपछि महानिर्देशकले जाँची दरखास्तवालालाई 'एक हजार रूपैयाँ दस्तुर लिई अनुसूची-३ बमोजिमको ढाँचामा पाँच वर्षको लागि पथ प्रदर्शकको इजाजतपत्र दिन सक्नेछ । </div><div class="content-paragraph"> १२.&nbsp;<span class="bold">पथ प्रदर्शकले पाउने पारिश्रमिक :</span> पथ प्रदर्शकले पथ प्रदर्शन गराए वापत पाउने पारिश्रमिक इजाजतपत्रमा उल्लेख गरिए बमोजिम हुनेछ । </div><div class="content-paragraph"> १३.&nbsp;<span class="bold">इजाजतपत्रको नवीकरण गर्ने :</span> (१) पथ प्रदर्शकको इजाजतपत्र प्राप्त व्यक्तिले इजाजतपत्रको म्याद समाप्त भएको पैंतीस दिनभित्र इजाजतपत्र नवीकरण गर्न महानिर्देशक समक्ष दर्खास्त दिनु पर्नेछ । </div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 6 Content --><div class="content-paragraph no-margin-top"><div class="indent-1">(२) उपनियम (१) बमोजिम दरखास्त प्राप्त भएपछि महानिर्देशकले 'पाँच सय रूपैयाँ दस्तुर लिई अर्को पाँच वर्षको अवधिको लागि नवीकरण गरी दिन सक्नेछ ।</div><div class="indent-1">(३) उपनियम (१) बमोजिम इजाजतपत्र नवीकरण गर्ने म्याद नाघेपछि इजाजतपत्रको नवीकरण गर्नको लागि दरखास्त दिएमा देहायको अवधिको निमित्त नवीकरण दस्तुरको अतिरिक्त देहाय बमोजिमको थप दस्तुर लिई नवीकरण गरिदिन सक्नेछ :-</div><div class="indent-2">(क) इजाजतपत्रको नवीकरण गर्ने म्याद नाघेको दुई महिनासम्म <span style="font-family: Arial, sans-serif;">√</span> दुई सय रूपैयाँ ।</div><div class="indent-2">(ख) इजाजतपत्रको नवीकरण गर्ने म्याद नाघेको चार महिनासम्म तीन सय रूपैयाँ ।</div><div class="indent-2">(ग) इजाजतपत्रको नवीकरण गर्ने म्याद नाघेको छ महिनासम्म <span style="font-family: Arial, sans-serif;">√</span> पाँच सय रूपैयाँ ।</div><div class="indent-2">(घ) इजाजतपत्रको नवीकरण गर्ने म्याद नाघेको एक वर्षसम्म एक हजार रूपैयाँ।</div></div><div class="content-paragraph"> १४.&nbsp;<span class="bold">इजाजतपत्र हराएमा नयाँ इजाजतपत्र दिने :</span> कुनै पथ प्रदर्शकले प्राप्त गरेको इजाजतपत्र हराएमा वा नासिएमा निजले त्यसको पैंतीस दिनभित्र कारण खोली महानिर्देशक समक्ष दरखास्त दिनु पर्नेछ र व्यहोरा मुनासिव देखिएमा महानिर्देशकले 'दुई सय रूपैयाँ दस्तुर लिई अर्को इजाजतपत्र दिन सक्नेछ । </div><div class="content-paragraph"> १५.&nbsp;<span class="bold">इजाजतपत्र खारेज गर्न सकिने :</span> ऐनको दफा ४४ को उपदफा (१) मा उल्लेखित अवस्थामा महानिर्देशकले पथ प्रदर्शक इजाजतपत्र खारेज गर्न सक्नेछ । </div><div class="content-paragraph"> १६.&nbsp;<span class="bold">पथ प्रदर्शकले आफ्नो अनुभवको जानकारी दिनु पर्ने :</span> पथ प्रदर्शकले प्रत्येक ६/६ महिनामा पर्यटकहरूको सम्बन्धमा आफ्नो अनुभवको जानकारी लिखित रूपमा विभाग समक्ष पेश गर्नु पर्नेछ । </div><div class="document-subtitle text-center">परिच्छेद - ४</div><div class="document-subtitle text-center">विविध</div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 7 Content --><div class="content-paragraph no-margin-top"> १७.&nbsp;<span class="bold">आवधिक प्रतिवेदन पेश गर्नु पर्ने :</span> (१) ऐनको दफा ४७ को उपदफा (१) बमोजिम प्रत्येक होटेल, पर्यटक आवास र लजले ६/६ महिनाको अवधिको हिसाबले अनुसूची -४ बमोजिमको ढाँचामा आवधिक प्रतिवेदन विभाग समक्ष पेश गर्नु पर्नेछ । <div class="indent-1">(२) उपनियम (१) बमोजिमको आवधिक प्रतिवेदन जुन अवधिको हो त्यस्तो अवधि भुक्तान भएको सात दिनभित्र पेश गर्नु पर्नेछ ।</div></div><div class="content-paragraph"> १८.&nbsp;<span class="bold">खारेजी :</span> पर्यटन उद्योग नियमावली, २०२२ खारेज गरिएको छ । </div><div style="margin-top: 100px;"></div><!-- Visual spacing --><div class="document-subtitle text-center">अनुसूची - १</div><div class="document-subtitle text-center">(नियम ३ सँग सम्बन्धित)</div><div class="document-title text-center">दरखास्तको ढाँचा</div><div class="content-paragraph">श्री पर्यटन विभाग ।</div><div class="content-paragraph"> द्रष्टव्य : १. पर्यटन (दोस्रो संशोधन) ऐन, २०५३ द्वारा मूल ऐन र सो अन्तर्गत बनेका नियमावलीहरुमा प्रयोग भई रहेका शब्दहरुको सट्टा देहायका शब्दहरु राखी रुपान्तर भएको :- <div class="indent-1">"रेष्टुराँ” को सट्टा "रेष्टुराँ तथा रिजर्ट” ।</div> २. केही नेपाल कानून संशोधन गर्ने ऐन, २०६३ द्वारा रूपान्तर भएका शब्दहरूः- <div class="indent-1">“श्री ५ को सरकार” को सट्टा “नेपाल सरकार” ।</div></div><!-- Page 8 Content --><div class="content-paragraph" style="margin-top: 50px;"> मैले/हामीहरूले सञ्चालन गरिरहेको <span class="form-field large"></span> लाई होटल, लज, रेष्टुराँ, बार तथा पथ प्रदर्शक नियमावली, २०३८ को नियम ३ बमोजिम पर्यटक स्तरको <span class="form-field large"></span> होटल/पर्यटक आवास/लज/रेष्टुराँ/बारमा दर्ता गरी पाउनको निमित्त दरखास्त दस्तुर वापत एक सय रूपैयाँ यसैसाथ राखी निवेदन गर्दछु/गर्दछौं । </div><div class="content-paragraph"> पर्यटन ऐन, २०३५ र होटेल, लज, रेष्टुराँ, बार तथा पथ प्रदर्शक नियमावली, २०३८ को अधिनमा रही आफ्नो कारोबार सन्चालन गर्नेछु/गर्नेछौं । </div><div class="signature-section" style="margin-right: 50px;"><div style="margin-bottom: 20px;">निवेदक,</div><div style="margin-bottom: 20px;">निवेदकको नाम :- <span class="form-field large"></span></div><div style="margin-bottom: 20px;">ठेगाना :- <span class="form-field large"></span></div><div>मिति :- <span class="form-field large"></span></div></div><div style="margin-top: 100px;"></div><!-- Visual spacing --><div class="document-subtitle text-center">अनुसूची - २</div><div class="document-subtitle text-center">(नियम ९ सँग सम्बन्धित)</div><div class="document-title text-center">दरखास्तको ढाँचा</div><div class="content-paragraph">श्री महानिर्देशक,</div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 9 Content --><div class="content-paragraph">पर्यटन विभाग ।</div><div class="content-paragraph">महोदय,</div><div class="content-paragraph"> मलाई पथ प्रदर्शकको काम गर्ने इच्छा भएकोले पर्यटन ऐन, २०३५ को दफा ३९ को उपदफा (१) बमोजिम इजाजतपत्र पाउनको निमित्त दरखास्त दस्तुर एक सय रूपैयाँ यसैसाथ राखी निम्न लिखित व्यहोरा खुलाई निवेदन गरेको छु । पासपोर्ट साइजको २ प्रति फोटो र नेपाल पर्यटन तथा होटेल व्यवस्थापन प्रतिष्ठान वा पर्वतीय प्रशिक्षण प्रतिष्ठानबाट प्राप्त प्रमाणपत्रको नक्कल यसैसाथ पेश गरेको छु । सक्कल विभागले चाहेको बखतमा पेश गर्नेछु । इजाजतपत्र पाएमा प्रचलित कानूनको अधिनमा रही पथ प्रदर्शक सम्बन्धी काम गर्नेछु । </div><div class="content-paragraph">निवेदकको :</div><div class="content-paragraph no-margin-top"><div class="indent-1">(क) नाम, थर र वतन :- <span class="form-field large"></span></div><div class="indent-1">(ख) बाबुको नाम, थर र वतन :- <span class="form-field large"></span></div><div class="indent-1">(ग) बाजेको नाम, थर र वतन :- <span class="form-field large"></span></div><div class="indent-1">(घ) शैक्षिक योग्यता वा तालीम :- <span class="form-field large"></span></div><div class="indent-1">(ङ) उमेर :- <span class="form-field large"></span></div><div class="indent-1">(च) अनुभव :- <span class="form-field large"></span></div><div class="indent-1">मितिः- <span class="form-field large"></span></div></div><div class="signature-section" style="margin-top: -30px; margin-right: 50px;"> निवेदक, </div><div style="margin-top: 100px;"></div><!-- Visual spacing --><div class="document-subtitle text-center">अनुसूची - ३</div><div class="document-subtitle text-center">(नियम ११ सँग सम्बन्धित)</div><div class="document-title text-center">इजाजतपत्रको ढाँचा</div><div class="content-paragraph no-margin-top"> १. पथ प्रदर्शकको पूरा नाम :- <span class="form-field large"></span></div><div class="content-paragraph" style="margin-top: 80px;"><span style="font-family: Arial, sans-serif;">√</span>&nbsp;पहिलो संशोधनद्वारा संशोधित । </div><!-- Page 10 Content --><div class="content-paragraph no-margin-top"> २. ठेगाना :- <div class="indent-1">(क) स्थायी :- <span class="form-field large"></span></div><div class="indent-1">(ख) अस्थायी :- <span class="form-field large"></span></div></div><div class="content-paragraph"> ३. पारिश्रमिकको विवरण :- <div class="indent-1">(क) p<span class="form-field large" style="min-width: 300px;"></span></div><div class="indent-1">(ख) p<span class="form-field large" style="min-width: 300px;"></span></div></div><div class="content-paragraph"> ४. पथ प्रदर्शन गर्ने भाषा :- <span class="form-field large"></span></div><div class="content-paragraph"> ५. इजाजतपत्रको म्याद <span class="form-field medium"></span> देखि <span class="form-field medium"></span> सम्म श्री <span class="form-field large"></span> लाई पर्यटन ऐन, २०३५ र होटेल, लज, रेष्टुराँ, बार तथा पथ प्रदर्शक नियमावली, २०३८ बमोजिम पथ प्रदर्शकको काम गर्न यो इजाजतपत्र दिइएको छ । </div><div class="flex-row" style="margin-top: 50px;"><div class="text-left" style="line-height: 2.5;"> पर्यटन विभागको छाप : <span class="form-field large"></span></div><div class="text-right" style="line-height: 2.5;"> महानिर्देशकको सही :- <span class="form-field large"></span><br> पूरा नाम :- <span class="form-field large"></span><br> दर्जा :- <span class="form-field large"></span></div></div><div class="content-paragraph text-left no-margin-top" style="margin-bottom: 50px;"> मिति :- <span class="form-field large"></span></div><div class="document-subtitle text-center">अनुसूची - ४</div><div class="document-subtitle text-center">(नियम १७ सँग सम्बन्धित)</div><div class="document-title text-center">आवधिक प्रतिवेदनको ढाँचा</div><div class="content-paragraph">श्री महानिर्देशक,</div><div class="content-paragraph" style="margin-top: 80px;"><span style="font-family: Arial, sans-serif;">ρ</span>&nbsp;पहिलो संशोधनद्वारा झिकिएको । </div><!-- Page 11 Content --><div class="content-paragraph no-margin-top">पर्यटन विभाग ।</div><div class="content-paragraph">महोदय,</div><div class="content-paragraph"> पर्यटन ऐन, २०३५ को दफा ४७ को उपदफा (१) अनुसार मिति <span class="form-field medium"></span> देखि <span class="form-field medium"></span> सम्मको यस होटेल, पर्यटक आवास, लजको आवधिक प्रतिवेदन पेश गरेको छु। </div><div class="document-subtitle text-center">तपसील</div><div class="content-paragraph"> १. होटेल, पर्यटक आवास, लजमा बसेका पर्यटक र तिनीहरूले बसेको दिनको संख्या सम्बन्धी विवरणः- <div class="indent-1">(क) एक दिनदेखि तीन दिनसम्म बस्ने <span class="form-field large"></span></div><div class="indent-1">(ख) चार दिनदेखि सात दिनसम्म बस्ने <span class="form-field large"></span></div><div class="indent-1">(ग) आठ दिनभन्दा बढी दिन बस्ने <span class="form-field large"></span></div></div><div class="content-paragraph">२. नेपालभित्र र बाहिर गराएको प्रचारको विवरण :-</div><div class="content-paragraph">३. अन्तर्राष्ट्रिय सभा सम्मेलन आदिमा भाग लिएको विवरण :-</div><div class="content-paragraph">४. विदेशबाट पर्यटन उद्योग विकास गर्नको लागि निम्त्याइएका व्यक्तिहरूको विवरण :-</div><div class="content-paragraph">५. के कति स्वदेशी वा विदेशी कर्मचारीहरू छन् (नाम, दर्जा र पाउने पारिश्रमिक सहित) :-</div><div class="content-paragraph">६. कारोबार एवं आर्जन गरेको विदेशी मुद्राको विवरण :-</div><div class="content-paragraph">७. व्यवसायसँग सम्बन्धित कामको लागि आवश्यक पैठारी इजाजतपत्रको विवरण (मालसामान र रकम सहित) :-</div><div class="content-paragraph">८. उपलब्ध पैठारी इजाजतपत्र मध्ये के कति मालसामान प्राप्त भै सकेको छ के कति प्राप्त हुन बाँकी छ र के कति रद्द गरिएको छ त्यसको विवरण :-</div><div class="signature-section" style="margin-right: 50px;"><div style="margin-bottom: 20px;">प्रतिवेदन पेश गर्ने व्यक्तिको</div><div style="margin-bottom: 20px;">सही :- <span class="form-field large"></span></div><div style="margin-bottom: 20px;">पूरा नाम :- <span class="form-field large"></span></div><div style="margin-bottom: 20px;">दर्जा :- <span class="form-field large"></span></div><div>मिति :- <span class="form-field large"></span></div></div></body></html>