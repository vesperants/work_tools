<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720500539_52.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; white-space: nowrap; /* Prevent breaking on dotted lines */ } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } .form-field.full-width { width: 100%; } table { width: 100%; border-collapse: collapse; margin: 25px 0; font-size: 13px; border: 2px solid #000; page-break-inside: avoid; /* Keep tables together */ } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 20px; margin-bottom: 10px; } .list-item-sub { margin-left: 40px; margin-bottom: 5px; } .form-section { border: 1px solid #000; padding: 15px; margin: 20px 0; position: relative; } .form-section-header { position: absolute; top: -10px; left: 10px; background: #fff; padding: 0 5px; font-weight: bold; } .omr-field { display: inline-flex; align-items: center; margin-right: 5px; } .omr-circle { width: 15px; height: 15px; border: 1px solid #000; border-radius: 50%; display: inline-block; margin-left: 3px; vertical-align: middle; } .omr-circle-filled { background-color: #000; } .omr-table-cell { text-align: center; vertical-align: middle; padding: 5px; border: 1px solid #000; } .omr-table-cell div { display: inline-block; margin: 0 2px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } .form-field { min-height: 14px; padding-bottom: 0px; } table { font-size: 11px; } th, td { padding: 8px 5px; } } </style></head><body><div class="header-section"><div class="document-title">लोक सेवा आयोग नियमावली, २०७९</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०७९। ०५। ०६</div></div><div class="content-paragraph"> लोक सेवा आयोग ऐन, २०७९ को दफा ५९ ले दिएको अधिकार प्रयोग गरी लोक सेवा आयोगले देहायका नियमहरू बनाएको छ। </div><div class="text-center bold document-subtitle">परिच्छेद-१</div><div class="text-center bold document-subtitle">प्रारम्भिक</div><div class="content-paragraph"> १. <span class="bold">संक्षिप्त नाम र प्रारम्भः</span> (१) यी नियमहरूको नाम “लोक सेवा आयोग नियमावली, २०७९” रहेको छ। </div><div class="content-paragraph"> (२) यो नियमावली तुरून्त प्रारम्भ हुनेछ। </div><div class="content-paragraph"> २. <span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="content-paragraph list-item-sub"> (क) “ऐन” भन्नाले लोक सेवा आयोग ऐन, २०७९ सम्झनु पर्छ। </div><div class="content-paragraph list-item-sub"> (ख) “नजिकको नातेदार” भन्नाले कुनै व्यक्तिको बाबु-आमा, सासु-ससुरा, पति, पत्नी, छोरा-बुहारी, छोरी-ज्वाइँ, दाजु-भाउजू, भाइ-बुहारी, दिदी-भिनाजु, बहिनी-ज्वाइँ, जेठाजु-जेठानी, देवर-देउरानी, आमाजु, नन्द, काका-काकी, ठुलोबुबा-ठुलीआमा, सानीआमा-सानोबुबा, भतिजा, भतिजी, भाञ्जा, भाञ्जी, मामा-माइजु, फुपू-फुपाजु, जेठान, जेठी सासु, साला, साली, साढु दाइ, साढु भाइर तीनका छोराछोरी सम्झनु पर्छ। </div><div class="content-paragraph list-item-sub"> (ग) “पाठ्यक्रम समिति” भन्नाले नियम ७ बमोजिमको पाठ्यक्रम समिति सम्झनु पर्छ । </div><div class="content-paragraph list-item-sub"> (घ) "वार्षिक कार्यतालिका" भन्नाले नियम ६३ को उपनियम (१) बमोजिम आयोगले बनाएको वार्षिक कार्यतालिका सम्झनु पर्छ । </div><div class="content-paragraph list-item-sub"> (ङ) “विषय विज्ञ वा दक्ष” भन्नाले आयोगबाट सञ्चालन हुने परीक्षा सम्बन्धी काममा संलग्न हुने आयोगले तोकेको सम्बन्धित विषयको ज्ञान वा अनुभव भएको विषय विज्ञ वा दक्ष सम्झनु पर्छ र सो शब्दले त्यस्तो विषयको ज्ञान वा अनुभव भएको आयोगको पदाधिकारी वा कर्मचारीलाई समेत जनाउँछ । </div><div style="page-break-after: always;"></div><div class="text-center bold document-subtitle">परिच्छेद-२</div><div class="text-center bold document-subtitle">पद पूर्तिको माग र पद सङ्ख्या निर्धारण सम्बन्धी व्यवस्था</div><div class="content-paragraph"> ३. <span class="bold">पद पूर्तिको मागः</span> (१) सङ्घीय निजामती सेवाको रिक्त पद पूर्ति गर्नका लागि अख्तियारवालाले अनुसूची-१ बमोजिमको माग फाराम भरी राजपत्राङ्कित वा अधिकृतस्तरको पदको हकमा आयोगको केन्द्रीय कार्यालयमा र राजपत्र अनङ्कित वा सहायकस्तरका पदको हकमा आयोग मातहतका सम्बन्धित कार्यालयमा पठाउनु पर्नेछ । </div><div class="content-paragraph list-item-sub"> (२) उपनियम (१) बमोजिम पद पूर्तिका लागि माग गर्दा सेवा शर्त सम्बन्धी प्रचलित कानूनले निर्धारण गरेको म्यादभित्र माग फाराम पठाउनु पर्नेछ। </div><div class="content-paragraph list-item-sub"> (३) उपनियम (२) बमोजिम कुनै कार्यालयको लागि राजपत्र अनङ्कित वा सहायकस्तरका पद पूर्तिको लागि माग गरी सकेपछि त्यस्तो पद सरुवा वा अन्य प्रक्रियाद्वारा पूर्ति गर्न सकिने छैन। </div><div class="content-paragraph"> ४. <span class="bold">पद सङ्ख्या निर्धारणः</span> (१) नियम ३ बमोजिम रिक्त पदको माग सङ्कलन भएपछि सेवा शर्त सम्बन्धी प्रचलित कानूनमा उल्लेख भएको प्रतिशत बमोजिम आयोगले पद सङ्ख्या निर्धारण गर्नेछ । </div><div class="content-paragraph list-item-sub"> (२) उपनियम (१) बमोजिम पद सङ्ख्या निर्धारण भएपछि सोसँग सम्बन्धित विज्ञापन वा विज्ञापन भएको कुनै पद रद्द भई पद पूर्ति हुन नसकेमा त्यसपछि विज्ञापन गर्दा नियम ३ बमोजिम रिक्त पदको माग पुनः सङ्कलन गरी उपनियम (१) बमोजिम पद सङ्ख्या निर्धारण गरिनेछ । </div><div class="content-paragraph list-item-sub"> (३) पद सङ्ख्या निर्धारण सम्बन्धी अन्य व्यवस्था आयोगले निर्धारण गरे बमोजिम हुनेछ । </div><div class="content-paragraph"> ५. <span class="bold">सुरक्षा निकाय, अन्य सङ्घीय सरकारी सेवा तथा सङ्गठित संस्थाको पद पूर्तिको लागि सहमति माग गर्ने तरिकाः</span> (१) सुरक्षा निकाय, अन्य सङ्घीय सरकारी सेवा र सङ्गठित संस्थाका रिक्त पद पूर्तिको लागि सहमति माग गर्दा पद पूर्ति समितिले सेवा शर्त सम्बन्धी कानूनमा उल्लेख भएको प्रतिशत बमोजिम खुला प्रतियोगिता, बढुवा वा अन्य तरिकाद्वारा पूर्ति गरिने पदहरूको पद सङ्ख्या निर्धारण गरी विज्ञापन प्रकाशन गर्ने सहमतिको लागि आयोगमा पठाउनु पर्नेछ। </div><div class="content-paragraph list-item-sub"> (२) उपनियम (१) बमोजिम पद पूर्तिका लागि सहमति माग गर्दा वार्षिक कार्यतालिका बमोजिम माग गर्नु पर्नेछ । </div><div style="page-break-after: always;"></div><div class="content-paragraph list-item-sub"> (३) उपनियम (२) मा जुनसुकै कुरा लेखिएको भए तापनि आयोगले वार्षिक कार्यतालिकामा समावेश गर्न आर्थिक वर्ष शुरू हुनु अघि पद पूर्ति गर्नुपर्ने अनुमानित विवरण माग गर्न सक्नेछ । </div><div class="content-paragraph list-item-sub"> (४) उपनियम (१) बमोजिम सहमतिको लागि अनुरोध भई आएमा आयोगले सम्बन्धित सेवा शर्त सम्बन्धी कानून बमोजिमको रीत पुगे नपुगेको जाँच गरी रीत नपुगेको भए वा थप कागजात आवश्यक भए सो ब्यहोरा उल्लेख गरी सम्बन्धित निकायलाई लेखी पठाउनु पर्नेछ र रीत पुगेको भए सामान्यतया वार्षिक कार्यतालिका बमोजिम सम्बन्धित निकायलाई सहमति दिनु पर्नेछ । </div><div class="content-paragraph list-item-sub"> (५) सुरक्षा निकाय, अन्य सङ्घीय सरकारी सेवा र सङ्गठित संस्थाका पद पूर्ति गर्ने पद सङ्ख्या निर्धारण सम्बन्धी अन्य व्यवस्था सम्बन्धित निकायको कर्मचारी सेवा शर्त सम्बन्धी कानूनमा उल्लेख भए बमोजिम हुनेछ। </div><div class="text-center bold document-subtitle">परिच्छेद-३</div><div class="text-center bold document-subtitle">पाठ्यक्रम र परीक्षण विधि सम्बन्धी व्यवस्था</div><div class="content-paragraph"> ६. <span class="bold">पाठ्यक्रम निर्माणः</span> (१) आयोगले सङ्घीय निजामती सेवाको रिक्त पद पूर्ति गर्नको लागि लिइने परीक्षाको पाठ्यक्रम निर्माण गरी सार्वजनिक गर्नु पर्नेछ। </div><div class="content-paragraph list-item-sub"> (२) आयोगले सुरक्षा निकाय, अन्य सङ्घीय सरकारी सेवा र सङ्गठित संस्थाका रिक्त पद पूर्तिको लागि लिखित परीक्षाको पाठ्यक्रम सम्बन्धमा मापदण्ड बनाई सार्वजनिक गर्नु पर्नेछ । </div><div class="content-paragraph list-item-sub"> (३) उपनियम (२) बमोजिम आयोगले बनाएको मापदण्ड बमोजिम सुरक्षा निकाय, अन्य सङ्घीय सरकारी सेवा र सङ्गठित संस्थाका रिक्त पद पूर्तिको लागि आयोगले लिने लिखित परीक्षाको पाठ्यक्रम सम्बन्धित निकायले निर्माण गरी स्वीकृतिका लागि आयोग समक्ष पेश गर्नु पर्नेछ। </div><div class="content-paragraph list-item-sub"> (४) यस नियम बमोजिम पाठ्यक्रम निर्माण गर्दा आवश्यकता अनुसार सम्बन्धित पदको कार्य विवरण, न्यूनतम शैक्षिक योग्यता र समसामयिक विषयवस्तु समेतलाई आधार लिई पाठ्यक्रम लागू हुने मिति, प्रत्येक विषयको पूर्णाङ्क, उत्तीर्णाङ्क, परीक्षा प्रणाली, परीक्षाको माध्यम (भाषा), प्रश्नको अङ्कभार र समय समेतका कुराहरू समावेश गर्नु पर्नेछ। </div><div class="content-paragraph list-item-sub"> (५) उपनियम (१) र (२) बमोजिम परीक्षाको पाठ्यक्रम निर्माण गर्दा वा सो सम्बन्धी मापदण्ड बनाउँदा आयोगले सम्बन्धित मन्त्रालय, सचिवालय, निकाय, शैक्षिक संस्था तथा सम्बन्धित विषयको विशेषज्ञसँग परामर्श लिन सक्नेछ । </div><div style="page-break-after: always;"></div><div class="content-paragraph list-item-sub"> (६) यस नियममा अन्यत्र जुनसुकै कुरा लेखिएको भए तापनि यस नियम बमोजिम पाठ्यक्रम स्वीकृत नभएसम्म आयोगले साविकको पाठ्यक्रम बमोजिम परीक्षा सञ्चालन गराउन सक्नेछ । </div><div class="content-paragraph"> ७. <span class="bold">पाठ्यक्रम समितिः</span> (१) आयोगले लिने परीक्षाको पाठ्यक्रम निर्माण वा परिमार्जन गर्न देहाय बमोजिमको पाठ्यक्रम समिति रहनेछः- </div><table class="main-table"><thead><tr><th>&nbsp;</th><th>&nbsp;</th></tr></thead><tbody><tr><td>(क) आयोगले तोकेको आयोगको सदस्य</td><td>- संयोजक</td></tr><tr><td>(ख) आयोगको सचिव</td><td>- सदस्य</td></tr><tr><td>(ग) सम्बन्धित महाशाखा प्रमुख</td><td>- सदस्य</td></tr><tr><td>(घ) संयोजकले तोकेको सम्बन्धित विषयको विज्ञ</td><td>- सदस्य</td></tr><tr><td>(ङ) सम्बन्धित शाखा प्रमुख</td><td>- सदस्य-सचिव</td></tr></tbody></table><div class="content-paragraph list-item-sub"> (२) पाठ्यक्रम समितिले पाठ्यक्रम निर्माण वा परिमार्जन गर्दा आवश्यकता अनुसार सेवा, समूहसँग सम्बन्धित मन्त्रालय वा निकायको प्रतिनिधि, अन्य विषय विज्ञ वा दक्षलाई समेत आमन्त्रण गर्न सक्नेछ । </div><div class="content-paragraph list-item-sub"> (३) पाठ्यक्रम निर्माणमा सहभागी हुने प्रतिनिधि, विषय विज्ञ वा दक्ष जुन पदको पाठ्यक्रम निर्माण गरिने हो सामान्यतया सो पदभन्दा कम्तीमा एक श्रेणी माथिको हुनु पर्नेछ । </div><div class="content-paragraph list-item-sub"> (४) पाठ्यक्रम समितिको बैठक सम्बन्धी कार्यविधि सो समिति आफैले निर्धारण गरे बमोजिम हुनेछ । </div><div class="content-paragraph"> ८. <span class="bold">पाठ्यक्रम निर्माण प्रक्रियाः</span> (१) सङ्घीय निजामती सेवा अन्तर्गतको प्रत्येक सेवा, समूह तथा उपसमूहको पदको लागि पाठ्यक्रम निर्माण वा परिमार्जन गर्नुपर्ने भएमा त्यस्तो पदको लागि विज्ञापन गर्नुभन्दा अगावै पाठ्यक्रम निर्माण हुने गरी सम्बन्धित शाखाले पाठ्यक्रम समितिको बैठक बोलाउनु पर्नेछ। </div><div class="content-paragraph list-item-sub"> (२) पाठ्यक्रम समितिको बैठकमा पाठ्यक्रम निर्माण वा परिमार्जन गर्नु पर्ने सेवा, समूह तथा उपसमूह अन्तर्गतको पदको पाठ्यक्रम निर्माण वा परिमार्जन सम्बन्धी प्रारम्भिक छलफल गरी आवश्यक निर्देशन सहित विषय विज्ञ वा दक्षहरूलाई पाठ्यक्रमको प्रारम्भिक मस्यौदा तयार गर्न लगाउनु पर्नेछ । </div><div class="content-paragraph list-item-sub"> (३) उपनियम (२) बमोजिम तयार भएको मस्यौदा प्राप्त भएपछि पाठ्यक्रम समितिमा आवश्यकता अनुसार सो विषयसँग सम्बन्धित अन्य विषय विज्ञ वा दक्षलाई समेत समावेश गराई अन्तिम मस्यौदा तयार गर्नु पर्नेछ । </div><div style="page-break-after: always;"></div><div class="content-paragraph list-item-sub"> (४) उपनियम (३) बमोजिम तयार भएको पाठ्यक्रमको मस्यौदामा सम्बन्धित सेवा, समूह वा उपसमूह सञ्चालन गर्ने मन्त्रालय वा निकायको राय प्रतिक्रिया लिन सकिनेछ। </div><div class="content-paragraph list-item-sub"> (५) उपनियम (४) बमोजिम राय प्रतिक्रियाका लागि प्राप्त भएको पाठ्यक्रमको मस्यौदा उपर सेवा, समूह वा उपसमूह सञ्चालन गर्ने सम्बन्धित मन्त्रालय वा निकायले अविलम्ब आफ्नो राय प्रतिक्रिया आयोगमा पठाउनु पर्नेछ। </div><div class="content-paragraph list-item-sub"> (६) उपनियम (५) बमोजिम सेवा, समूह वा उपसमूह सञ्चालन गर्ने मन्त्रालय वा निकायबाट प्राप्त राय प्रतिक्रिया उपयुक्तताका आधारमा पाठ्यक्रमको मस्यौदामा समायोजन गरी पाठ्यक्रम स्वीकृतिको लागि आयोग समक्ष पेश गर्नु पर्नेछ । </div><div class="content-paragraph list-item-sub"> (७) पाठ्यक्रम निर्माण सम्बन्धी अन्य व्यवस्था आयोगले बनाएको निर्देशिकामा उल्लेख भए बमोजिम हुनेछ । </div><div class="content-paragraph"> ९. <span class="bold">परीक्षण विधिः</span> (१) सङ्घीय निजामती सेवा, सुरक्षा निकाय, अन्य सङ्घीय सरकारी सेवा र सङ्गठित संस्थाको पद पूर्तिको लागि आयोगले लिने परीक्षालाई वैज्ञानिक, वस्तुनिष्ठ र व्यावहारिक बनाउन आयोगले सम्बन्धित पदको पदीय जिम्मेवारी, कार्यविवरण समेतलाई आधार लिई आवश्यकता अनुसार छुट्टा-छुट्टै परीक्षण विधि बनाई लागू गर्न सक्नेछ। </div><div class="content-paragraph list-item-sub"> (२) उपनियम (१) बमोजिम सङ्घीय निजामती सेवाको पद पूर्तिको लागि परीक्षण गर्ने तरिका र मूल्याङ्कन विधि आयोगले निर्धारण गरेको आधार तथा मापदण्ड बमोजिम हुनेछ। </div><div class="content-paragraph list-item-sub"> (३) सुरक्षा निकाय, अन्य सङ्घीय सरकारी सेवा र सङ्गठित संस्थाको पद पूर्तिको लागि आयोगले लिने लिखित परीक्षाको उत्तरपुस्तिकाको परीक्षण गर्ने तरिका र मूल्याङ्कन विधि त्यस्तो सेवा र संस्थाको कार्य प्रकृति र कार्य विशिष्टीकरणका आधारमा समान वा छुट्टा-छुट्टै रूपमा लागू हुने गरी आयोगले निर्धारण गर्न सक्नेछ। </div><div class="content-paragraph"> १०. <span class="bold">शैक्षिक योग्यता निर्धारण सुझाव समितिः</span> (१) ऐनको दफा १० को उपदफा (३) बमोजिम शैक्षिक योग्यताको विषयमा निर्णय गर्न आयोगलाई सुझाव दिन देहाय बमोजिमको शैक्षिक योग्यता निर्धारण सुझाव समिति रहनेछः- </div><table class="main-table"><thead><tr><th>&nbsp;</th><th>&nbsp;</th></tr></thead><tbody><tr><td>(क) सम्बन्धित विषय हेर्ने आयोगको सदस्य</td><td>-संयोजक</td></tr><tr><td>(ख) आयोगको सचिव</td><td>-सदस्य</td></tr><tr><td>(ग) सङ्घीय निजामती सेवाको हकमा सेवा, समूह वा उपसमूह सञ्चालन गर्ने मन्त्रालय वा निकायको सचिव वा निजले तोकेको कम्तीमा राजपत्राङ्कित प्रथम श्रेणी</td><td>&nbsp;</td></tr></tbody></table><div style="page-break-after: always;"></div><table class="main-table"><thead><tr><th>&nbsp;</th><th>&nbsp;</th></tr></thead><tbody><tr><td>वा सो सरहको अधिकृत</td><td>-सदस्य</td></tr><tr><td>(घ) सुरक्षा निकाय, अन्य सङ्घीय सरकारी सेवा र सङ्गठित संस्थाको हकमा सम्बन्धित निकायको प्रमुख वा निजले तोकेको वरिष्ठतम अधिकृत</td><td>-सदस्य</td></tr><tr><td>(ङ) संयोजकले तोकेको विषय विज्ञ एक जना</td><td>- सदस्य</td></tr><tr><td>(च) आयोगको सम्बन्धित महाशाखा प्रमुख</td><td>-सदस्य</td></tr><tr><td>(छ) आयोगको सम्बन्धित शाखा प्रमुख</td><td>-सदस्य-सचिव</td></tr></tbody></table><div class="content-paragraph list-item-sub"> (२) उपनियम (१) बमोजिमको समितिको बैठकमा संयोजकले आवश्यकता अनुसार अन्य विषय विज्ञलाई समेत आमन्त्रण गर्न सक्नेछ। </div><div class="content-paragraph list-item-sub"> (३) उपनियम (१) बमोजिमको शैक्षिक योग्यता निर्धारण सुझाव समितिको बैठक सम्बन्धी कार्यविधि समिति आफैंले निर्धारण गरे बमोजिम हुनेछ। </div><div class="text-center bold document-subtitle">परिच्छेद- ४</div><div class="text-center bold document-subtitle">विज्ञापन सम्बन्धी व्यवस्था</div><div class="content-paragraph"> ११. <span class="bold">विज्ञापन प्रकाशनः</span> (१) ऐनको दफा १६ बमोजिम पद पूर्तिका लागि आयोगले लिने परीक्षाको लागि विज्ञापन प्रकाशन गर्दा देहायको विवरणहरू खुलाउनु पर्नेछः- </div><div class="content-paragraph list-item-sub"> (क) रिक्त पद सङ्ख्या, सेवा, समूह, उपसमूह, श्रेणी वा तह, </div><div class="content-paragraph list-item-sub"> (ख) आवश्यक न्यूनतम योग्यता, तालिम वा अनुभव आवश्यक हुनेमा सो कुरा, </div><div class="content-paragraph list-item-sub"> (ग) परीक्षा दस्तुर, </div><div class="content-paragraph list-item-sub"> (घ) फाराम बुझाउने अन्तिम मिति, स्थान र परीक्षा हुने मिति, </div><div class="content-paragraph list-item-sub"> (ङ) परीक्षाको तरिका र माध्यम (भाषा), </div><div class="content-paragraph list-item-sub"> (च) प्रचलित कानून बमोजिम स्थापना भएको सम्बन्धित व्यावसायिक परिषद्मा दर्ता वा अद्यावधिक वा नवीकरण आवश्यक हुनेमा सो कुरा, </div><div class="content-paragraph list-item-sub"> (छ) विद्युतीय माध्यमबाट दरखास्त पेश गर्नु पर्ने भए सो सम्बन्धी विवरण र तरिका, </div><div class="content-paragraph list-item-sub"> (ज) पाठ्यक्रम सम्बन्धी जानकारी, र </div><div class="content-paragraph list-item-sub"> (झ) अन्य आवश्यक कुराहरू। </div><div style="page-break-after: always;"></div><div class="content-paragraph list-item-sub"> (२) उपनियम (१) बमोजिम विज्ञापन प्रकाशन गर्दा आयोगले बुलेटिन, राष्ट्रियस्तरका दैनिक पत्रिका, आयोगको वेबसाइट वा आवश्यकता अनुसार सञ्चारका अन्य माध्यम मार्फत प्रकाशन गर्ने वा गराउनेछ। </div><div class="content-paragraph list-item-sub"> (३) उपनियम (१) बमोजिम विज्ञापन प्रकाशन गर्दा कुनै पदको पाठ्यक्रम निर्माण नभएको भए पाठ्यक्रम निर्माण भएपछि परीक्षा कार्यक्रम प्रकाशन गर्ने गरी विज्ञापन प्रकाशन गरिनेछ । </div><div class="content-paragraph list-item-sub"> (४) उपनियम (१) बमोजिम दरखास्त फाराम बुझाउने म्याद दिँदा पहिलो पटक विज्ञापन प्रकाशन भएको मितिले एक्काइस दिन दिनु पर्नेछ । </div><div class="content-paragraph list-item-sub"> (५) उपनियम (४) मा जुनसुकै कुरा लेखिएको भए तापनि दरखास्त फाराम बुझाउने म्याद समाप्त भएको मितिले सात दिनभित्र परीक्षा दस्तुरको दोब्बर दस्तुर तिरी दरखास्त फाराम बुझाउन सकिनेछ । </div><div class="content-paragraph list-item-sub"> (६) उम्मेदवारले दरखास्त फाराम पेश गर्दा विद्युतीय माध्यमबाट पेश गर्न सक्ने गरी आयोगले विज्ञापन प्रकाशन गर्न सक्नेछ । </div><div class="content-paragraph list-item-sub"> (७) आयोगले सङ्घीय निजामती सेवाको रिक्त पद पूर्ति गर्नको लागि वार्षिक कार्यतालिका बमोजिम सामान्यतया वर्षको एकपटक विज्ञापन प्रकाशन गर्नेछ। </div><div class="content-paragraph list-item-sub" style="margin-left: 40px;"> तर निजामती सेवाको राजपत्र अनङ्कित वा सहायकस्तरको पदको पद पूर्ति गर्न वर्षको एक पटक भन्दा बढी विज्ञापन प्रकाशन गर्न बाधा पर्ने छैन। </div><div class="content-paragraph list-item-sub"> (८) यस नियममा अन्यत्र जुनसुकै कुरा लेखिएको भए तापनि दरखास्त फाराम बुझाउने म्याद थप गर्नु पर्ने पर्याप्त आधार र कारण भएमा आयोगले उपनियम (४) बमोजिमको म्यादभित्रको प्रमाणपत्र पेश गर्ने गरी म्याद थप गर्न सक्नेछ । </div><div class="content-paragraph list-item-sub"> (९) सुरक्षा निकाय, अन्य सङ्घीय सरकारी सेवा वा सङ्गठित संस्थाले आयोगको वार्षिक कार्यतालिका अनुरूप विज्ञापन प्रकाशन गरी पद पूर्ति सम्बन्धी व्यवस्था गर्नु, गराउनु पर्नेछ। </div><div class="content-paragraph list-item-sub"> (१०) उपनियम (९) बमोजिम विज्ञापन प्रकाशन भएको जानकारी आयोगको वेबसाइटमा समेत प्रकाशन गर्नु पर्नेछ। </div><div class="content-paragraph list-item-sub"> (११) ऐनको दफा १८ को उपदफा (१) बमोजिम विज्ञापन रद्द भएमा परीक्षा दस्तुर फिर्ताको लागि निवेदन दिन आयोगले पैंतालीस दिनको म्याद दिई सूचना प्रकाशन गर्नु पर्नेछ । </div><div style="page-break-after: always;"></div><div class="content-paragraph"> १२. <span class="bold">दरखास्त फाराम बुझाउनेः</span> (१) नियम ११ बमोजिम सङ्घीय निजामती सेवाको पदमा पद पूर्तिको लागि प्रकाशित विज्ञापन बमोजिमको प्रतियोगितामा भाग लिन चाहने व्यक्तिले विद्युतीय माध्यमबाट दरखास्त फाराम भर्नु पर्नेछ । </div><div class="content-paragraph list-item-sub"> (२) उपनियम (१) बमोजिम दरखास्त फाराम भर्दा अनुसूची-२ बमोजिमको परीक्षा दस्तुर बुझाउनु पर्नेछ । </div><div class="content-paragraph list-item-sub"> (३) उपनियम (१) बमोजिम विद्युतीय माध्यमबाट दरखास्त फाराम प्राप्त हुन आएकोमा आयोगले आवश्यक ठानेमा दरखास्त फारामसाथ पेश भएका कागजातका सक्कलप्रति र अन्य कागजात समेत सम्बन्धित उम्मेदवारसँग माग गरी जाँच गर्न सक्नेछ। </div><div class="content-paragraph list-item-sub"> (४) लिखित परीक्षाबाट छनोट भएका उम्मेदवारले अनुसूची-३ बमोजिमको दरखास्त फाराम भरी आवश्यक कागजात सहित विज्ञापनमा उल्लेख भएको म्यादभित्र आयोगले तोकेको स्थानमा दरखास्त फाराम बुझाउनु पर्नेछ । </div><div class="content-paragraph list-item-sub"> (५) यस नियम बमोजिम उम्मेदवारले पेश गरेका कागजात रुजु गर्दा प्रकाशित विज्ञापनमा तोकिए बमोजिमका शर्तहरू पूरा भएको नदेखिएमा त्यस्तो उम्मेदवारको दरखास्त फाराम स्वीकृत गरिने छैन। </div><div class="content-paragraph"> १३. <span class="bold">उम्मेदवारको उमेर र योग्यताको गणनाः</span> (१) नियम १२ बमोजिम दरखास्त फाराम बुझाउने व्यक्ति उम्मेदवार हुनको लागि प्रचलित कानून बमोजिम पुग्नु पर्ने वा कायम रहनु पर्ने उमेर त्यस्तो दरखास्त फाराम बुझाउनको लागि नियम ११ को उपनियम (४) बमोजिम दिइएको अन्तिम दिनसम्ममा पुगेको वा कायम रही उमेरको हद ननाघेको हुनु पर्नेछ। </div><div class="content-paragraph list-item-sub"> (२) नियम १२ बमोजिम दरखास्त फाराम बुझाउने उम्मेदवारको देहाय बमोजिमको न्यूनतम योग्यता गणना गरिने छैनः- </div><div class="content-paragraph list-item-sub" style="margin-left: 40px;"> (क) नियम ११ को उपनियम (४) बमोजिम दिइएको अन्तिम म्यादपछि नतिजा प्रकाशन भई प्राप्त हुने शैक्षिक योग्यता, </div><div class="content-paragraph list-item-sub" style="margin-left: 40px;"> (ख) नियम ११ को उपनियम (४) बमोजिम दिइएको अन्तिम म्यादपछि प्राप्त हुने तालिम, अनुभव वा सेवा अवधि, </div><div class="content-paragraph list-item-sub" style="margin-left: 40px;"> (ग) नियम ११ को उपनियम (४) बमोजिम दिइएको अन्तिम म्यादपछि जारी भएको शैक्षिक योग्यताको समकक्षता र व्यावसायिक परिषद दर्ताको प्रमाणपत्र । </div><div style="page-break-after: always;"></div><div class="content-paragraph list-item-sub"> (३) उम्मेदवारको उमेरको गणना गर्दा निजले दरखास्त फाराम साथ पेश गरेको शिक्षण संस्थाको प्रमाणपत्रमा किटिएको जन्म मिति वा वर्ष, नागरिकताको प्रमाणपत्रमा किटिएको जन्म मिति वा वर्ष वा निजले पेश गरेको उमेर खुलेको अन्य प्रमाणपत्रमा उल्लेख भएको जन्म मिति वा वर्षबाट हुन आएको उमेरमध्ये जुन उमेरबाट निजको जन्मदिन अघिल्लो देखिन्छ सोही आधारमा गणना गरिनेछ । </div><div class="content-paragraph"> १४. <span class="bold">दरखास्त फाराम छानबिन गर्नेः</span> (१) नियम १२ बमोजिम आयोगमा प्राप्त दरखास्त फाराम विज्ञापनमा उल्लेख भए बमोजिम रीत पुगे नपुगेको छानबिन गर्नु पर्नेछ। </div><div class="content-paragraph list-item-sub"> (२) उपनियम (१) बमोजिम दरखास्त फाराम छानबिन गर्दा उम्मेदवारको दरखास्त रीतपूर्वकको देखिएमा दरखास्त स्वीकृत गरी सम्बन्धित उम्मेदवारलाई परीक्षाको लागि प्रवेशपत्र उपलब्ध गराउनु पर्नेछ । </div><div class="content-paragraph list-item-sub"> (३) विद्युतीय माध्यमबाट दरखास्त पेश भएकोमा दरखास्त स्वीकृत भएपछि उम्मेदवारले विद्युतीय माध्यमबाट नै प्रवेशपत्र प्राप्त गर्ने व्यवस्था गर्न सकिनेछ। </div><div class="content-paragraph list-item-sub"> (४) उपनियम (१) बमोजिम दरखास्त फाराम छानबिन गर्दा म्यादभित्र प्राप्त नभएको वा न्यूनतम योग्यता नपुगेको वा विज्ञापनमा उल्लिखित अन्य विवरण नखुलाएको वा नमिलेको, परीक्षा दस्तुर नबुझाएको वा अन्य रीत नपुगेको पाइएमा सोको जानकारी सम्बन्धित उम्मेदवारलाई दिनु पर्नेछ । </div><div class="content-paragraph list-item-sub"> (५) कुनै पनि उम्मेदवारको दरखास्त फाराम शर्त राखी स्वीकृत गरिने छैन। </div><div class="content-paragraph"> १५. <span class="bold">प्रवेशपत्र सम्बन्धी व्यवस्था :</span> (१) नियम १४ को उपनियम (२) बमोजिम उम्मेदवारलाई उपलब्ध गराइने प्रवेशपत्रको ढाँचा अनुसूची-४ मा उल्लेख भए बमोजिम हुनेछ। </div><div class="content-paragraph list-item-sub"> (२) कुनै उम्मेदवारले प्रवेशपत्रको लागि निवेदन दिएमा अनुसूची-२ बमोजिमको दस्तुर लिई आयोगको कार्यालयबाट प्रवेशपत्र उपलब्ध गराउनु पर्नेछ। </div><div class="content-paragraph list-item-sub"> (३) कुनै उम्मेदवारले प्रवेशपत्र साथमा नलिई परीक्षा केन्द्रमा आएमा केन्द्राध्यक्षले स्वीकृत नामावली तथा सम्बन्धित उम्मेदवारको परिचय खुल्ने फोटो सहितको सरकारी निकायबाट जारी भएको कुनै परिचय पत्र समेतको आधारमा यकिन गरी परीक्षामा सहभागी गराउन सक्नेछ। </div><div class="content-paragraph list-item-sub"> (४) उम्मेदवारले प्रवेशपत्रमा उल्लेख भएका शर्तहरू पालना गर्नु पर्नेछ र त्यस्तो शर्तहरूको पालना नगर्ने उम्मेदवारलाई केन्द्राध्यक्षले तत्काल परीक्षा केन्द्रबाट निष्कासन गर्न सक्नेछ । </div><div style="page-break-after: always;"></div><div class="content-paragraph"> १६. <span class="bold">उम्मेदवारको नामावली प्रकाशनः</span> (१) नियम ११ को उपनियम (४) बमोजिमको म्याद समाप्त भएको पच्चीस दिनभित्र आयोगले प्रत्येक विज्ञापनको लागि दरखास्त फाराम स्वीकृत भएका सबै उम्मेदवारको नामावली वेबसाइटमा प्रकाशन गर्नु पर्नेछ । </div><div class="content-paragraph list-item-sub"> (२) सुरक्षा निकायले विभिन्न चरणका परीक्षाबाट लिखित परीक्षाको लागि छनोट भएका उम्मेदवारहरुको नामावली प्रकाशन गरी सोको प्रमाणित प्रति र विद्युतीय प्रति समेत त्यसरी छनोट गरेको सात दिनभित्र आयोगमा पठाउनु पर्नेछ । </div><div class="content-paragraph list-item-sub"> (३) अन्य सङ्घीय सरकारी सेवा र सङ्गठित संस्थाको पदमा पद पूर्तिका लागि सम्बन्धित निकाय वा संस्थाले दरखास्त दिने अन्तिम म्याद समाप्त भएको मितिले पच्चीस दिनभित्र स्वीकृत नामावली प्रकाशन गरी सोको प्रमाणित प्रति र विद्युतीय प्रति समेत आयोगमा पठाउनु पर्नेछ । </div><div class="content-paragraph"> १७. <span class="bold">दरखास्त फाराम सम्बन्धित कार्यालयमा पठाउनु पर्नेः</span> कुनै उम्मेदवारले दरखास्त फाराम बुझाएको कार्यालय बाहेक आयोगको मातहत कार्यालय अन्तर्गतको परीक्षा केन्द्रबाट परीक्षामा भाग लिने गरी दरखास्त फाराम बुझाएको भएमा त्यस्तो दरखास्त फाराम बुझिलिने कार्यालयले सो दरखास्त फाराम आयोगको सम्बन्धित कार्यालयमा छिटो साधनद्वारा पठाउनु पर्नेछ । </div><div class="content-paragraph"> १८. <span class="bold">परीक्षा केन्द्र, स्थान र समयः</span> नियम १६ बमोजिम उम्मेदवारको नामावली प्रकाशन भएपछि आयोगले परीक्षा केन्द्र, स्थान र समय निर्धारण गरी आफ्नो वेबसाइटमा प्रकाशन गर्न वा अन्य कुनै सञ्चार माध्यमबाट सार्वजनिक गर्न सक्नेछ । </div><div class="content-paragraph"> १९. <span class="bold">परीक्षा केन्द्र परिवर्तनः</span> (१) नियम १८ बमोजिम तोकिएको परीक्षा केन्द्रमा कुनै उम्मेदवार जान नसक्ने अवस्था परेमा परीक्षा मितिभन्दा पन्ध्र दिन अगाडि सोको कारण खोली अनुसूची-२ बमोजिमको दस्तुर सहित परीक्षा केन्द्र परिवर्तन गर्न परीक्षा सञ्चालन गर्ने कार्यालयमा निवेदन दिन सक्नेछ । </div><div class="content-paragraph" style="margin-left: 20px;"> तर काबु बाहिरको परिस्थिति परी समयमा निवेदन दिन नसकेको अवस्थामा परीक्षा सञ्चालन गर्ने कार्यालयको सहमतिमा केन्द्र परिवर्तन हुने कार्यालयले केन्द्र परिवर्तन गरी परीक्षामा सहभागी गराउन सक्नेछ। </div><div style="page-break-after: always;"></div><div class="content-paragraph list-item-sub"> (२) उपनियम (१) बमोजिम केन्द्र परिवर्तनको लागि परेको निवेदनका सम्बन्धमा एउटै विज्ञापनको लिखित परीक्षाका केन्द्र एकभन्दा बढी भएमा औचित्य हेरी केन्द्रीय कार्यालयको हकमा परीक्षा महाशाखा प्रमुखले र मातहत कार्यालयको हकमा सम्बन्धित कार्यालय प्रमुखले परीक्षा केन्द्र तोकी केन्द्र परिवर्तन गर्ने अनुमति दिन सक्नेछ। </div><div class="content-paragraph list-item-sub"> (३) उपनियम (२) बमोजिम परीक्षा केन्द्र परिवर्तन गरिएमा सोको सूचना र उम्मेदवारको विवरण केन्द्र कायम भएको सम्बन्धित कार्यालयलाई तुरुन्त उपलब्ध गराउनु पर्नेछ । </div><div class="content-paragraph list-item-sub"> (४) यस नियममा जुनसुकै कुरा लेखिएको भए तापनि उम्मेदवारले केन्द्र परिवर्तन गर्न चाहेको स्थानमा सम्बन्धित विज्ञापनको परीक्षा सञ्चालन हुने अवस्थामा मात्र केन्द्र परिवर्तन हुन सक्नेछ । </div><div class="text-center bold document-subtitle">परिच्छेद - ५</div><div class="text-center bold document-subtitle">प्रश्नपत्रको निर्माण तथा परिमार्जन सम्बन्धी व्यवस्था</div><div class="content-paragraph"> २०. <span class="bold">प्रश्नपत्रको निर्माणः</span> (१) आयोगले परीक्षाको लागि प्रश्नपत्रको निर्माण गर्दा सम्बन्धित विषय विज्ञ वा दक्षद्वारा गराउनु पर्नेछ । </div><div class="content-paragraph list-item-sub"> (२) उपनियम (१) बमोजिम प्रश्नपत्रको निर्माण गर्ने विषय विज्ञ वा दक्षलाई सम्बन्धित विषयको पाठ्यक्रम, प्रश्नपत्र निर्माण गर्दा ध्यान दिनुपर्ने कुराहरूको सूची, आचारसंहिता, आवश्यक अन्य विवरण र सम्भव भएसम्म नमूना प्रश्नपत्र समेत गोप्य रूपले उपलब्ध गराउनु पर्नेछ । </div><div class="content-paragraph list-item-sub"> (३) उपनियम (१) मा उल्लेख भए अनुसार प्रश्नपत्र निर्माण गर्दा त्यस्तो पदको लागि तोकिएको न्यूनतम शैक्षिक योग्यता अनुसार पाठ्यक्रममा अङ्क विभाजन गरिएकोमा सोही बमोजिम र अङ्क विभाजन नगरिएकोमा पाठ्यक्रमका सबै क्षेत्र समावेश हुने गरी सम्बन्धित क्षेत्रका विषय विज्ञ वा दक्षद्वारा निर्माण गर्ने व्यवस्था मिलाउनु पर्नेछ । </div><div class="content-paragraph list-item-sub"> (४) उपनियम (१) बमोजिम प्रश्नपत्र निर्माण गर्दा प्रत्येक विषय, खण्ड वा पत्रको अलग-अलग विषय विज्ञ वा दक्षबाट सामान्यतया पाँच सेट कच्चा प्रश्नपत्र तयार गराउनु पर्नेछ। </div><div class="content-paragraph list-item-sub"> (५) वार्षिक कार्यतालिका अनुसार रिक्त पदको माग प्राप्त हुने समय र प्रश्नपत्र भण्डारमा मौज्दातको अवस्था समेतलाई दृष्टिगत गरी प्रश्नपत्र निर्माण गराउनु पर्नेछ । </div><div class="content-paragraph list-item-sub"> (६) प्रश्नपत्र निर्माण गर्दा सबै पाठ्यांश (खण्ड वा एकाइ) बाट समानुपातिक रूपमा पाठ्यक्रममा निर्धारण गरिए बमोजिम प्रश्नपत्र समावेश गर्नु पर्नेछ । </div><div class="content-paragraph list-item-sub"> (७) प्रश्नपत्र निर्माण सम्बन्धी अन्य व्यवस्था आयोगले निर्धारण गरे बमोजिम हुनेछ। </div><div style="page-break-after: always;"></div><div class="content-paragraph"> २१. <span class="bold">प्रश्नपत्रको परिमार्जनः</span> (१) नियम २० बमोजिम निर्माण गरिएका प्रश्नपत्रको आवश्यकता अनुसार एक वा एक भन्दा बढी विषय विज्ञ वा दक्षद्वारा परिमार्जन (मोडरेशन) गराउनु पर्नेछ । </div><div class="content-paragraph list-item-sub"> (२) उपनियम (१) बमोजिम प्रश्नपत्र परिमार्जन गर्न तोकिएको विषय विज्ञ वा दक्षको नजिकको नातेदार सम्बन्धित विज्ञापनमा उम्मेदवार भएमा प्रश्नपत्र परिमार्जन गर्ने कार्यमा सहभागी हुनु हुँदैन। </div><div class="content-paragraph list-item-sub"> (३) उपनियम (१) बमोजिम प्रश्नपत्रको परिमार्जन गर्दा सकभर सबै पाठ्यांश (खण्ड वा एकाइ) बाट समानुपातिक रूपमा प्रश्न समावेश गर्नु पर्नेछ र प्रश्नको चयन गर्दा पाठ्यक्रममा तोकिएको समयभित्र उम्मेदवारले उत्तर लेख्न सक्ने किसिमको हुनु पर्नेछ । </div><div class="content-paragraph list-item-sub"> (४) कुनै एक विज्ञापन बमोजिम हुने परीक्षाको लागि प्रत्येक विषयको कम्तीमा तीन सेट परिमार्जित प्रश्नपत्र निर्माण गर्नु गराउनु पर्नेछ। </div><div class="content-paragraph" style="margin-left: 40px;"> तर सम्बन्धित विषय विज्ञ वा दक्ष उपलब्ध नभएको वा अन्य कुनै कारणले आवश्यक सेट कच्चा प्रश्नपत्र सङ्कलन हुन नसकेको अवस्थामा परीक्षामा प्रयोग भई कम्तीमा एक सेट प्रश्नपत्र बैङ्कमा रहने गरी प्रश्नपत्र परिमार्जन गर्न बाधा पर्ने छैन। </div><div class="content-paragraph list-item-sub"> (५) प्रश्नपत्र परिमार्जन गर्दा देहाय बमोजिमका विषयमा ध्यान दिनु पर्नेछः- </div><div class="content-paragraph list-item-sub" style="margin-left: 40px;"> (क) विवादास्पद तथा द्विविधायुक्त प्रश्न नराख्ने, </div><div class="content-paragraph list-item-sub" style="margin-left: 40px;"> (ख) पाठ्यक्रमभन्दा बाहिरका प्रश्न नराख्ने, </div><div class="content-paragraph list-item-sub" style="margin-left: 40px;"> (ग) सम्बन्धित पद (श्रेणी वा तह) को स्तरसँग मिल्ने सान्दर्भिक प्रश्न राख्ने, </div><div class="content-paragraph list-item-sub" style="margin-left: 40px;"> (घ) प्रश्नपत्रको सेट तयार गर्दा प्रत्येक सेटभित्र रहने प्रश्नहरू नदोहोरिने गरी तयार गर्ने, </div><div class="content-paragraph list-item-sub" style="margin-left: 40px;"> (ङ) प्रश्नपत्रको परिमार्जन सम्बन्धमा आयोगले तोकेको अन्य कार्यविधिको पालना गर्ने। </div><div class="content-paragraph list-item-sub"> (६) प्रश्नपत्र परिमार्जन गर्दा प्रयोग नभएका वा प्रयोग गर्न अनुपयुक्त देखिएका प्रश्नहरू सम्बन्धित शाखाले तत्काल धुल्याउनु पर्नेछ। </div><div class="content-paragraph list-item-sub"> (७) आफू वा नजिकको नातेदार आयोगद्वारा सञ्चालित परीक्षामा उम्मेदवार रहेको कुनै पनि कर्मचारीलाई प्रश्नपत्र परिमार्जन शाखामा खटाइने छैन। </div><div class="content-paragraph list-item-sub"> (८) सङ्घीय निजामती सेवाको प्रश्नपत्र परिमार्जन (मोडरेशन) शाखामा काम गर्ने कर्मचारीले सो शाखा छाडेको कम्तीमा एक वर्षसम्म आयोगबाट लिइने सङ्घीय निजामती सेवाको कुनै पनि परीक्षामा परीक्षार्थीको रुपमा सहभागी हुन र सुरक्षा निकाय, अन्य सङ्घीय सरकारी सेवा र सङ्गठित संस्थाको प्रश्नपत्र परिमार्जन (मोडरेशन) शाखामा काम गर्ने कर्मचारीले सो शाखा छाडेको कम्तीमा एक वर्षसम्म आयोगबाट लिइने सुरक्षा निकाय, अन्य सङ्घीय सरकारी सेवा र सङ्गठित संस्थाको कुनै पनि परीक्षामा परीक्षार्थीको रुपमा सहभागी हुन पाउने छैन। </div><div style="page-break-after: always;"></div><div class="content-paragraph list-item-sub"> (९) प्रश्नपत्र परिमार्जन (मोडरेशन) सम्बन्धी अन्य व्यवस्था आयोगले निर्धारण गरे बमोजिम हुनेछ । </div><div class="content-paragraph"> २२. <span class="bold">प्रश्नपत्रको भण्डारण तथा छपाइः</span> (१) नियम २१ बमोजिम परिमार्जन गरिएका प्रश्नपत्रको भण्डारण गर्न आयोगमा प्रश्नपत्र भण्डारण कक्ष रहनेछ। </div><div class="content-paragraph list-item-sub"> (२) उपनियम (१) बमोजिमको प्रश्नपत्र भण्डारण कक्ष आयोगको सचिवको सामान्य रेखदेख र नियन्त्रण तथा सम्बन्धित महाशाखा प्रमुखको सुपरिवेक्षणमा सम्बन्धित शाखा प्रमुखको जिम्मामा रहनेछ। </div><div class="content-paragraph list-item-sub"> (३) प्रश्नपत्रको छपाइ सम्बन्धी काम आयोगको केन्द्रीय कार्यालयमा आयोगको सचिवले तोकेको कर्मचारीले र आयोगको मातहत कार्यालयको हकमा सम्बन्धित कार्यालय प्रमुखले आयोगको केन्द्रीय कार्यालयको प्रतिनिधिको रोहबरमा गर्नु गराउनु पर्नेछ। </div><div class="text-center bold document-subtitle">परिच्छेद- ६</div><div class="text-center bold document-subtitle">परीक्षा सञ्चालन सम्बन्धी व्यवस्था</div><div class="content-paragraph"> २३. <span class="bold">परीक्षा सञ्चालनः</span> (१) आयोगले पद पूर्तिको लागि प्रकाशन गरेको विज्ञापन बमोजिम उम्मेदवारको छनोट गर्न सोही विज्ञापनमा उल्लेख भए बमोजिम परीक्षा सञ्चालन गर्नेछ। </div><div class="content-paragraph list-item-sub"> (२) आयोगबाट सञ्चालन हुने परीक्षामा अघिल्लो पत्र वा विषयमा अनुपस्थित हुने उम्मेदवारलाई पछिल्लो पत्र वा विषयको परीक्षामा सहभागी गराइने छैन। </div><div class="content-paragraph list-item-sub"> (३) सुपरिवेक्षक, परीक्षा नियन्त्रक, केन्द्राध्यक्ष, उपकेन्द्राध्यक्ष, सहायक केन्द्राध्यक्ष, समन्वयकर्ता तथा निरीक्षकको काम, कर्तव्य र अधिकार तथा परीक्षा सञ्चालन सम्बन्धी अन्य व्यवस्था आयोगले बनाएको निर्देशिकामा उल्लेख भए बमोजिम हुनेछ । </div><div class="content-paragraph"> २४. <span class="bold">परीक्षा केन्द्रमा प्रवेश गर्नेः</span> (१) परीक्षार्थी परीक्षा शुरु हुने समयभन्दा सामान्यतया आधा घण्टा अगाडि परीक्षा केन्द्रमा प्रवेश गरी सक्नु पर्नेछ र देहायको अवधिपछि परीक्षार्थीलाई केन्द्रमा प्रवेश गर्न दिइने छैनः- </div><div class="content-paragraph list-item-sub"> (क) विषयगत परीक्षा हुनेमा परीक्षा शुरु भएको तीस मिनेट, </div><div class="content-paragraph list-item-sub"> (ख) वस्तुगत परीक्षा हुनेमा परीक्षा शुरु भएको पन्ध्र मिनेट, </div><div class="content-paragraph list-item-sub"> (ग) विषयगत र वस्तुगत परीक्षा हुनेमा परीक्षा शुरु भएको बीस मिनेट। </div><div class="content-paragraph list-item-sub"> (२) उपनियम (१) को खण्ड (क), (ख) र (ग) बमोजिमको अवधि व्यतीत भएको दश मिनेटपछि मात्र परीक्षा छाडी जान चाहने परीक्षार्थीलाई परीक्षा भवन बाहिर जान अनुमति दिन सकिनेछ । </div><div style="page-break-after: always;"></div><div class="content-paragraph"> २५. <span class="bold">प्रश्न वा उत्तर सम्बन्धमा निवेदन दिन सक्नेः</span> (१) परीक्षामा सोधिएको प्रश्न वा वस्तुगत बहुउत्तर गलत भएको भनी कुनै परीक्षार्थीले निवेदन दिन चाहेमा सो पदको परीक्षा सकिएको तीन दिनभित्र प्रमाण सहित निवेदन दिन सक्नेछ। </div><div class="content-paragraph list-item-sub"> (२) उपनियम (१) बमोजिम निवेदन दिँदा काठमाडौं उपत्यकाभित्र परीक्षा सञ्चालन भएकोमा आयोगको केन्द्रीय कार्यालयमा र काठमाडौं उपत्यका बाहिर परीक्षा सञ्चालन भएकोमा परीक्षा सञ्चालन गर्ने सम्बन्धित कार्यालयमा निवेदन दिनु पर्नेछ । </div><div class="content-paragraph list-item-sub"> (३) उपनियम (२) बमोजिम केन्द्रीय कार्यालय बाहेकका मातहत कार्यालयमा परेको निवेदन सम्बन्धित कार्यालयले छिटो माध्यमबाट केन्द्रीय कार्यालयमा पठाउनु पर्नेछ। </div><div class="content-paragraph list-item-sub"> (४) उपनियम (१) बमोजिम परेको निवेदनको सम्बन्धमा प्रश्नपत्र परिमार्जन गर्ने शाखाले आवश्यकता अनुसार सम्बन्धित विषय विज्ञ वा दक्षको सहयोग लिई छानबिन गर्नेछ। </div><div class="content-paragraph list-item-sub"> (५) उपनियम (४) बमोजिम छानबिन गर्दा प्रश्न वा उत्तर गलत भएमा आयोग समक्ष पेश गर्नु पर्नेछ र त्यस्तो विषयमा आयोगले निर्णय गरे बमोजिम हुनेछ । </div><div class="text-center bold document-subtitle">परिच्छेद- ७</div><div class="text-center bold document-subtitle">उत्तरपुस्तिकाको ढाँचा, उत्तरपुस्तिका परीक्षण तथा नतिजा प्रकाशन सम्बन्धी व्यवस्था</div><div class="content-paragraph"> २६. <span class="bold">उत्तरपुस्तिकाको ढाँचाः</span> (१) वस्तुगत तथा विषयगत उत्तरपुस्तिकाको आवरण पृष्ठको ढाँचा र उम्मेदवारले पालना गर्नुपर्ने शर्तहरू अनुसूची-५ मा उल्लेख भए बमोजिम हुनेछ । </div><div class="content-paragraph list-item-sub"> (२) उत्तरपुस्तिकाको आकार र पाना सङ्ख्या प्रश्नको प्रकृति अनुसार आयोगले समय-समयमा निर्धारण गरे बमोजिम हुनेछ। </div><div class="content-paragraph"> २७. <span class="bold">उत्तरपुस्तिकामा सङ्केत नम्बर राख्नेः</span> (१) आयोगबाट लिइने लिखित परीक्षा तथा आयोगले तोकेको अन्य परीक्षा सम्पन्न भएपछि उत्तरपुस्तिकामा पहिलो तथा दोस्रो सङ्केत नम्बर (कोड नम्बर) राख्नु पर्नेछ। </div><div class="content-paragraph list-item-sub"> (२) उत्तरपुस्तिकामा पहिलो सङ्केत नम्बर राख्ने वा राख्न लगाउने जिम्मेवारी आयोगको केन्द्रीय कार्यालयको हकमा परीक्षा सञ्चालन गर्ने सम्बन्धित महाशाखा प्रमुखले तोकेको शाखा प्रमुखको र मातहत कार्यालयको हकमा सम्बन्धित कार्यालय प्रमुखले तोकेको अधिकृत कर्मचारीको हुनेछ । यसरी उत्तरपुस्तिकामा पहिलो सङ्केत नम्बर राख्दा उत्तरपुस्तिकाको सङ्ख्याका आधारमा उत्तरपुस्तिका प्राप्त भएको मितिले पन्ध्र दिनभित्र राखी सक्ने गरी सम्बन्धित महाशाखा प्रमुख वा सम्बन्धित कार्यालय प्रमुखले अवधि तोकी त्यस्तो सङ्केत नम्बर राख्ने जिम्मेवारी प्रदान गर्नेछ । </div><div style="page-break-after: always;"></div><div class="content-paragraph list-item-sub"> (३) उत्तरपुस्तिकामा पहिलो सङ्केत नम्बर राखेपछि आयोगको सचिवले दोस्रो सङ्केत नम्बर राख्न पहिलो सङ्केत नम्बर राख्ने शाखा प्रमुख बाहेकका अन्य शाखा प्रमुखलाई जिम्मेवारी तोक्नु पर्नेछ । </div><div class="content-paragraph list-item-sub"> (४) विद्युतीय माध्यमबाट परीक्षण हुने गरी तयार गरिएको उत्तरपुस्तिकामा बारकोडको प्रयोग हुनेछ र यस प्रकारका उत्तरपुस्तिकामा छुट्टै सङ्केत नम्बर राख्न आवश्यक हुने छैन। </div><div class="content-paragraph list-item-sub"> (५) उत्तरपुस्तिकामा राखिएको पहिलो सङ्केत नम्बरको अधकट्टीको सिलबन्दी पोका आयोगको सचिव वा निजले तोकेको कर्मचारीको र दोस्रो सङ्केत नम्बरको अधकट्टीको सिलबन्दी पोका अध्यक्ष वा निजले तोकेको आयोगको कर्मचारीको जिम्मामा रहनेछ। </div><div class="content-paragraph list-item-sub"> (६) लिखित परीक्षाको नतिजा प्रकाशन गर्न सम्बन्धित शाखा वा मातहत कार्यालयबाट लिखित अनुरोध भएपछि मात्र अधकट्टीको सिलबन्दी पोका सम्बन्धित शाखा वा मातहत कार्यालयलाई उपलब्ध गराउनु पर्नेछ। </div><div class="content-paragraph list-item-sub"> (७) यस नियममा अन्यत्र जुनसुकै कुरा लेखिएको भए तापनि उत्तरपुस्तिकामा सङ्केत नम्बर राख्ने सम्बन्धमा आयोगले आवश्यक देखेमा विशेष व्यवस्था गर्न सक्नेछ । </div><div class="content-paragraph"> २८. <span class="bold">उत्तरपुस्तिका परीक्षणः</span> (१) आयोगबाट लिइने लिखित परीक्षाको उत्तरपुस्तिकाको परीक्षण आयोगले तोकेको सम्बन्धित विषय विज्ञ वा दक्षबाट गराउनु पर्नेछ । </div><div class="content-paragraph list-item-sub"> (२) उपनियम (१) बमोजिम उत्तरपुस्तिका परीक्षणको लागि आयोगले आवश्यकता अनुसार परीक्षण सम्बन्धी निर्देशिका, परीक्षण गर्ने तरिका र मूल्याङ्कन गर्ने विधिसमेत सम्बन्धित विषय विज्ञ वा दक्षलाई उपलब्ध गराउनु पर्नेछ । </div><div class="content-paragraph list-item-sub"> (३) उपनियम (१) बमोजिम उत्तरपुस्तिका प्राप्त भएपछि सम्बन्धित विषय विज्ञ वा दक्षले उपनियम (२) बमोजिम आयोगबाट उपलब्ध गराएको निर्देशनको अधीनमा रही समयमै त्यस्ता उत्तरपुस्तिका परीक्षण गरी गोप्य रूपमा आयोगलाई उपलब्ध गराउनु पर्नेछ। </div><div class="content-paragraph list-item-sub"> (४) उत्तरपुस्तिका परीक्षण गर्न पठाउने विधि र प्रक्रिया, परीक्षकले ध्यान दिनुपर्ने कुराहरू तथा आयोगमा नै उत्तरपुस्तिका परीक्षण गर्ने सम्बन्धी अन्य व्यवस्था आयोगले बनाएको निर्देशिकामा उल्लेख भए बमोजिम हुनेछ। </div><div style="page-break-after: always;"></div><div class="content-paragraph"> २९. <span class="bold">अप्टिकल मार्क रिडर उत्तरपुस्तिकाको प्रयोग गर्न सकिनेः</span> (१) आयोगले वस्तुगत प्रश्नपत्रबाट सञ्चालन हुने परीक्षाका लागि अप्टिकल मार्क रिडर (ओ.एम.आर.) उत्तरपुस्तिका प्रयोग गर्न सक्नेछ । </div><div class="content-paragraph list-item-sub"> (२) उपनियम (१) बमोजिम ओ.एम.आर. उत्तरपुस्तिका प्रयोग गरी लिइएका वस्तुगत परीक्षाका उत्तरपुस्तिकाको परीक्षण ओ.एम.आर. मेसिन र सोसँग सम्बन्धित सफ्टवेयर प्रयोग गरी गरिनेछ । </div><div class="content-paragraph list-item-sub"> (३) यस नियम बमोजिम ओ.एम.आर. उत्तरपुस्तिका प्रयोग र परीक्षण गर्ने सम्बन्धी अन्य व्यवस्था आयोगले बनाएको निर्देशिकामा उल्लेख भए बमोजिम हुनेछ। </div><div class="content-paragraph"> ३०. <span class="bold">दोहोरो परीक्षण गराउन सकिनेः</span> (१) आयोगले तोकेको कुनै पदको परीक्षाको उत्तरपुस्तिका दुई जना विषय विज्ञ वा दक्षबाट दोहोरो परीक्षण गराउन सकिनेछ । </div><div class="content-paragraph list-item-sub"> (२) उपनियम (१) बमोजिम आयोगले दुई जना विषय विज्ञ वा दक्षबाट परीक्षण गराउने निर्णय गरेकोमा पहिलो परीक्षकले आयोगले उपलब्ध गराएको छुट्टै प्राप्ताङ्क तालिकामा र दोस्रो परीक्षकले उत्तर पुस्तिकामा नै प्राप्ताङ्क उल्लेख गर्नु पर्नेछ। </div><div class="content-paragraph list-item-sub"> (३) उपनियम (१) बमोजिम दुई जना विषय विज्ञ वा दक्षबाट परीक्षण गरिएका उत्तरपुस्तिकाको हकमा दुबै परीक्षकद्वारा दिइएको प्राप्ताङ्क जोडी त्यसको औसत निकाली प्राप्ताङ्क गणना गरिनेछ । </div><div class="content-paragraph"> ३१. <span class="bold">उत्तरपुस्तिका रुजु गर्नेः</span> (१) नियम २८ वा ३० बमोजिम परीक्षण भई प्राप्त भएका उत्तरपुस्तिका सम्बन्धित शाखाले रुजु गर्नु पर्नेछ । </div><div class="content-paragraph list-item-sub"> (२) उपनियम (१) बमोजिम उत्तरपुस्तिका रुजु गर्ने सम्बन्धी अन्य व्यवस्था आयोगले बनाएको निर्देशिकामा उल्लेख भए बमोजिम हुनेछ । </div><div class="content-paragraph"> ३२. <span class="bold">उत्तरपुस्तिकाको सम्परीक्षण तथा पुनः परीक्षणः</span> (१) आयोगले आवश्यक देखेमा सम्बन्धित विषय विज्ञ वा दक्षबाट परीक्षण भई वा विद्युतीय माध्यमबाट परीक्षण भई प्राप्त भएका उत्तरपुस्तिका मध्ये सबै वा केही उत्तरपुस्तिका सम्परीक्षण गराउन सक्नेछ। </div><div class="content-paragraph list-item-sub"> (२) उपनियम (१) बमोजिम उत्तरपुस्तिका सम्परीक्षण गर्दा विषय विज्ञ वा दक्षले पालना गर्नु पर्ने शर्तहरू पालना नभएको वा अस्वाभाविक अङ्क प्रदान गरेको देखिएमा त्यस्ता विषय विज्ञ वा दक्षबाट परीक्षण भई आएका सम्बन्धित विषयको उत्तरपुस्तिका पुनः परीक्षण गराइनेछ। </div><div style="page-break-after: always;"></div><div class="content-paragraph list-item-sub"> (३) विद्युतीय माध्यमबाट परीक्षण गरिएका उत्तरपुस्तिकाको परीक्षण सम्पन्न भई सकेपछि उच्च अङ्क प्राप्त गर्ने र उत्तीर्णाङ्कको नजिक रहेका सबै "की" का र आवश्यकता अनुसार अन्य उत्तरपुस्तिकाको म्यानुअल सम्परीक्षण गर्नु पर्नेछ। यसरी परीक्षण गर्दा कुनै प्राविधिक त्रुटि रहेको देखिएमा त्यस्ता सबै उत्तरपुस्तिका पुनः परीक्षण गराउनु पर्नेछ। </div><div class="content-paragraph list-item-sub"> (४) यस नियममा अन्यत्र जुनसुकै कुरा लेखिएको भए तापनि लिखित परीक्षाको नतिजा प्रकाशन भएपछि उत्तरपुस्तिकाको पुनः परीक्षण गरिने छैन। </div><div class="content-paragraph"> ३३. <span class="bold">सीप परीक्षण र प्रयोगा