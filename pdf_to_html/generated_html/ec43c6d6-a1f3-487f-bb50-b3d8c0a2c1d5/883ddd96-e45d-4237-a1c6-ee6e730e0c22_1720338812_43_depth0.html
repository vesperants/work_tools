<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720338812_43.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 20px; padding-left: 5px; text-align: justify; } .list-item-sub { margin-left: 40px; padding-left: 5px; text-align: justify; } .list-item-sub-sub { margin-left: 60px; padding-left: 5px; text-align: justify; } .section-heading { font-weight: 600; margin-top: 25px; } .indent-first-line { text-indent: 40px; /* Adjust as needed */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">प्रेस काउन्सिल (कार्यव्यवस्था) नियमावली, २०४९</div><div class="document-subtitle">नेपाल राजपत्रमा प्रकाशित मिति</div></div><table class="main-table"><thead><tr><th class="text-left">संशोधन</th><th>नेपाल राजपत्रमा प्रकाशित मिति</th></tr></thead><tbody><tr><td>१. प्रेस काउन्सिल (कार्यव्यवस्था) (पहिलो संशोधन) नियमावली, २०५६</td><td class="text-center">२०५०।१।७</td></tr><tr><td>२. प्रेस काउन्सिल (कार्यव्यवस्था) (दोस्रो संशोधन) नियमावली, २०६४</td><td class="text-center">२०५६।५।२८</td></tr><tr><td>३. प्रेस काउन्सिल (कार्यव्यवस्था) (तेस्रो संशोधन) नियमावली, २०७७</td><td class="text-center">२०६४।६।७</td></tr><tr><td>&nbsp;</td><td class="text-center">२०७७।५।१</td></tr></tbody></table><div class="content-paragraph"> प्रेस काउन्सिल ऐन, २०४८ को दफा १७ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="list-item"><span class="bold">१. संक्षिप्त नाम र प्रारम्भ :</span> (१) यी नियमहरूको नाम “प्रेस काउन्सिल (कार्य व्यवस्था) नियमावली, २०४९” रहेको छ । </div><div class="list-item-sub"> (२) यो नियमावली तुरुन्त प्रारम्भ हुनेछ । </div><div class="list-item"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="list-item-sub"> (क) “ऐन” भन्नाले प्रेस काउन्सिल ऐन, २०४८ सम्झनु पर्छ । </div><div class="list-item-sub"> (ख) “काउन्सिल” भन्नाले प्रेस काउन्सिल सम्झनु पर्छ । </div><div class="list-item-sub"> (ग) “समिति” भन्नाले ऐनको दफा १० बमोजिम गठित पत्रपत्रिका वितरण, संपरीक्षण समिति सम्झनु पर्छ । </div><div class="list-item-sub"> (घ) “अध्यक्ष” भन्नाले काउन्सिलको अध्यक्ष सम्झनु पर्छ । </div><div class="list-item-sub"> (ङ) “सदस्य-सचिव” भन्नाले काउन्सिलको सदस्य सचिव सम्झनु पर्छ । </div><div class="list-item"><span class="bold">३. काउन्सिलको बैठक :</span> (१) काउन्सिलको बैठक अध्यक्षले तोकेको मिति, समय र स्थानमा बस्नेछ । </div><div class="list-item-sub"> (२) सदस्य सचिवले काउन्सिलको बैठकमा छलफल हुने विषय सूची सहितको सूचना साधारणतया बैठक बस्नु भन्दा अठचालीस घण्टा अगाडि सबै सदस्यहरूले पाउने गरी पठाउनु पर्नेछ । </div><div class="list-item"><span class="bold">३क. कार्यवाहक अध्यक्ष तोक्न सक्ने :</span> (१) अध्यक्ष पद रिक्त भएमा वा कुनै कारणले अध्यक्षले काउन्सिलको कामकाज गर्न नसक्ने वा नपाउने अवस्था भएमा काउन्सिलको कुनै सदस्यलाई नेपाल सरकारले बढीमा एक वर्षसम्मका लागि कार्यवाहक अध्यक्ष भई कामकाज गर्न तोक्न सक्नेछ । </div><div class="list-item-sub"> (२) उपनियम (१) मा जुनसुकै कुरा लेखिएको भए तापनि अध्यक्ष मनोनित भएमा वा अध्यक्षले कामकाज गर्न सक्ने अवस्था भएमा कार्यवाहक अध्यक्षको जिम्मेवारी स्वतः समाप्त हुनेछ । </div><div class="list-item"><span class="bold">४. समितिको बैठक र निर्णय :</span> (१) समितिको बैठक समितिको अध्यक्षले तोकेको मिति, समय र स्थानमा बस्नेछ । </div><div class="list-item-sub"> (२) बैठकको अध्यक्षता समितिको अध्यक्षले गर्नेछ। निजको अनुपस्थितिमा बैठकमा उपस्थित सदस्यहरूले आफू मध्येबाट छानेको सदस्यले अध्यक्षता गर्नेछ । </div><div class="list-item-sub"> (३) समितिको कूल सदस्य संख्याको पचास प्रतिशत सदस्यहरू उपस्थित भएमा बैठकको लागि गणपूरक संख्या पुगेको मानिनेछ । </div><div class="list-item-sub"> (४) समितिको बैठकमा बहुमतको राय मान्य हुनेछ र मत बराबर भएमा समितिको अध्यक्षले निर्णायक मत दिन सक्नेछ । </div><div class="list-item-sub"> (५) समितिको निर्णय समितिको सचिवद्वारा प्रमाणित गरिनेछ । </div><div class="list-item-sub"> (६) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ । </div><div class="list-item"><span class="bold">५. वितरण संपरीक्षण :</span> (१) पत्रपत्रिकाको प्रकाशकले आफ्नो प्रकाशन वितरणको प्रत्येक आर्थिक वर्ष समाप्त भएको मितिले तीन महिनाभित्र कानून बमोजिम लेखापरीक्षकको प्रमाणपत्र प्राप्त लेखापरीक्षकबाट संपरीक्षण गराई त्यसको प्रतिवेदन समिति समक्ष पठाउनु पर्नेछ । </div><div class="list-item-sub"> (२) उपनियम (१) बमोजिमको प्रतिवेदन प्राप्त भएपछि समितिले सो प्रतिवेदन आवश्यक जाँचबुझ गरी प्रकाशकलाई अनुसूची बमोजिमको ढाँचामा पत्रपत्रिका वितरण संपरीक्षणको प्रमाणपत्र दिनु पर्नेछ । </div><div class="list-item"><span class="bold">६. झुठ्ठा विवरण दिएमा :</span> (१) नियम ५ को उपनियम (१) बमोजिम समितिमा पेश गरिएको प्रतिवेदनमा उल्लिखित विवरण झुट्ठा हो भन्ने कसैलाई लागेमा सो प्रतिवेदन पेश गरेको मितिले एक महिनाभित्र समिति समक्ष उजुरी दिन सकिनेछ । </div><div class="list-item-sub"> (२) उपनियम (१) बमोजिम उजुरी परेमा समितिले त्यस्तो विवरण सहितको प्रतिवेदन जाँच गर्न वा पुनः संपरीक्षण गराउन सक्नेछ । </div><div class="list-item-sub"> (३) उपनियम (२) बमोजिम जाँच गर्दा वा पुनः संपरीक्षण गराउँदा उजुरी ठीक ठहरेमा समितिले त्यस्तो प्रकाशकलाई पत्रपत्रिका वितरण संपरीक्षणको प्रमाणपत्र दिने छैन र दिइसकेको भए त्यस्तो प्रमाणपत्र निस्कृय गर्नको साथै समितिको सिफारिशमा निजले पाउने सुविधा समेत अवधि तोकी निलम्बन गर्न सक्नेछ । </div><div class="list-item-sub"> (४) उपनियम (३) बमोजिम जाँच गराउँदा वा पुन संपरीक्षण गराउँदा उजूरी ठीक ठहरेमा समितिबाट जाँच गर्दा लागेको मनासिव खर्च वा पुनः संपरीक्षण गराउँदा लागेको खर्च समेत प्रकाशकबाट असुल गरिनेछ । </div><div class="list-item-sub"> (५) उपनियम (२) बमोजिम जाँच गर्दा वा पुनः संपरीक्षण गराउँदा झुठ्ठा उजूरी दिएको ठहर हुन आएमा समितिबाट जाँच गर्दा लागेको मनासीव खर्च वा पुनः संपरीक्षण गराउँदा लागेको खर्च उजूरवालाबाट असुल गरिनेछ । </div><div class="list-item-sub"> (६) यस नियम बमोजिम गरिने संपरीक्षण र जाँचबुझ सम्बन्धी कार्यविधि समितिले निर्धारण गरे बमोजिम हुनेछ । </div><div class="list-item"><span class="bold">७. प्रकाशन वितरणको विवरण :</span> (१) पत्रपत्रिकाको प्रकाशन वितरणको विवरण लिन चाहने व्यक्तिले समिति समक्ष निवेदन दिन सक्नेछ । </div><div class="list-item-sub"> (२) उपनियम (१) बमोजिमको निवेदन प्राप्त भएपछि समितिले एकसय रूपैयाँ दस्तुर लिई निवेदकलाई माग बमोजिमको विवरण दिनु पर्नेछ । </div><div class="list-item"><span class="bold">८. वितरण संपरीक्षणको प्रतिवेदनमा समावेश हुनु पर्ने :</span> (१) लेखा परीक्षकले पत्रपत्रिका वितरण संपरीक्षणको प्रतिवेदनमा प्रत्येक अंकमा प्रकाशित पत्रपत्रिकाको संख्या र त्यसको वितरण संख्या देहाय बमोजिम खुलाउनु पर्नेछ :- </div><div class="list-item-sub"> (क) ग्राहकलाई बिक्री वितरण गरिएका संख्या, </div><div class="list-item-sub"> (ख) प्रकाशनसँग सम्बन्धित कर्मचारी, सदस्य, एजेन्ट वा नियमित रूपमा सहयोग गर्नेलाई वितरण भएका संख्या, </div><div class="list-item-sub"> (ग) पुस्तक पसल वा एजेन्टमार्फत नियमित रूपमा ग्राहकहरूलाई बिक्री वितरण हुने संख्या, </div><div class="list-item-sub"> (घ) पुस्तकालय वा वाचनालयमा निःशुल्क वितरण हुने संख्या । </div><div class="list-item-sub"> (२) उपनियम (१) बमोजिमको प्रतिवेदनमा फर्काइएका वा नबिकेको पत्रपत्रिकाको संख्या समेत खुलाउनु पर्नेछ । </div><div class="list-item"><span class="bold">९. सचिवालय र कर्मचारी सम्बन्धी व्यवस्था :</span> (१) काउन्सिलको एउटा छुट्टै सचिवालय हुनेछ। </div><div class="list-item-sub"> (२) काउन्सिलको सबै काम कारबाही तथा दैनिक कार्य सञ्चालन गर्नको लागि काउन्सिलले आवश्यक कर्मचारीहरू नियुक्ति गर्न सक्नेछ । </div><div class="list-item-sub"> (३) काउन्सिलका कर्मचारीहरूको पारिश्रमिक तथा सेवा शर्त सम्बन्धी व्यवस्था विनियममा तोकिए बमोजिम हुनेछ । </div><div class="list-item"><span class="bold">१०. सचिवालय रहने ठाउँ :</span> काउन्सिलको सचिवालय काठमाडौं उपत्यकामा रहनेछ । </div><div class="list-item"><span class="bold">११. खारेजी :</span> प्रेस काउन्सिल (कार्य व्यवस्था) नियमावली, २०४१ खारेज गरिएकोछ । </div><div class="content-paragraph" style="margin-top: 100px;"><span class="bold underline">द्रष्टव्यः-</span> केही नेपाल कानून संशोधन गर्ने ऐन, २०६३ द्वारा रुपान्तर गरिएका शब्दहरुः- </div><div class="list-item" style="margin-left: 20px;"> “श्री ५ को सरकार” को सट्टा “नेपाल सरकार” । </div><div class="document-title" style="margin-top: 60px;">अनुसूची</div><div class="document-subtitle">(नियम ५ को उपनियम (२) संग सम्बन्धित)</div><div class="document-subtitle">पत्रपत्रिका वितरण संपरीक्षणको</div><div class="document-subtitle"><span class="underline">प्रमाण-पत्र</span></div><div class="content-paragraph"> श्री <span class="form-field large"></span><span class="bold">ẞ</span> तपाईलाई आर्थिक वर्ष <span class="form-field medium"></span> को लागि पत्रपत्रिका वितरण संपरीक्षणको यो प्रमाण-पत्र दिइएको छ । </div><div class="list-item"> (क) प्रकाशकको नाम र ठेगाना : <span class="form-field large"></span></div><div class="list-item"> (ख) पत्रिकाको नाम र किसिम : <span class="form-field large"></span></div><div class="list-item"> (ग) लेखा परीक्षकको नाम र ठेगाना : <span class="form-field large"></span></div><div class="list-item"> (घ) लेखा परीक्षण अवधिभित्र कुल प्रकाशन अंक : <span class="form-field large"></span></div><div class="list-item"> (ङ) लेखा परीक्षकको प्रतिवेदन अनुसार वितरण विवरण : </div><table class="main-table"><thead><tr><th>कुल छापिएको प्रतिहरू</th><th>कुल बिक्री प्रतिहरू</th><th>कुल वितरण प्रतिहरू</th></tr></thead><tbody><tr><td>&nbsp;</td><td>&nbsp;</td><td>&nbsp;</td></tr></tbody></table><div class="list-item"> (च) पत्रपत्रिका वितरणको विवरणः </div><div class="list-item"> १. वितरण संस्थाबाट वितरण हुने संख्या : </div><div class="list-item-sub"> (क) <span class="form-field small"></span> (ख) <span class="form-field small"></span> (ग) <span class="form-field small"></span></div><div class="list-item-sub"> स्वदेश <span style="margin-left: 70px;">विदेश</span><span style="margin-left: 70px;">जम्मा</span></div><div class="list-item"> २. प्रकाशकबाट सिधै ग्राहकमा वितरण हुने संख्या : <span class="form-field large"></span></div><div class="list-item"> ३. खुद्रा बिक्रेताबाट वितरण हुने संख्या : <span class="form-field large"></span></div><div class="list-item"> ४. सरकारी कार्यालय, संघ, संस्था, आदिमा वितरण हुने संख्या : <span class="form-field large"></span></div><div class="list-item"> ५. विभिन्न व्यक्ति तथा संस्थालाई निःशुल्क वितरण गरिएको संख्या : </div><div class="list-item-sub"> (क) <span class="form-field small"></span> (ख) <span class="form-field small"></span> (ग) <span class="form-field small"></span></div><div class="list-item-sub"> स्वदेश <span style="margin-left: 70px;">विदेश</span><span style="margin-left: 70px;">जम्मा</span></div><div class="list-item"> ६. विज्ञापन एजेन्सी तथा विज्ञापन कर्तालाई वितरण गरिएको संख्या : <span class="form-field large"></span></div><div class="list-item"> ७. पत्रपत्रिकाको प्रवन्धकलाई वितरण गरिएको निःशुल्क संख्या : <span class="form-field large"></span></div><div class="list-item"> ८. कुल वितरण संख्या : <span class="form-field large"></span></div><div class="list-item"> ९. वाचनालय पुस्तकालय आदिमा वितरण गरिएको संख्या : <span class="form-field large"></span></div><div class="signature-section" style="margin-top: 50px;"><div style="line-height: 2;">प्रमाण-पत्र दिने अधिकारीको नाम : <span class="form-field medium"></span></div><div style="line-height: 2;">सही : <span class="form-field medium"></span></div><div style="line-height: 2;">पद : <span class="form-field medium"></span></div><div style="line-height: 2;">कार्यालय : <span class="form-field medium"></span></div><div style="line-height: 2;">मिति : <span class="form-field medium"></span></div></div><div class="content-paragraph" style="margin-top: 30px;"> कार्यालयको छाप </div><div class="content-paragraph" style="margin-top: 50px;"><span class="bold underline">द्रष्टव्य :</span> हुलाक मार्फत पठाएका, तोकिएको मूल्य भन्दा कम मूल्यमा बिक्री गरिएका आदि प्रतिहरूको विवरण प्रकाशकको विवरणमा जनाउनु पर्नेछ । </div></body></html>