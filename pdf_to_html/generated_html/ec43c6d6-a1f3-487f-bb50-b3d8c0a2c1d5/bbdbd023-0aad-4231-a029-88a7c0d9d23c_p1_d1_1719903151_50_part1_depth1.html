<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719903151_50_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; font-weight: 600; /* Added for धारा headings */ } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for document structure */ .section-heading { font-size: 16px; font-weight: 700; margin: 25px 0 15px 0; text-align: center; } .subsection-heading { font-size: 15px; font-weight: 600; margin: 20px 0 10px 0; text-align: center; } .list-item-main { margin: 15px 0 0 0; line-height: 1.7; text-align: justify; } .list-item-sub { margin-left: 2em; margin-top: 5px; line-height: 1.7; text-align: justify; } .list-item-sub-sub { margin-left: 4em; margin-top: 5px; line-height: 1.7; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">युद्धबन्दीहरूसँग गरिने व्यवहार सम्बन्धी (तेस्रो) महासन्धि</div><div class="document-subtitle">जेनेभा, १२ अगस्त १९४९</div><div class="document-subtitle">(७ फेब्रुअरी १९६४ मा नेपालले अनुमोदन गरेको)</div></div><p class="content-paragraph bold">प्रस्तावना</p><p class="content-paragraph">२७ जुलाई, १९२९ मा जेनेभामा सम्पन्न युद्धबन्दीहरूलाई गरिने व्यवहारसम्बन्धी महासन्धिलाई पुनरावलोकन गर्ने प्रयोजनका लागि अप्रिल २१ देखि १२ अगस्त, १९४९ सम्म जेनेभामा सम्पन्न कुटनीतिक सम्मेलनमा प्रतिनिधित्व गर्ने सरकारका पूर्ण अधिकारप्राप्त अधोहस्ताक्षरी प्रतिनिधिहरू देहायबमोजिम सहमत भएका छन् :-</p><div class="section-heading bold">भाग १</div><div class="subsection-heading bold">सामान्य प्रावधानहरू</div><div class="header-section">धारा १</div><p class="content-paragraph">उच्च संविदाकारी पक्षहरूले, जुनसुकै परिस्थितिमा यस महासन्धिको सम्मान गर्ने र गराउने बाचा गर्छन् ।</p><div class="header-section">धारा २</div><p class="content-paragraph">शान्तिको समयमा लागू प्रावधानहरूका अतिरिक्त, कुनै एक पक्षले युद्धको अवस्थालाई मान्यता नदिएको भए पनि प्रस्तुत महासन्धि दुई वा सो भन्दा बढी उच्च संविदाकारी पक्षहरूबीच हुने घोषित युद्ध वा सशस्त्र संभषएका सबै अवस्थाहरूमा लागू हुनेछ ।</p><p class="content-paragraph">प्रस्तुत महासन्धि कुनै उच्च संविदाकारी पक्षको भू-भागको आंशिक वा पूर्ण कब्जाका स्थितिहरूमा त्यस्तो कब्जा सशस्त्र प्रतिरोध विना भएको भए तापनि लागू हुनेछ ।</p><p class="content-paragraph">प्रद्यपी संघर्षमा शक्तिहरूमध्ये एक शक्ति प्रस्तुत महासन्धिको पक्ष नभएतापनि प्रस्तुत महासन्धिको पक्षधर रहेका शक्तिहरू आफ्ना पारस्परिक सम्बन्धमा यसबाट बाँधिने छन् । आफै, यदि महासन्धिको पक्षधर नभएको शक्तिले पनि यसका व्यवस्थाहरू स्वीकार गर्छ र लागू गर्छ भने सो शक्तिसँगको सम्बन्धमा पनि तिनीहरू यस महासन्धिबाट बाँधिने छन् ।</p><div class="header-section">धारा ३</div><p class="content-paragraph">कुनै एक उच्च संविदाकारी पक्षको भू-भागमा गैर अन्तर्राष्ट्रिय प्रकृतिको सशस्त्र संघर्षको हकमा संघर्षरत हरेक पक्ष न्यूनतम रुपमा देहायमा प्रावधानहरू लागू गर्न बाध्य हुनेछ :-</p><p class="list-item-main">(१) शत्रुतापूर्ण कारवाहीमा सक्रिय रुपमा भाग नलिने सशस्त्र बलका आफ्ना हतियार बिसाएका र बिरामी, घाइते वा थुना वा अन्य त्यस्तै कारणले लड्न असक्षम, लड्न नसक्ने अवस्थामा पुगेका सैन्य दलका सदस्य लगायत लडाईमा सक्रिय सहभागी नरहेका व्यक्तिहरूलाई सबै परिस्थितिमा जाति, वर्ण, धर्म वा आस्था, लिङ्ग, जन्म वा धन सम्पत्ति वा अन्य त्यस्तै आधारमा, कुनै प्रतिकूल भेदभाव नगरी मानवोचित व्यवहार गरिनेछ ।</p><p class="list-item-main">यसको निम्ति हरेक समयमा र हरेक स्थानमा माथि उल्लिखित व्यक्तिहरूको हकमा देहायका कार्यहरू निषेधित छन् र निषेधित रहनेछन् :-</p><p class="list-item-sub">(क) जीवन तथा शरीर विरुद्धको हिंसा, विशेष गरी सबै <span class="form-field large"></span> व्यवहार र यातना,</p><p class="list-item-sub">(ख) बन्धक बनाउने,</p><p class="list-item-sub">(ग) व्यक्तिगत प्रतिष्ठा उपर आक्रमण, विशेष गरी होच्याउने वा अपमानजनक व्यवहार गर्नु,</p><p class="list-item-sub">(घ) सभ्य समाजद्वारा अपरिहार्य भनी मान्यता प्राप्त सम्पूर्ण न्यायिक प्रत्याभूति प्रदान गर्दै नियमित <span class="form-field large"></span> गठित अदालतको पूर्व फैसला विना सजाय तोक्ने र कार्यान्वयन गर्ने ।</p><p class="list-item-main">(२) घाइते र बिरामीहरूलाई <span class="form-field medium"></span> र तिनलाई हेरविचार गरिनेछ ।</p><p class="content-paragraph">रेडक्रसको अन्तर्राष्ट्रिय समिति जस्तो कुनै निष्पक्ष मानवीय संस्थाले संघर्षका पक्षहरूलाई आफ्नो सेवा उपलब्ध <span class="form-field medium"></span> सक्नेछ ।</p><p class="content-paragraph">संघर्षका पक्षहरूले प्रस्तुत महासन्धिका सम्पूर्ण प्रावधानहरू वा केही प्रावधानहरूलाई विशेष सम्झौताहरूको माध्यमद्वारा लागू गराउन थप प्रयास समेत गर्नुपर्नेछ ।</p><p class="content-paragraph">उपर्युक्त प्रावधानहरू लागू भएको कारणले संघर्षका पक्षहरूको कानुनी हैसियतमा असर पर्नेछैन ।</p><div class="header-section">धारा ४</div><p class="list-item-main">क. प्रस्तुत महासन्धिको हकमा युद्धबन्दी भनेको शत्रुको कब्जामा परेका देहायका कुनै वर्गीकरणमा पर्ने व्यक्तिहरू हुन् :-</p><p class="list-item-sub">(१) संघर्षरत पक्षको सशस्त्र बलका सदस्यहरूका साथै त्यस्ता सशस्त्र बलको भागको रुपमा रहेका नागरिक सेनाका सदस्यहरू वा स्वयंसेवक संगठनको दस्ताहरू ।</p><p class="list-item-main">(२) संघर्षरत पक्षको भूभाग नै कब्जामा लिइएको भएपनि अधीनस्थ र आफ्नो भू-भाग भित्र वा बाहिर कार्यरत कुनै पक्षको संगठित प्रतिरोध अभियान, अन्य नागरिक सेनाका सदस्यहरू र अन्य स्वयंसेवक दस्ताका सदस्यहरू लगायत यदि यस्ता संगठित प्रतिरोध अभियान, नागरिक सेना वा स्वयंसेवक दस्ताहरूले देहायका शर्तहरू पूरा गरेमा :-</p><p class="list-item-sub-sub">(क) आफ्ना मातहतका सहायकहरूका लागि जिम्मेवार व्यक्तिबाट निर्देशित भएको,</p><p class="list-item-sub-sub">(ख) टाढैबाट चिन्न सकिने निश्चित स्पष्ट चिन्ह प्रयोग गरेको,</p><p class="list-item-sub-sub">(ग) हातहतियार खुल्ला रुपमा बोकेर हिँडेका,</p><p class="list-item-sub-sub">(घ) सैन्य कारवाहीको सञ्चालन युद्धसम्बन्धी कानुन र प्रथा बमोजिम चलेको ।</p><p class="list-item-main">(३) थुनामा राख्ने शक्तिद्वारा मान्यता नदिइएको अधिकारी वा सरकार प्रति निष्ठा <span class="form-field medium"></span> ।</p><p class="list-item-main">(४) सशस्त्र सेनाका सदस्यहरू नभए तापनि उनीहरूसँग रहने व्यक्तिहरू, जस्तै सैन्य हवाइजहाजको चालकदलका गैरसैनिक सदस्यहरू, युद्ध सम्वाददाताहरू, आपूर्ति गर्ने ठेकेदारहरू, सशस्त्र बलको कल्याणका निमित्त जिम्मेवार श्रमिक इकाई वा सेवाका सदस्यहरू तर तिनीहरूले आफू संलग्न हुने सशस्त्र बलबाट अख्तियारी प्राप्त गरेको हुनु पर्नेछ जसले निजबाट त्यस प्रयोजनका लागि अनुसूचीको <span class="form-field large"></span> अनुदारको परिचय पत्र प्रदान गर्नेछ, ।</p><p class="list-item-main">(५) संघर्षरत पक्षका व्यापारिक पानी जहाजका मुख्य चालक, चालक मार्गदर्शक र प्रशिक्षार्थीहरू समेतका चालकदलका सदस्यहरू र नागरिक वायुयानका चालक दलका सदस्यहरू, जसले अन्तर्राष्ट्रिय कानुनको अन्य कुनै प्रावधान अन्तर्गत बढी सुविधाजनक व्यवहारद्वारा लाभ प्राप्त गर्दैनन् ।</p><p class="list-item-main">(६) नियमित सशस्त्र इकाईको रुपमा संगठित हुन समय प्राप्त नभए पनि शत्रु आइपुग्नासाथ आक्रामक शक्तिको प्रतिरोधको लागि स्वःस्फूर्त रुपमा हतियार उठाउने कब्जा नगरिएका भ-भागका बासिन्दाहरू, यदि तिनीहरूले खुला रुपमा हतियार बोकेका छन् र युद्धसम्बन्धी कानुन र प्रथाहरूको पालना गर्दछन् भने ।</p><p class="list-item-main">ख. प्रस्तुत महासन्धि अन्तर्गत निम्न व्यक्तिहरूलाई समेत युद्धबन्दी सरहको व्यवहार गरिनेछ :-</p><p class="list-item-sub">(१) कब्जा गरेको क्षेत्रभन्दा बाहिर शत्रुतापूर्ण कारबाही भइरहेको बेला तिनीहरूलाई शुरुमै मुक्त गरिएको भए तापनि विशेष गरी, यदि त्यस्ता व्यक्तिहरूले लडाईंमा क्रियाशिल रहेको आफ्नो सशस्त्र बलमा पुनः सामेल हुन असफल प्रयास गरेका छन्, अथवा नजरबन्द वा थुनाको निमित्त तिनीहरूको नाममा जारी म्याद बुझ्न तिनीहरू असफल भएका छन् भने उल्लिखित कारणहरूको आधारमा यदि कब्जा गर्ने शक्तिले नजरबन्दमा राख्न आवश्यक ठानिएका, कब्जा गरिएको राष्ट्रको सशस्त्र बलसँग सम्बन्धित भएका वा भइरहेका व्यक्तिहरू,</p><p class="list-item-sub">(२) तटस्थ वा गैर-युद्धरत शक्तिद्वारा आफ्ना क्षेत्रमा प्राप्त गरिएका यस धारामा व्यवस्थित श्रेणीमधये कुनै श्रेणी अन्तर्गत पर्ने व्यक्तिहरू जसलाई ती शक्तिहरूले अन्तर्राष्ट्रिय कानुन अन्तर्गत नजरबन्दमा राख्न आवश्यक ठानेका हुन्छन् । धाराहरू ८, १०, १५, ३० को पाँचौ प्रकरण, ५८, ६७, ९२, १२६ संघर्षका पक्षहरू र तटस्थ वा गैर-युद्धरत शक्तिका बीच कायम रहेको कुटनैतिक सम्बन्धमा भएका र संरक्षक शक्तिसँग सम्बन्धित ती धाराहरूमा गरिएका व्यवस्था जहाँ यस्ता कूटनैतिक सम्बन्धहरू स्थापित छन् भने ती व्यक्तिहरू आश्रित रहेको पक्षहरूलाई यस महासन्धिमा उल्लेख भए बमोजिम तिनीहरूप्रति संरक्षक शक्तिका कार्यहरू सम्पादन गर्नको लागि अनुमति दिइनेछ र यी पक्षहरूले साधारणतया कूटनैतिक तथा वाणिज्य दूतको प्रथा, परम्परा र सन्धिअनुकूल हुने गरी कुनै पूर्वाग्रह नराखी कार्यहरू गर्नेछन् ।</p><p class="list-item-main">ग. धारा ३३ मा व्यवस्था भए अनुसारका चिकित्सा कर्मचारी र धार्मिक पूजारीहरूको हैसियतमा, यस धाराले कुनै पनि तरीकाले असर पार्ने छैन ।</p><div class="header-section">धारा ५</div><p class="content-paragraph">धारा ४ मा उल्लिखित व्यक्तिहरूको सम्बन्धमा तिनीहरू शत्रुको कब्जामा परेदेखि तिनीहरूको अन्तिम रिहाई र स्वदेश प्रत्यावर्तन नभएसम्म प्रस्तुत महासन्धि लागू हुनेछ ।</p><p class="content-paragraph">कुनै आक्रमक काम गरेको र शत्रुको हातमा परेका मानिसहरू धारा ४ मा व्यवस्थित कुनै श्रेणी भित्र पर्छन् वा पर्दैनन भन्नेबारे शङ्का उठेमा, सक्षम न्यायाधीकरणद्वारा तिनीहरूको हैसियत निर्धारण नभएसम्म, त्यस्ता सबै व्यक्तिले प्रस्तुत महासन्धिको संरक्षणको उपभोग गर्न पाउनेछन् ।</p><div class="header-section">धारा ६</div><p class="content-paragraph">धाराहरू १०, २३, २८, ३३, ६०, ६५, ६६, ६७, ७२, ७३, ७५, १०९, ११०, ११८, १२९, १२२ र १३२ मा स्पष्ट रुपमा उल्लेख गरिएका सम्झौताहरूका अतिरिक्त उच्च संविदाकारी पक्षहरूले, तिनीहरूले छुट्टै प्रावधान बनाउन उपयुक्त ठानेमा सबै विषयमा विशेष सम्झौताहरू सम्पन्न गर्न सक्नेछन् । कुनै पनि विशेष सम्झौताले प्रस्तुत महासन्धिले व्यवस्था गरेको युद्धबन्दीहरूको परिस्थितिलाई न त प्रतिकूल प्रभाव पार्नेछ न यसले तिनीहरूलाई प्रदान गरेको अधिकारहरूलाई सीमित पार्नेछ ।</p><p class="content-paragraph">माथि उल्लेखित वा अनुगामी सम्झौताहरूमा विपरीत व्यवस्थाहरू भएकोमा बाहेक, वा संघर्षका एक वा अर्को पक्षद्वारा तिनीहरूसँग सम्बन्धित बढी सुविधाजनक उपायहरू गरिएकोमा बाहेक प्रस्तुत महासन्धि लागू भइरहेसम्म युद्धबन्दीहरू यस प्रकारका सम्झौताहरूबाट लाभान्वित भइरहने छन् ।</p><div class="header-section">धारा ७</div><p class="content-paragraph">युद्धबन्दीहरूले प्रस्तुत महासन्धिद्वारा संरक्षित अधिकारहरू पूर्ण वा आंशिक रुपमा कुनै पनि परिस्थितिमा परित्याग गर्ने छैनन् र यदि पूर्ववर्ती धारामा विशेष उल्लिखित सम्झौतामा व्यवस्था रहेछ भने पनि त्यस्तो परित्याग हुन सक्दैनन् ।</p><div class="header-section">धारा ८</div><p class="content-paragraph">प्रस्तुत महासन्धि संघर्षरत पक्षको हितको रक्षा गर्ने कर्तव्य निहित रहेको संरक्षक शक्तिको सहयोग र निजको निगरानी अन्तर्गत लागू गरिनेछ । यस प्रयोजनको लागि संरक्षक शक्तिले तिनीहरूको कूटनीतिक वा वाणिज्यदूत कर्मचारी बाहेक, तिनीहरूका आफ्नै नागरिकहरू वा अन्य तटस्थ शक्तिका नागरिकहरूमध्येबाट दूत नियुक्त गर्न सक्नेछन् । त्यस्ता दूतको लागि तिनीहरूले जुन शक्तिसँग काम गर्नुपर्नेछ, सो शक्तिको अनुमति लिनुपर्नेछ ।</p><p class="content-paragraph">संघर्षरत पक्षहरूले संरक्षक शक्तिका प्रतिनिधि वा दूतहरूको कार्यमा सम्भव भएसम्म अत्याधिक सहायता पुऱ्याउनेछन् ।</p><p class="content-paragraph">संरक्षक शक्तिहरूका प्रतिनिधि वा दूतहरूले कुनै पनि हालतमा तिनीहरूको निहित उद्देश्यको परिधिभन्दा पर जानु हुँदैन । विशेषगरी तिनीहरूले आफ्नो कर्तव्य निर्वाह गरिरहेको राष्ट्रको सुरक्षाको लागि नभई नहुने आवश्यकताहरूको ख्याल राख्ने छन् ।</p><div class="header-section">धारा ९</div><p class="content-paragraph">युद्धबन्दीहरूको सुरक्षा र तिनीहरूको सहायताका निमित्त संघर्षरत पक्षको सहमति लिई, रेडक्रसको अन्तर्राष्ट्रिय समिति वा अन्य कुनै निष्पक्ष मानवीय संगठनले सञ्चालन गर्ने मानवीय गतिविधिमा, प्रस्तुत महासन्धिको प्रावधानले अवरोध खडा गर्ने छैन ।</p><div class="header-section">धारा १०</div><p class="content-paragraph">उच्च संविदाकारी पक्षहरूले प्रस्तुत महासन्धि अनुसार कुनै पनि समय संरक्षक शक्तिहरूमा निहित कर्तव्यहरू, निष्पक्षता र दक्षताको पूर्ण प्रत्याभूति दिने कुनै संगठनलाई सुम्पन सहमत हुन सक्नेछन् ।</p><p class="content-paragraph">माथि, पहिलो अनुच्छेदमा व्यवस्थित कुनै संरक्षक शक्ति वा संगठनको क्रियाकलापद्वारा, जुनसुकै कारणले नै किन नहोस्, युद्धबन्दीहरूले फाइदा प्राप्त गर्दैनन् वा फाइदा पाउन छाड्छन् भने संघर्षका पक्षहरूद्वारा तोकिएको संरक्षक शक्तिले, प्रस्तुत महासन्धि अन्तरगत सम्पादन गर्ने कार्यहरू ग्रहण गर्नका लागि, थुनामा राख्ने कुनै शक्तिले कुनै तटस्थ राष्ट्र वा यस्तै प्रकरणका संगठनलाई अनरोध गर्नेछ ।</p><p class="content-paragraph">यदि सुरक्षाको व्यवस्था तोकेअनुसार गर्न सकिदैन भने, यस धाराको अधीन रही थुनामा राख्ने शक्तिले प्रस्तुत महासन्धि अन्तरगत संरक्षक शक्तिले गर्नुपर्ने मानवीय कार्यहरू गर्न रेडक्रसको अन्तर्राष्ट्रिय समिति जस्ता मानवीय संगठनलाई सेवाहरूको निमित्त अनुरोध गर्न अथवा सेवाहरू स्वीकार गर्न सक्नेछ ।</p><p class="content-paragraph">कुनै पनि तटस्थ शक्ति वा कुनै संगठन जसलाई सम्बन्धित शक्तिद्वारा आमन्त्रित गरिएको होस् वा यी उद्देश्यका निमित्त जसले आफूलाई प्रस्तुत गरेको होस्, यस महासन्धिद्वारा संरक्षित व्यक्ति आश्रित रहने संघर्षरत पक्षप्रति उत्तरदायित्वपूर्ण भाव राखी कार्य गर्नु आवश्यक हुनेछ र साथै उपयुक्त कार्यहरूको जिम्मेवारी लिन र ती कार्यहरू निष्पक्षताकासाथ सम्पन्न गर्न सक्ने अवस्थामा रहेको छ भनी पर्याप्त आश्वासन दिनु पनि जरुरी हुनेछ ।</p><p class="content-paragraph">शक्तिहरू बीच सम्पन्न विशेष सम्झौताद्वारा माथि उल्लिखित प्रावधानहरूलाई न्यून गर्न पाइने छैन, यदि ती मध्ये एउटा शक्तिको, सैनिक कारवाहीको कारणले विशेष गरेर, उक्त शक्तिको भू-भागको सम्पूर्ण वा ठूलो भाग कब्जामा परेकोले, अर्को शक्ति वा निजको गठबन्धन सहयोगीसँग वार्ता गर्ने स्वतन्त्रता, अस्थायी रुपमै भए पनि सीमित गरिएको छ भने ।</p><p class="content-paragraph">प्रस्तुत महासन्धिमा जहिलेसुकै संरक्षक शक्तिको उल्लेख गर्दा त्यस्तो उल्लेख, प्रस्तुत धाराको अर्थमा प्रतिस्थापन गर्ने संगठनको हकमा पनि लागू हुनेछ ।</p><div class="header-section">धारा ११</div><p class="content-paragraph">संरक्षित व्यक्तिको हितमा उचित ठानेको अवस्थामा, विशेषगरी प्रस्तुत महासन्धिको प्रयोग वा व्याख्याको सन्दर्भमा संघर्षरत पक्षहरू बीच मतभिन्नता सृजना भएमा, संरक्षक शक्तिहरूले मतभिन्नता समाधान गर्ने दृष्टिकोणले आफ्नो असल प्रभाव (Good Offices) प्रयोग गर्नेछन् ।</p><p class="content-paragraph">यस प्रयोजनका लागि प्रत्येक संरक्षक शक्तिले, कि त कुनै एक पक्षको आमन्त्रणमा वा आफ्नै पहलमा, संघर्षका पक्षहरूलाई तिनीहरूको प्रतिनिधिहरूको, विशेष गरी युद्धबन्दीहरूका लागि उत्तरदायी अधिकारीहरूको, सम्भवतः उपयुक्त ठानिएको तटस्थ क्षेत्रमा भेला बोलाउन प्रस्ताव गर्न सक्नेछ । यस उद्देश्यका लागि आफूहरू समक्ष प्रस्ताव आएपछि संघर्षरत पक्षहरू त्यसलाई लागू गर्न बाध्य हुनेछन् । यदि आवश्यक भएमा संरक्षक शक्तिहरूले कुनै तटस्थ शक्तिको कुनै व्यक्तिलाई वा रेडक्रसको अन्तर्राष्ट्रिय समितिद्वारा प्रतिनिधिको रुपमा खटाइएको कुनै व्यक्तिलाई संघर्षरत पक्षहरूको स्वीकृतिको लागि प्रस्ताव गर्न सक्छन्, जसलाई यस्तो बैठकमा भाग लिन आमन्त्रित गरिनेछ ।</p><div class="section-heading bold">भाग २</div><div class="subsection-heading bold">युद्धबन्दीहरूको साधारण सुरक्षा</div><div class="header-section">धारा १२</div><p class="content-paragraph">युद्धबन्दीहरू शत्रुशक्तिको हातमा परेका हुन् तर तिनीहरूलाई पक्राउ गर्ने व्यक्तिहरू वा सैनिक टुकडीहरूको हातमा परेका होइनन् । व्यक्तिगत उत्तरदायी हुनसक्ने कुरालाई वास्ता नगरी थुनामा राख्ने शक्ति तिनीहरूलाई गरिने व्यवहारको लागि उत्तरदायी छ ।</p><p class="content-paragraph">युद्धबन्दीलाई केबल थुनामा राख्ने शक्तिद्वारा महासन्धिको पक्ष रहेको कुनै शक्तिसमक्ष हस्तान्तरण गरिनेछ र यस्तो हस्तान्तरण जो समक्ष हस्तान्तरण गरिने हो, उक्त शक्ति यो महासन्धि लागू गर्न इच्छुक र सक्षम छ भन्ने कुरामा थुनामा राख्ने शक्ति सन्तुष्ट भएपछि मात्र गरिनेछ । यस्तो परिस्थितिमा युद्ध बन्दीहरूलाई हस्तान्तरण गरेपछि, तिनीहरू थुनामा बस्दा महासन्धि लागू गर्ने उत्तरदायित्व युद्धबन्दीलाई स्वीकार (ग्रहण) गर्ने शक्तिमा निर्भर रहन्छ ।</p><p class="content-paragraph">तथापि यदि त्यस्तो शक्तिले कुनै महत्वपूर्ण सन्दर्भमा महासन्धिका प्रावधानहरूको पालना गर्न असफल हुन्छ भने, यस सम्बन्धमा संरक्षक शक्तिद्वारा युद्धबन्दीहरूलाई हस्तान्तरण गर्ने शक्तिलाई सूचना दिएपछि निजले अवस्थालाई सच्याउन प्रभावकारी उपायहरू गर्नेछ वा युद्धबन्दीहरूको फिर्ताको लागि अनुरोध गर्नेछ । त्यस्तो अनुरोधको पालना हुनुपर्दछ ।</p><div class="header-section">धारा १३</div><p class="content-paragraph">युद्धबन्दीहरूलाई जुनसुकै स्थितिमा पनि मानवीय व्यवहार गर्नु पर्नेछ । थुनामा राख्ने शक्तिद्वारा आफ्नो हिरासतमा रहेको कुनै युद्धबन्दीको मृत्यु हुने वा निजको स्वास्थ्यमा गम्भीर खतरा पुऱ्याउने जस्ता कुनै गैर कानुनी कार्य गर्न वा गर्नुपर्ने कार्य नगर्न प्रतिबन्धित गरिएको छ र त्यस्ता कार्यलाई प्रस्तुत महासन्धिको गम्भीर उल्लंघनको रुपमा लिइनेछ । विशेष रुपमा कुनै पनि युद्धबन्दीलाई शारीरिक अंगभंग वा कुनै पनि प्रकारको चिकित्सकीय वा वैज्ञानिक परीक्षणको विषय बनाइने छैन जुन कार्य सम्बन्धित युद्धबन्दीको चिकित्सा, दन्तचिकित्सा वा अस्पतालको उपचारबाट उचित सावित गर्न सकिँदैन र निजको हित अनुकूल सञ्चालित हुन सक्दैन ।</p><p class="content-paragraph">त्यसैगरी, युद्धबन्दीहरूलाई जुनसुकै स्थितिमा पनि खासगरी हिंसा वा धम्की र अपमान र सार्वजनिक कौतुहलता विरुद्धका कार्यहरूबाट सुरक्षा प्रदान गरिनु पर्दछ ।</p><p class="content-paragraph">युद्धबन्दीहरू विरुद्ध प्रतिशोधका कदमहरू प्रतिबन्धित गरिएका छन् ।</p><div class="header-section">धारा १४</div><p class="content-paragraph">युद्धबन्दीहरू सबै परिस्थितिमा तिनीहरूको जीउ र प्रतिष्ठाले पाउने सम्मानका हकदार हुनेछन् ।</p><p class="content-paragraph">महिलाहरूले आफ्नो लिंगका कारणले पाउनु पर्ने सबै आदरपूर्ण व्यवहार पाउने छन् र सबै अवस्थामा पुरुषले पाए <span class="form-field large"></span> ।</p><p class="content-paragraph">युद्धबन्दीहरूले आफू <span class="form-field small"></span> भएको बेलामा उपभोग गर्ने गरेका पूर्ण नागरिक हैसियत कायम रहनेछन् । थुनामा राख्ने शक्तिले कैदमा बस्दाको अवस्थामा आवश्यक परेकोमा बाहेक, आफ्‌नो भू-भागबाट बाहिर, नागरिक हैसियतले प्राप्त गरेका अधिकारहरूको प्रयोगलाई <span class="form-field large"></span> सीमित गर्न सक्नेछैन ।</p><div class="header-section">धारा १५</div><p class="content-paragraph">युद्धबन्दीहरूलाई थुनामा राख्ने शक्तिहरूले तिनीहरूको संरक्षण र तिनीहरूको स्वास्थ्य स्थितिले आवश्यक ठानिएको स्वास्थ्योपचार निःशुल्क गर्न बाध्य हुनेछन् ।</p><div class="header-section">धारा १६</div><p class="content-paragraph">दर्जा र लिंगसम्बन्धी प्रस्तुत महासन्धिका प्रावधानहरूलाई र स्वास्थ्य अवस्था, उमेर वा पेशागत योग्यताहरूको आधारमा तिनीहरूलाई दिइने कुनै सुविधायुक्त व्यवहारलाई ध्यानमा राखेर थुनामा राख्ने शक्तिले जाति, राष्ट्रियता, धार्मिक विश्वास वा राजनीतिक आस्था वा त्यस्तै अन्य कुनै आधारमा भेदभाव नगरी सबै युद्धबन्दीहरूलाई समान व्यवहार गर्नेछ ।</p><div class="section-heading bold">भाग ३</div><div class="subsection-heading bold">बन्दी-अवस्था</div><div class="subsection-heading bold">खण्ड १</div><div class="subsection-heading bold">बन्दी अवस्थाको सुरुआत</div><div class="header-section">धारा १७</div><p class="content-paragraph">हरेक युद्धबन्दी, उसको बारेमा प्रश्न गरिंदा आफ्नो थर, पहिलो नाम र पद, जन्म मिति र सैनिक, गण, व्यक्तिगत वा क्रम संख्या बताउन अथवा सो बताउन नजानेमा, त्यस्तै समान जानकारीहरू मात्र दिन बाध्य छ ।</p><p class="content-paragraph">यदि उसले जानीजानी यो नियम उल्लंघन गर्छ भने, उसले आफ्नो पद वा हैसियत थुनसार पाउने सुविधाहरूबाट बंचित भएमा स्वयं जिम्मेवार रहनेछ ।</p><p class="content-paragraph">संघर्षका प्रत्येक पक्षले आफ्नो अधिकार अन्तर्गत रहेका युद्धबन्दी बन्न सक्ने व्यक्तिहरूलाई आफ्नो नाम, पहिलो नाम, दर्जा, सैनिक, गण, व्यक्तिगत वा क्रम संख्या वा समान जानकारी र जन्ममिति देखिने परिचयपत्र उपलब्ध गराउनु जरुरी हुन्छ । उक्त परिचयपत्रमा, बाहकको हस्ताक्षर वा औठा छाप वा दुबै अंकित हुनुपर्छ र संघर्षरत पक्षले आफ्नो सशस्त्र फौजसँग सम्बन्धित व्यक्तिहरूबारे अन्य जानकारी थप्न चाहेमा सो समेत समावेश गर्न सक्तछ । सम्भव भएसम्म उक्त परिचयपत्र ६.५×१० से.मी. को हुनुपर्छ र प्रतिलिपि समेत जारी भएको हुनुपर्छ ।</p><p class="content-paragraph">माँग भएको अवस्थामा उक्त परिचयपत्र युद्धबन्दीले देखाउने छ तर कुनै हालतमा पनि उसँग बाट खोसिने छैन ।</p><p class="content-paragraph">कुनै पनि प्रकारको जानकारी प्राप्त गर्ने उद्देश्यले युद्धबन्दीमाथि न त कुनै शारीरिक वा मानसिक यातना, न अन्य कुनै प्रकारको करकाप नै गर्न सकिनेछ । उत्तर दिन इन्कार गर्ने युद्धबन्दीलाई धम्की दिने, अपमान गर्ने वा कुनै प्रकारको दुःखदायी वा बेफाइदा हुने व्यवहार गरिने छैन ।</p><p class="content-paragraph">शारीरिक वा मानसिक अवस्थाका कारण आफ्नो परिचय बताउन नसक्ने युद्धबन्दीलाई चिकित्सा सेवालाई हस्तान्तरण गरिनेछ ।</p><p class="content-paragraph">अगाडिको प्रकरणका प्रावधानहरूको अधीन रही यस्ता बन्दीहरूको पहिचान सम्पूर्ण सम्भाव्य तरीकाद्वारा स्थापित गरिनेछ । युद्धबन्दीहरूले बुझ्ने भाषामा निजहरूसँग सोधपुछ गरिनेछ ।</p><div class="header-section">धारा १८</div><p class="content-paragraph">हातहतियार, घोडाहरू, सैन्य उपकरणहरू र सैन्य लिखतहरू बाहेक सम्पूर्ण व्यक्तिगत सम्पत्ति र व्यक्तिगत प्रयोगका वस्तुहरू युद्धबन्दीहरूको अधीनमा रहनेछन् त्यसैगरी तिनीहरूको धातुको हेलमेट र ग्यास मास्क र व्यक्तिगत सुरक्षाका निमित्त प्रदत्त वस्तुहरू समेत उनीहरूकै साथमा रहनेछन् । त्यस्ता सामान र वस्तुहरू, जुन तिनीहरूको नियमित सैनिक उपकरणसँग सम्बन्धित भए तापनि तिनीहरूको पहिरन वा खानपिनको निमित्त प्रयोग हुने समान वा वस्तुहरू, तिनीहरूकै साथमा रहनेछन् ।</p><p class="content-paragraph">युद्धवन्दीहरू कुनै पनि समयमा परिचयको लिखत बिना रहनु हुँदैन । परिचय जनाउने कागजात नभएका युद्धबन्दीहरूलाई, बन्दी बनाउने शक्तिले यस्ता कागजातहरू उपलब्ध गराउनेछ ।</p><p class="content-paragraph">युद्धबन्दीहरूबाट पद र राष्ट्रियताको व्याज, अलंकरणहरू र सर्वोपरी व्यक्तिगत अथवा भावनात्मक महत्व राख्ने वस्तुहरू खोस्न सकिने छैन ।</p><p class="content-paragraph">युद्धबन्दीका साथमा रहेका रुपैया पैसा कुनै अधिकृतको आदेश विना र एउटा विशेष दर्ता किताबमा त्यस्तो रकम र धनीको विवरण लेखिसकेपछि र हरेक वस्तु उल्लेख गरी भरपाई दिएर र भरपाई बनाई त्यसमा सजिलै पढ्न <span class="form-field large"></span> व्यक्तिको नाम, पद र इकाइ उल्लेख गरी भरपाई दिएको स्थितिमा <span class="form-field large"></span> खोसिने छैन ।</p><p class="content-paragraph">बन्दी बनाउने शक्तिको <span class="form-field medium"></span> रहेको रकम वा युद्धबन्दीको अनुरोधमा सटही भएको त्यस्तो मुद्राको रकम, धारा ६४ मा व्यबस्था भएअनुसार बन्दीको खातामा राखी दिनुपर्दछ ।</p><p class="content-paragraph">बन्दी बनाउने शक्तिले सुरक्षाको कारणले मात्र युद्धबन्दीबाट निजको मूल्यवान वस्तु लिन सक्तछ तर त्यस्ता वस्तुहरू लिँदा माथि उल्लिखित रुपैयाँ पैसा लिंदा पूरा गर्नुपर्ने कार्यविधि लागू हुनेछ ।</p><p class="content-paragraph">त्यस्ता वस्तुहरू, बन्दी बनाउने शक्तिको मुद्रा बाहेक धनीले सटहीको निमित्त अनुरोध नगरिएको अन्य मुद्रामा रहेका रुपैयाँ पैसा सबै बन्दी बनाउने शक्तिले बुझी लिएमा सो निजकै अधीन रहनेछन् र युद्धबन्दीको कैदको समाप्ति पछि पूर्वरुपमै फिर्ता गरिनेछन् ।</p><div class="header-section">धारा १९</div><p class="content-paragraph">पक्राउ पछि युद्धबन्दीहरूलाई खतराबाट जोगाउन यथासम्भव छिटो, युद्ध क्षेत्रभन्दा टाढा रहेको शिविरमा सार्नु पर्दछ ।</p><p class="content-paragraph">ती युद्धबन्दीहरूलाई मात्रै जसलाई, घाइते र बिरामी भएको कारणले, तिनीहरू रहेको ठाउँबाट अन्यत्र सार्दा झनै बढी खतरा हुने भएमा मात्र कुनै खतरापूर्ण क्षेत्रमा अस्थायी रुपमा राख्न सकिन्छ ।</p><p class="content-paragraph">युद्धबन्दीहरूलाई युद्धक्षेत्रबाट अन्यत्र सार्नका निमित्त प्रतिक्षा गरिरहँदा अनावश्यक खतरामा पर्ने स्थितिमा राख्नु हुँदैन ।</p><div class="header-section">धारा २०</div><p class="content-paragraph">युद्धबन्दीहरूलाई अन्यत्र सार्ने कार्य सदैव मानवीय तरिकाले गरिने छ र बन्दी बनाउने शक्तिको फौजलाई, एक ठाउँबाट अर्को ठाउँमा सार्दाको अवस्थाहरू जस्तै अवस्थामा सारिनेछ ।</p><p class="content-paragraph">बन्दी बनाउने शक्तिले युद्धबन्दीलाई अन्यत्र सार्दा पर्याप्त मात्रामा खाना, पेय <span class="form-field small"></span> आवश्यक लत्ताकपडा र औषधीमूलो समेतको आपूर्ति गर्नेछ । बन्दी बनाउने शक्तिले ठाउँ सार्दाको बखत तिनीहरूको सुरक्षाको निमित्त सम्पूर्ण सतर्कता सुनिश्चित गर्नेछ र अन्यत्र सारिएका युद्धबन्दीहरूको सूची जतिसक्दो चाँडो तयार गर्नेछ ।</p><p class="content-paragraph">यदि युद्धबन्दीहरूलाई अन्यत्र सार्दा बाटोमा पर्ने शिविरहरू भएर जानु पर्ने भए, तिनीहरूको त्यस शिविरको बसाइ सम्भव भएसम्म छोटो हुनेछ ।</p><div class="section-heading bold">खण्ड २</div><div class="subsection-heading bold">सीमाबद्धता</div><div class="subsection-heading bold">परिच्छेद १</div><div class="subsection-heading bold">सामान्य टिप्पणीहरू</div><div class="header-section">धारा २१</div><p class="content-paragraph">बन्दी बनाउने शक्तिले युद्धबन्दीहरूलाई सीमाबन्धनमा राख्न सक्नेछ । तिनीहरूलाई थुनिएको शिविरको निश्चित सीमाभन्दा पर शिविर छाडेर नजान अथवा शिविरमा छेकबार लगाइएको छ भने यसको सीमाभन्दा बाहिर नजाने दायित्व तिनीहरूमाथि यसले लागू गर्न सक्छ । दण्डात्मक र अनुशासनात्मक कारबाहीसँग सम्बन्धित प्रस्तुत महासन्धिका प्रावधानहरूको अधीन रही उनीहरूको स्वास्थ्यको सुरक्षाको लागि आवश्यक भएकोमा तथा यस्तो थुनालाई आवश्यक बनाउने परिस्थितिको निरन्तरता रहिरहेको अवधिमा बाहेक, युद्धबन्दीहरूलाई बन्द थुनामा राख्न सकिने छैन ।</p><div class="header-section">धारा २२</div><p class="content-paragraph">तिनीहरू आश्रित रहेको शक्तिको कानुनले अनुमति दिएको हदसम्म युद्धबन्दीहरूलाई सशर्त प्रतिज्ञा वा कबुलियतमा आंशिक अथवा पूर्ण रुपमा मुक्त गर्न सकिनेछ । यस्ता कदम खास गरी त्यस्तो अवस्थामा चालिने छन्, जहाँ यसले उनीहरूको स्वास्थ्य स्थितिको सुधारमा योगदान गर्न सक्छ । कुनै पनि युद्धबन्दीलाई सशर्त प्रतिज्ञा अथवा कबुल अन्तरगत स्वतन्त्रता स्वीकार गर्न बाध्य गरिने छैन ।</p><p class="content-paragraph">युद्ध आरम्भ भैसकेपछि संघर्षको हरेक पक्षले अर्को पक्षलाई सशर्त प्रतिज्ञा अथवा कबुल अन्तरगत स्वतन्त्रता स्वीकार गर्न आफ्ना नागरिकहरूलाई अनुमति प्रदान गर्ने अथवा बन्देज लगाउने कानुन र नियमहरू बारे सूचित गर्नेछ । यसरी सूचित गरिएका कानुन र नियमअनुरुप सशर्त प्रतिज्ञा अथवा कबुलियत गरी छाडिएका युद्धबन्दीहरूले आफ्नै व्यक्तिगत सम्मानका लागि उनीहरू जसमाथि आश्रित छन्, सो शक्ति र उनीहरूलाई <span class="form-field medium"></span> यी दुबैप्रति मुखजमानी र कबुलियतका बचनबद्धतालाई नैतिकतापूर्वक पूरा गर्नुपर्छ । यस्तो परिस्थितिमा उनीहरू जसमाथि आश्रित छन्, सो शक्तिले सशर्त प्रतिज्ञा अथवा गरिएको कबुलियतसँग मेल नखाने कुनै पनि सेवा उनीहरूबाट न त प्राप्त गर्न, न त स्वीकार गर्न बाध्य छ ।</p><p class="content-paragraph">युद्धबन्दीहरूलाई जमिनमाथि रहेका र सरसफाई एवं स्वस्थताको हरेक प्रत्याभूति भएका परिसरमा मात्र थुनामा राख्न सकिनेछ । युद्धबन्दीको आफ्नै हितको कारणले उचित ठहऱ्याएको खास परिस्थितिमा बाहेक तिनीहरूलाई सुधारक कारागारमा थुन्न पाइनेछैन ।</p><p class="content-paragraph">अस्वस्थकर क्षेत्रमा अथवा हावापानी हानिकारक भएको क्षेत्रमा थुनिएका युद्धबन्दीहरूलाई, यथाशिघ्र बढी <span class="form-field small"></span> क्षेत्रमा सारिनेछ ।</p><p class="content-paragraph">थुनामा राख्ने शक्तिले तिनीहरूको राष्ट्रियता, भाषा र रीतिरिवाजको आधारमा युद्धबन्दीहरूलाई शिविर अथवा शिविरका हातामा जम्मा गर्नेछ तर तिनीहरूले मञ्जुर गरेमा बाहेक समातिएको बेलामा तिनीहरू सेवारत रहेको सैनिक दलका युद्धबन्दीहरूबाट तिनीहरूलाई छुट्याइनेछैन ।</p><div class="header-section">धारा २३</div><p class="content-paragraph">कुनै पनि युद्धबन्दीहरूलाई कुनै पनि समयमा त्यस्तो क्षेत्रमा पठाउनु वा थुन्न हुँदैन, जहाँ ऊ युद्धग्रस्त क्षेत्रको गोलाबारीमा पर्न सक्छ न त उसको उपस्थितिलाई कुनै खास स्थान अथवा क्षेत्रलाई, सैनिक कारवाहीबाट मुक्त पार्नका लागि नै प्रयोग गर्न सकिन्छ ।</p><p class="content-paragraph">सर्वसाधारण जनतालाई उपलब्ध भएको हदसम्म युद्धबन्दीहरूलाई पनि आकाशबाट गरिने बमबारी अथवा युद्धका अन्य खतराहरूका विरुद्ध सुरक्षित आश्रय स्थल प्राप्त हुनेछ । माथि उल्लिखित</p><p class="content-paragraph">खतराहरूका विरुद्ध आवास क्षेत्रको सुरक्षाका लागि खटिएका मानिसहरू बाहेक सबै युद्धबन्दीहरू खतराको सूचना पाउनासाथ यथाशिघ्र यस्ता आश्रयस्थलभित्र प्रवेश गर्न सक्नेछन् । सर्वसाधारण जनताको सुरक्षाको लागि चालिने कुनै पनि अन्य सुरक्षात्मक कदम उनीहरूको हकमा पनि लागू हुनेछ ।</p><p class="content-paragraph">थुनामा राख्ने शक्तिले, मध्यस्थ संरक्षक शक्तिमार्फत सम्बन्धित शक्तिहरूलाई युद्धबन्दीहरूको शिविर रहेको भौगोलिक स्थलका सम्बन्धमा सबै उपयोगी जानकारी दिनेछ ।</p><p class="content-paragraph">सैनिक दृष्टिकोणले अनुमति दिएको खण्डमा युद्धबन्दी शिविरहरूमा दिनमा आकाशबाट स्पष्ट देख्न सकिने गरी राखिएको पी.डब्लु वा पी.जी. भन्ने अक्षरहरूका संकेत राखिनेछन् । सम्बन्धित <span class="form-field large"></span> अन्य कुनै चिन्ह लगाउने सांकेतिक तरिकाबारे पनि सहमत हुन सक्छन् । यस्तो चिन्ह युद्धबन्दीहरूको शिविरमा मात्र राख्न सकिनेछ ।</p><div class="header-section">धारा २४</div><p class="content-paragraph">स्थायी प्रकृतिका, बाटोमा पर्ने पारगमन अथवा छानविन शिविरहरू, प्रस्तुत खण्डमा वर्णित अवस्थाहरू अनुकूल सुसज्जित हुनेछन् र ती शिविरका बन्दीहरूलाई अरु शिविरमा रहेकालाई जस्तै व्यवहार गरिनेछ ।</p><div class="subsection-heading bold">परिच्छेद २</div><div class="subsection-heading bold">आवास, खाना र लुगा</div><div class="header-section">धारा २५</div><p class="content-paragraph">युद्धबन्दीहरूलाई सोही क्षेत्रमा बासस्थान भएका बन्दी बनाउने शक्तिको सैन्यहरूले पाए सरहको अवस्था (सुविधा) भएमा आवासहरूमा राखिनेछ । उल्लिखित स्थितिले बन्दीहरूको बानी र चाल-चलनमा सुविधा पुऱ्याउनेछ र कुनै पनि अवस्थामा तिनीहरूको स्वास्थ्यका लागि त्यो हानिकारक हुनेछैन ।</p><p class="content-paragraph">माथिका प्रावधानहरू खास गरी युद्धबन्दीहरूको शयनकक्षहरू, त्यसले ओगटेको क्षेत्र, न्यूनतम घन क्षेत्र तथा सामान्य जडान, ओछ्यान र कम्बलको सम्बन्धमा लागू हुनेछन् ।</p><p class="content-paragraph">व्यक्तिगत या सामूहिक प्रयोगका लागि युद्धबन्दीहरूलाई उपलब्ध गराइएका भवन पूर्ण रुपमा चिस्यानबाट सुरक्षित र खास गरी साँझदेखि रातभर पर्याप्त मात्रामा ताप र प्रकाशको व्यवस्था गरिएको हुनुपर्छ । आगलागीको खतराका विरुद्ध सबै किसिमको सावधानी लिएको हुनुपर्छ ।</p><p class="content-paragraph">महिला तथा पुरुष युद्धबन्दीहरूलाई सँगै राखिएको शिविरमा महिलाहरूलाई छुट्टै सुत्ने कोठाहरू उपलब्ध गराइनेछ ।</p><div class="header-section">धारा २६</div><p class="content-paragraph">युद्धबन्दीहरूको असल स्वास्थ्य बनाई राख्न, तौल घट्न नदिन अथवा कुपोषण सम्बन्धी कमीहरू विकसित हुन नदिन आधारभूत दैनिक खानाको रसद पर्याप्त परिमाण, गुण र विविधतायुक्त हुनेछ । बन्दीहरूको खानाको बानीलाई पनि ध्यानमा राखिनेछ ।</p><p class="content-paragraph">बन्दी बनाउने शक्तिले काम गर्ने बन्दीहरूलाई तिनीहरूलाई गर्न लगाइएको कामको लागि आवश्यक पर्ने थप रसद आपूर्ति गर्नेछ ।</p><p class="content-paragraph">युद्धबन्दीहरूलाई पर्याप्त पेय पानी आपूर्ति गरिनेछ । सूर्तिजन्य वस्तुको प्रयोगको अनुमति दिइनेछ ।</p><p class="content-paragraph">युद्धबन्दीहरूलाई यथासम्भव आफ्‌नो खाना तयार पार्ने काममा संलग्न गराइनेछ । यस प्रयोजनका लागि तिनीहरूलाई भान्सामा खटाउन सकिनेछ । यसका अतिरिक्त तिनीहरूको साथमा रहेको थप खाना आफै तयार पार्न साधन उपलब्ध गराइनेछ ।</p><p class="content-paragraph">भोजनालय सञ्चालन गर्न पर्याप्त घरजग्गा उपलब्ध गराइनेछ ।</p><p class="content-paragraph">खानामा असर पार्ने, सामूहिक <span class="form-field medium"></span> निषेध गरिएको छ ।</p><div class="header-section">धारा २७</div><p class="content-paragraph">बन्दी बनाउने शक्तिले युद्धबन्दीहरूलाई पर्याप्त मात्रामा लुगा, भित्री लुगा र जुत्ता उपलब्ध गराउनेछ । र यसो गर्दा उसले युद्धबन्दीहरूलाई थुनामा राखिएको क्षेत्रको हावापानीअनुरुप गर्नेछ । बन्दी बनाउने शक्तिद्वारा कब्जा गरिएको शत्रु सैनिक बलका उर्दीपोशाक, यदि हावापानीका लागि उपयुक्त छन् भने, युद्धबन्दीहरूलाई लगाउनको लागि उपलब्ध गराउनुपर्छ ।</p><p class="content-paragraph">माथिका वस्तुहरूको नियमित आपूर्ति र सम्भारको व्यवस्था, बन्दी बनाउने शक्तिले सुनिश्चित गर्नेछ । यसका अतिरिक्त, काम गर्ने युद्धबन्दीहरूले तिनीहरूको कामको प्रकृतिले माग गरेअनुसार उपयुक्त लुगा पाउनेछन् ।</p><div class="header-section">धारा २८</div><p class="content-paragraph">सबै शिविरहरूमा चमेनागृह स्थापित गरिनेछन् जहाँ युद्धबन्दीहरूले खाद्य सामग्री, साबुन, सुर्ती र दैनिक प्रयोगमा आउने अरु सामान्य वस्तु किन्न सक्नेछन् । यिनको मूल्य स्थानीय बजार मूल्यभन्दा कहिल्यै पनि बढी हुनेछैन ।</p><p class="content-paragraph">शिविरमा चमेनागृहबाट प्राप्त भएको नाफाको प्रयोग युद्धबन्दीहरूको भलाईको लागि गरिनेछ । यस प्रयोजनको लागि विशेष कोषको स्थापना गरिनेछ । युद्धबन्दीहरूको प्रतिनिधिलाई चमेनागृह तथा यस कोषको व्यवस्थापनमा सहयोग गर्ने अधिकार हुनेछ ।</p><p class="content-paragraph">जब कुनै शिविर बन्द गरिन्छ, उक्त कोषमा योगदान गर्ने व्यक्तिहरूको जुन राष्ट्रियता हो, त्यही राष्ट्रियता भएका युद्धबन्दीहरूको फाइदाको लागि प्रयोग गर्ने गरी विशेष कोषमा बाँकी रहेको रकम, कुनै अन्तर्राष्ट्रिय कल्याणकारी संस्थालाई हस्तान्तरण गरिनेछ । सामूहिक स्वदेश फिर्ती भएमा, सम्बन्धित शक्तिहरूबीच प्रतिकूल सम्झौता भएको स्थितिमा बाहेक बन्दी बनाउने शक्तिले यस्तो नाफा रकम राख्नेछ ।</p><div class="subsection-heading bold">परिच्छेद ३</div><div class="subsection-heading bold">सरसफाई र स्वास्थ्यसम्बन्धी हेरचाह</div><div class="header-section">धारा २९</div><p class="content-paragraph">बन्दी बनाउने शक्ति शिविरको सरसफाई र स्वस्थ वातावरण सुनिश्चित गर्न र महामारीको रोकथाम गर्न आवश्यक सरसफाईका सबै उपायहरू गर्न बाध्य हुनेछ ।</p><p class="content-paragraph">युद्धबन्दीहरूलाई आफ्नो प्रयोगका निमित्त रातदिन सरसफाइका नियमहरू अनुरुपको शौचालय जस्ता सुविधाहरू उपलब्ध हुनेछन् र ती निरन्तर रुपमा सफा अवस्थामा राखिनेछन् । महिला युद्धबन्दीहरूका लागि पनि आवासको व्यवस्था गरिएको ठाउँमा तिनीहरूका लागि छुट्टै शौचालय उपलब्ध गराइनेछ ।</p><p class="content-paragraph">शिविरमा उपलब्ध गराइएका स्नानागारका अतिरिक्त, युद्धबन्दीहरूलाई उनीहरूको आफ्नो निजी शौचालयका लागि र निजी लुगा धुनका लागि पर्याप्त मात्रामा पानी र साबुन उपलब्ध गराइनेछ, त्यस प्रयोजनका लागि तिनीहरूलाई आवश्यक जडान, सुविधा र समय प्रदान गरिनेछ ।</p><div class="header-section">धारा ३०</div><p class="content-paragraph">हरेक शिविरमा पर्याप्त उपचार कोठाहरू हुनेछन्, जहाँ युद्धबन्दीहरूले आवश्कयताअनुसारको ध्यान र उपयुक्त आहार पाउनेछन् । आवश्यक भएमा सरुवा रोग वा मानसिक बिरामीको लागि पृथक वार्ड तयार गरिनेछ ।</p><p class="content-paragraph">निकट भविष्यमा नै उनीहरूलाई स्वदेश फिर्ता गरिने भए पनि गम्भीर रोगबाट पीडित युद्धबन्दीहरू अथवा जसको अवस्थाले गर्दा विशेष सेवा, शल्यक्रिया वा अस्पतालबाट हेरचाह आवश्यक पर्छ, तिनलाई उपचार हुन सक्ने सैनिक अथवा नागरिक स्वास्थ्यसम्बन्धी एकाइमा भर्ना गर्नुपर्छ । स्वदेश फिर्ता नभएसम्म अपाङ्गहरू, विशेषतः अन्धाहरूको हेरचाह गर्न <span class="form-field small"></span> पुनर्संस्थापनका लागि, विशेष सुविधा उपलब्ध गराइनेछ ।</p><p class="content-paragraph">युद्धबन्दीहरू जुन शक्तिमाथि आश्रित छन् त्यस शक्तिका स्वास्थ्यकर्मीबाट <span class="form-field large"></span> प्रारम्भिकपूर्वक र सम्भव भएमा आफ्‌नो देशका स्वास्थ्यकर्मीबाट उनीहरूलाई <span class="form-field large"></span> प्राप्त हुनेछ ।</p><p class="content-paragraph">युद्धबन्दीहरूलाई परीक्षणका लागि स्वास्थ्य अधिकृतहरू समक्ष आफै प्रस्तुत हुनबाट रोक्न सकिने छैन । बन्दी बनाउने अधिकृतहरूले, उपचार गराउने बन्दीको अनुरोधमा त्यस्तो हरेक युद्धबन्दीलाई उसको बिरामी अथवा चोटपटकको प्रकृति र उपलब्ध गराइएको उपचारको अवधि र प्रकृतिबारे जनाइएको आधिकारिक प्रमाणपत्र दिइनेछ । यस्तो प्रमाणपत्र प्रतिलिपि केन्द्रीय युद्धबन्दी निकायमा पठाइनेछ ।</p><p class="content-paragraph">युद्धबन्दीहरूको असल स्वास्थ्य कायम गर्न चाहिने जुनसुकै उपकरण, खास गरी, कृत्रिम दाँत र अन्य कृत्रिम उपकरणहरू र चश्मा लगायतका उपचारको खर्च, बन्दी बनाउने शक्तिले व्यहोर्नेछ ।</p><div class="header-section">धारा ३१</div><p class="content-paragraph">युद्धबन्दीहरूको स्वास्थ्य परीक्षण कम्तिमा महिनामा एकपटक गरिनेछ । यसभित्र हरेक युद्धबन्दीको परीक्षण र तौलको विवरण राख्ने काम पनि गर्नुपर्नेछ । यिनको उद्देश्य खास गरी बन्दीहरूको स्वास्थ्य, पौष्टिक आहार र सरसफाइको सामान्य अवस्थाको सुपरीवेक्षण गर्नु र विशेष गरी क्षयरोग, औलो र यौन रोगजस्ता संक्रामक रोग पत्ता लगाउनु हुनेछ । यस प्रयोजनका लागि उपलब्ध सबैभन्दा दक्ष तरीकाको प्रयोग गरिनेछ, उदाहरणका लागि क्षयरोग छिट्टै पत्ता लगाउन समयसमयमा गरिने आम लघु एक्सरे (मास मिनिएचर रेडियोग्राफी)</p><div class="header-section">धारा ३२</div><p class="content-paragraph">आफ्नो सैन्य दलको स्वास्थ्य सेवासँग सम्बद्ध नभए तापनि चिकित्सक, शल्य चिकित्सक, दन्त चिकित्सक, उपचारिका वा स्वास्थ्य सम्बन्धी अर्दलीका रुपमा रहेका युद्धबन्दीहरूलाई बन्दी बनाउने शक्तिले, उनीहरूको स्वास्थ्य सेवालाई उही शक्तिमाथि आश्रित रहेका युद्धबन्दीहरूको हितको लागि लगाउन सक्छ । यस्तो अवस्थामा उनीहरू युद्धबन्दी नै रहिरहे पनि बन्दी बनाउने शक्तिद्वारा राखिएका समान प्रकृतिका स्वास्थ्यकर्मीले पाएसरहको व्यवहार पाउनेछन् । उनीहरूलाई धारा ४९ अन्तर्गत अरु कुनै काम गर्नबाट उन्मुक्ति प्रदान गरिनेछ ।</p><div class="subsection-heading bold">परिच्छेद ४</div><div class="subsection-heading bold">युद्धबन्दीहरूका लागि राखिएका स्वास्थ्यकर्मी र पुरोहितहरू</div><div class="header-section">धारा ३३</div><p class="content-paragraph">युद्धबन्दीहरूलाई सहयोग गर्ने उद्देश्यले बन्दी बनाउने शक्तिद्वारा रोकेर राखिएका स्वास्थ्य सेवाका सदस्यहरू र धार्मिक पुजारीलाई युद्धबन्दीको रुपमा लिइनेछैन । तर पनि उनीहरूले कम्तिमा पनि महासन्धिमा व्यवस्था भएबमोजिम संरक्षण र फाइदा प्राप्त गर्नेछन् र युद्धबन्दीहरूलाई स्वास्थ्य सेवा र धार्मिक सहयोग र सेवा प्रदान गर्न आवश्यक सबै सुविधा पनि उपलब्ध गराइनेछ ।</p><p class="content-paragraph">उनीहरूले आफ्नो व्यावसायिक आचरण अनुरुप बन्दी बनाउने शक्तिको सैनिक कानुन र नियमको परिधिभित्र तथा यसको सक्षम सेवाको नियन्त्रणअन्तर्गत आफू आश्रित सैनिक बललाई प्राथमिकता दिएर सोहीसँग सम्बन्धित युद्धबन्दीहरूको हितको निम्ति आफ्ना स्वास्थ्य र अध्यात्मसम्बन्धी कार्य जारी राख्नेछन् । आफ्ना स्वास्थ्य र अध्यात्मसम्बन्धी कार्यहरू गर्न उनीहरूले देहायमा लेखिएबमोजिमका सुविधाबाट समेत लाभ लिनेछन् :-</p><p class="list-item-sub">(क) शिविरभन्दा बाहिर काम गर्ने ठाउँमा अथवा अस्पतालमा रहेका युद्धबन्दीहरूलाई समयसमयमा भेट्न उनीहरूलाई अख्तियारी दिइनेछ । यस प्रयोजनका लागि बन्दी बनाउने शक्तिले उनीहरूलाई आवश्यक पर्ने यातायातको साधन उपलब्ध गराउनेछ ।</p><p class="list-item-sub">(ख) हरेक शिविरका वरिष्ठ मेडिकल अधिकृत त्यहाँ राखिएका स्वास्थ्यकर्मीका गतिविधिसँग सम्बन्धित हरेक कुराका लागि शिविरका सैनिक अधिकारीहरूप्रति जिम्मेवार रहनेछ । यस प्रयोजनका लागि संघर्षरत पक्षहरूले, संघर्ष प्रारम्भ भएपछि युद्धभूमिमा घाइते तथा बिरामी सैनिक बलको अवस्थाको सुधार सम्बन्धी १२ अगस्त १९४९ को जेनेभा महासन्धिको धारा २६ मा उल्लिखित संस्थाहरू लगायतका स्वास्थ्यकर्मीहरूको एक समान दर्जासम्बन्धी विषयमा सहमत हुनेछन् । यो, वरिष्ठ मेडिकल अधिकृतका साथै धार्मिक</p><p class="content-paragraph">पुजारीहरू आफ्नो कर्तव्यसँग सम्बन्धित सबै प्रश्नहरूमा शिविरका सक्षम अधिकारीहरूसँग काम कारवाही गर्ने अधिकार हुनेछ । यस्ता अधिकारीहरूले यी प्रश्नहरूसँग सम्बन्धित पत्रव्यवहारका लागि आवश्यक सम्पूर्ण सुविधा उनीहरूलाई उपलब्ध गराउनेछन् ।</p><p class="list-item-sub">(ग) उनीहरूलाई जुन शिविरमा राखिएको छ, त्यस शिविरको आन्तरिक अनुशासनको पालना उनीहरूले गर्नुपर्ने भए तापनि यस्ता व्यक्तिहरूलाई उनीहरूको आफ्नो स्वास्थ्य वा धार्मिक सेवासँग सम्बन्धित विषयबाहेकका अरु कुनै पनि काम गर्न बाध्य पार्न सकिनेछैन ।</p><p class="content-paragraph">संघर्षको समयमा संघर्षरत पक्षहरूले रोकेर राखिएका कर्मचारीहरूको सम्भावित उद्धारका सम्बन्धमा सहमत हुनेछन् र पालना गर्नुपर्ने प्रक्रिया निर्धारण गर्नेछन् ।</p><p class="content-paragraph">अगाडिका कुनै पनि प्रावधानले बन्दी बनाउने शक्तिलाई स्वास्थ्य र आध्यात्मिक दृष्टिकोणबाट युद्धबन्दीहरूप्रतिको निजको दायित्वबाट मुक्त गर्नेछैन ।</p><div class="subsection-heading bold">परिच्छेद ५</div><div class="subsection-heading bold">धार्मिक, बौद्धिक र शारीरिक गतिविधिहरू</div><div class="header-section">धारा ३४</div><p class="content-paragraph">सैनिक अधिकारीहरूद्वारा तोकिएको अनुशासनात्मक कार्य तालिका पालन गर्ने शर्तमा, आफ्ना आस्था अनुसारको सेवामा उपस्थित हुने लगायतका धार्मिक कर्तव्यहरूको पालन गर्ने कार्यमा, युद्धबन्दीहरूले पूर्ण स्वतन्त्रताको उपभोग गर्ने पाउनेछन् ।</p><p class="content-paragraph">धार्मिक सेवाको आयोजना गर्न पर्याप्त भवनहरू उपलब्ध गराइनेछन् ।</p><div class="header-section">धारा ३५</div><p class="content-paragraph">शत्रु शक्तिको हातमा परेका र युद्धबन्दीहरूलाई सहयोग गर्ने उद्देश्यले रहेका वा राखिएका पुजारीलाई, समान धर्मका युद्धबन्दीहरूका बीचमा तिनीहरूको धार्मिक सद्विवेक अनुरुप स्वतन्त्रतापूर्वक धार्मिक सेवा संचालन गर्न र उनीहरूको धार्मिक हेरचाह गर्न अनुमति दिइनेछ । उनीहरूलाई एउटै सैनिक दलका, एउटै भाषा बोल्ने र एउटै धर्म मान्ने युद्धबन्दीहरू भएका धेरै शिविरहरू र श्रम शिविरहरूमा खटाइनेछ । तिनीहरूलाई आफ्ना शिविरदेखि बाहिर रहेका युद्धबन्दी भेट्न, धारा ३३ मा उल्लेख भएबमोजिम यातायातका साधन लगायत आवश्यक सुविधा प्राप्त हुनेछ । बन्दी बनाइएको मुलुकका र अन्तर्राष्ट्रिय धार्मिक संगठनहरूमा धार्मिक अधिकारीहरूसँग धार्मिक कर्तव्यहरूसँग सम्बन्धित विषयहरूमा पूर्व नियन्त्रणको अधीन रही,</p><p class="content-paragraph">पत्रव्यवहार गर्न उनीहरू स्वतन्त्र हुनेछन् । यस प्रयोजनका लागि उनीहरूले पठाउन सक्ने चिट्ठी र कार्डहरू धारा ७१ मा उल्लेख भएको कोटाको अतिरिक्त हुनेछन् ।</p><div class="header-section">धारा ३६</div><p class="content-paragraph">आफ्नै सैनिक दलमा पुजारीको रुपमा काम नगरेका तर धर्माधिकारी भएका युद्धबन्दीहरू जुनसुकै सम्प्रदायका भए पनि आफ्नो समुदायका सदस्यहरू बीचमा, धार्मिक कार्य गर्न स्वतन्त्र हुनेछन् । यस प्रयोजनका लागि बन्दी बनाउने शक्तिद्वारा राखिएका पुरोहितहरूले जुन व्यवहार पाउँछन्, <span class="form-field large"></span> तिनीहरूले पनि त्यही व्यवहार पाउनेछन् । उनीहरू यसबाहेक अरु काम गर्न बाध्य हुनेछैनन् ।</p><div class="header-section">धारा ३७</div><p class="content-paragraph">युद्धबन्दीहरूलाई राखिएका कुनै पुजारी वा तिनीहरूकै धर्मको युद्धबन्दी पुजारीहरूको सहायतामा उपलब्ध नभएको खण्डमा धार्मिक दृष्टिकोणबाट सम्भव भएमा युद्धबन्दीहरूका वा समान सम्प्रदायको धर्माधिकारी वा उसको अनुपस्थितिमा, कुनै योग्य व्यक्तिलाई सम्बन्धित बन्दीहरूको अनुरोधमा यस पदको पूर्ति गर्न नियुक्त गरिनेछ । बन्दी बनाउने शक्तिले अनुमोदन गरेमा सम्बन्धित बन्दीहरूको समुदायको सहमतिमा र आवश्यक भएमा उही धर्मका स्थानीय धार्मिक अधिकारीहरूको अनुमोदनमा यस्तो नियुक्ति लागु हुनेछ । यसरी नियुक्त व्यक्तिले अनुशासन र सैनिक सुरक्षाको हितमा, बन्दी बनाउने शक्तिद्वारा स्थापित सबै नियमहरूको पालन गर्नेछ ।</p><div class="header-section">धारा ३८</div><p class="content-paragraph">प्रत्येक बन्दीको व्यक्तिगत चाहनालाई सम्मान गर्दै बन्दी बनाउने शक्तिले बन्दीहरूका बीचमा बौद्धिक, शैक्षिक र मनोरञ्जनात्मक कामहरू र खेलकूदहरूलाई प्रोत्साहित गर्नेछ तथा उनीहरूलाई पर्याप्त भवन र आवश्यक उपकरण उपलब्ध गराएर, उनीहरूलाई व्यायामको अवसर सुनिश्चित गराउनेछ ।</p><p class="content-paragraph">युद्धबन्दीहरूलाई खेलकूद लगायत शारीरिक व्यायाम गर्ने र घरबाहिर घुमफिर गर्ने अवसर प्राप्त हुनेछ । यस प्रयोजनका लागि सबै शिविरहरूमा पर्याप्त खुला ठाउँ उपलब्ध गराइनेछ ।</p><div class="subsection-heading bold">परिच्छेद ६</div><div class="subsection-heading bold">अनुशासन</div><div class="header-section">धारा ३९</div><p class="content-paragraph">हरेक युद्धबन्दी शिविरलाई, बन्दी बनाउने शक्तिको नियमित सैन्य बलको आधिकारिक दर्जा पाएको अधिकृतको प्रत्यक्ष अख्तियारी अन्तर्गत राखिनेछ । यस्तो अधिकृतले आफूसँग प्रस्तुत महासन्धिको एकप्रति राख्नेछ । शिविरका सबै कर्मचारी र पालेलाई यसका प्रावधानहरू थाहा हुने कुरा उसले सुनिश्चित गर्नेछ र आफ्नो सरकारको निर्देशनमा यसको कार्यान्वयनको लागि, ऊ जिम्मेवार हुनेछ ।</p><p class="content-paragraph">अधिकृतबाहेक सबै युद्धबन्दीहरूले उनीहरूको आफ्नै सैन्य बलमा लागू भएको नियम बमोजिम बन्दी बनाउने शक्तिका सबै अधिकृतहरूलाई सलाम गर्नुपर्छ र सम्मानको बाह्य चिन्ह प्रदर्शन गर्नुपर्छ ।</p><p class="content-paragraph">अधिकृत युद्धबन्दीहरू बन्दी बनाउने शक्तिका माथिल्लो दर्जाका अधिकृतहरूलाई मात्र सलाम गर्न बाध्य हुन्छन् तर उनीहरूले जुनसुकै दर्जाको भए पनि शिविरको समादेशक (कमान्डर) लाई भने सलाम गर्नैपर्छ ।</p><div class="header-section">धारा ४०</div><p class="content-paragraph">दर्जा र राष्ट्रियताको ब्याजको साथसाथै मान पदक लगाउने कामलाई अनुमति प्रदान गरिनेछ ।</p><div class="header-section">धारा ४१</div><p class="content-paragraph">हरेक शिविरमा प्रस्तुत महासन्धिको पाठ र यसका अनुसूचीहरू तथा धारा ६ मा लेखिएबमोजिम कुनै विशेष सम्झौताको विषयवस्तु बन्दीहरूको आफ्नै भाषामा उनीहरू सबैले पढ्न सक्ने ठाउँमा टाँसिनेछ । टाँसिएको प्रतिमा पहुँच नहुने बन्दीहरूलाई, तिनीहरूको अनुरोधमा प्रतिलिपिहरू उपलब्ध गराइनेछ ।</p><p class="content-paragraph">नियम, आदेश, सूचना र युद्धबन्दीहरूको आचरणसँग सम्बन्धित हरेक प्रकारको प्रकाशन उनीहरूले बुझ्ने भाषमा उनीहरूलाई उपलब्ध गराइनेछ । यस्ता नियम, आदेश र प्रकाशन, माथि वर्णन गरिएको तरीका बमोजिम टाँसिनेछन् र तिनको प्रतिलिपि बन्दीहरूको प्रतिनिधिलाई दिइनेछ । यसरी नै हरेक युद्धबन्दीहरूलाई व्यक्तिगत रुपमा सम्बोधन गरिएका हरेक आज्ञा र आदेश उनीहरूले बुझ्‌ने भाषामा दिइनेछ ।</p><div class="header-section">धारा ४२</div><p class="content-paragraph">युद्धबन्दीहरूका विरुद्ध, खास गरी भागिरहेका र भाग्ने उद्योग गरिरहेका युद्धबन्दीहरूका विरुद्ध, हतियारको प्रयोगलाई अन्तिम उपायको रुपमा लिइनेछ जसको प्रयोग गर्नुभन्दा पहिले सदैव परिस्थिति अनुरुपको चेतावनी दिइनेछ ।</p><div class="subsection-heading bold">परिच्छेद ७</div><div class="subsection-heading bold">युद्धबन्दीहरूको दर्जा</div><div class="header-section">धारा ४३</div><p class="content-paragraph">संघर्ष प्रारम्भ हुँदा संघर्षरत पक्षहरूले समान दर्जाका बन्दीहरूको बीचमा समान व्यवहार सुनिशिचत गर्न, प्रस्तुत महासन्धिको धारा ४ मा उल्लेख भएका सबै व्यक्तिहरूको पद र दर्जा एक अर्कालाई सूचित गर्नेछन् । पछि सृजना गरिएका पद र दर्जाबारे पनि यसरी नै जानकारी दिनुपर्नेछ ।</p><p class="content-paragraph">बन्दीहरू जुन शक्तिमाथि आश्रित छन् त्यस शक्तिद्वारा युद्धबन्दीहरूलाई प्रदान गरिएको र विधिपूर्वक सूचना गरिएको दर्जाको पदोन्नतिलाई, बन्दी बनाउने शक्तिले मान्यता प्रदान गर्नेछ ।</p><div class="header-section">धारा ४४</div><p class="content-paragraph">समान तहका अधिकृत र बन्दीहरूलाई उनीहरूको दर्जा र उमेर अनुरुप उपयुक्त आदरसहित व्यवहार गरिनेछ ।</p><p class="content-paragraph">अधिकृतहरूका शिविरहरूमा सेवा सुनिश्चित गर्न सम्भव भएसम्म, उही भाषा बोल्ने, उही सैन्य दलका अरु दर्जालाई पर्याप्त मात्रामा खटाइनेछ र यसो गर्दा अधिकृतहरूको र समान तहका बन्दीहरूको दर्जालाई ध्यानमा राखिनेछ । यस्ता आदेशपालकहरू (अर्दली) ले यसबाहेक अरु कुनै <span class="form-field small"></span> काम गर्नुपर्दैन ।</p><p class="content-paragraph">अधिकृतहरूद्वारा सामूहिक भोजनालयको सुपरिवेक्षण गर्ने कार्यलाई हरेक किसिमबाट सहयोग पुऱ्याइनेछ ।</p><div class="header-section">धारा ४५</div><p class="content-paragraph">अधिकृतहरू र समान दर्जा भएका बन्दीहरू बाहेक अन्य युद्धबन्दीहरूप्रति उनीहरूको दर्जा र उमेर अनुरुप उपयुक्त आदरसहित व्यवहार गरिनेछ ।</p><p class="content-paragraph">युद्धबन्दीहरूद्वारा सामूहिक भोजनालयको सुपरिवेक्षण गर्ने कार्यलाई हरेक किसिमबाट सहयोग पुऱ्याइनेछ ।</p><div class="subsection-heading bold">परिच्छेद ८</div><div class="subsection-heading bold">शिविरमा आइसकेपछि युद्धबन्दीहरूको स्थानान्तरण</div><div class="header-section">धारा ४६</div><p class="content-paragraph">बन्दीहरूलाई स्थानान्तरण गर्ने निर्णय गर्दा, बन्दी बनाउने शक्तिले बन्दीहरूको हितलाई विशेष गरी उनीहरूलाई स्वदेश फर्काउने काममा कठिनाई नबढोस् भन्ने कुरामा ध्यान दिइनेछ ।</p><p class="content-paragraph">युद्धबन्दीहरूको स्थानान्तरण सधै मानवीय तरिकाले गरिनेछ र बन्दी बनाउने शक्तिका सैन्य बललाई स्थानान्तरण गर्दा उपलब्ध गराइने भन्दा कम सुविधाजनक अवस्था हुनेछैन । युद्धबन्दीहरू अभ्यस्त रहेको हावापानीको अवस्थालाई ध्यानमा राखिनेछ र स्थानान्तरणको अवस्था, कुनै पनि हालतमा उनीहरूको स्वास्थ्यका लागि हानिकारक /प्रतिकूल हुनेछैन ।</p><p class="content-paragraph">बन्दी बनाउने शक्तिले स्थानान्तरणको अवधिमा, युद्धबन्दीहरूलाई राम्ररी स्वस्थ राख्न उनीहरूलाई पर्याप्त खाना र खानेपानी र त्यसरी नै लुगा, आवास र स्वास्थ्य सेवा उपलब्ध गराउनेछ । बन्दी बनाउने शक्तिले हस्तान्तरणको समयमा, खास गरी समुद्री जहाज र विमानद्वारा उनीहरूलाई अन्यत्र लैजाँदा, उनीहरूको सुरक्षा सुनिश्चित गर्नका लागि पर्याप्त सावधानी लिनेछ र उनीहरू प्रस्थान गर्नुभन्दा पहिले <span class="form-field large"></span> बन्दीहरूको पूर्ण सूची तयार पार्नेछ ।</p><div class="header-section">धारा ४७</div><p class="content-paragraph">बिरामी वा घाइते युद्धबन्दीहरूलाई उनीहरूको सुरक्षाले अत्यावश्यक रुपमा माग गरेमा बाहेक <span class="form-field large"></span> निको हुनमा खतरा पुग्ने भएमा तिनीहरूलाई स्थानान्तरण गरिनेछैन ।</p><p class="content-paragraph">यदि युद्ध क्षेत्र शिविर नजिकै आइपुग्यो भने त्यस शिविरका युद्धबन्दीहरूलाई उनीहरूको स्थानान्तरणमा पर्याप्त सुरक्षाको अवस्था नभएसम्म वा स्थानान्तरण गर्नुभन्दा त्यही ठाउँमा रहँदा अझ ठूलो जोखिम आई पर्न सक्ने स्थिति नभएसम्म, स्थानान्तरण गरिने छैन ।</p><div class="header-section">धारा ४८</div><p class="content-paragraph">स्थानान्तरण गर्दा युद्धबन्दीहरूलाई उनीहरूको प्रस्थान र उनीहरूको नयाँ हुलाकी ठेगानाको जानकारी आधिकारिक रुपमा दिइनेछ । यस्तो जानकारी उनीहरूलाई समयमा नै दिइनेछ, जसले गर्दा उनीहरूले आफ्नो सामान पोका पार्न र आफ्नो नजिकको नातेदारलाई जानकारी दिन सक्नेछन् ।</p><p class="content-paragraph">उनीहरूलाई आफ्नो निजी सामान तथा उनीहरूलाई प्राप्त भएका चिठ्ठीपत्र र पार्सल आफूसँग लैजान अनुमति प्रदान गरिनेछ । यदि स्थानान्तरणको अवस्थाले आवश्यक ठहऱ्याएमा हरेक बन्दीले लग्न सक्ने मालसामानको वजनको सीमा तोक्न सकिनेछ । तर, यो कुनै पनि हालतमा प्रतिव्यक्ति पच्चीस किलोग्राम भन्दा बढी हुनेछैन ।</p><p class="content-paragraph">पहिलेको शिविरको ठेगानामा, उनीहरूको नाममा आएका चिट्ठी र पार्सल विलम्ब उनीहरूकहाँ पठाइनेछ । यस धाराको दोस्रो प्रकरणमा उल्लिखित नियन्त्रणको परिणामस्वरुप उनीहरूले आफूसँग लैजान नसकेको सामान र बन्दीहरूको सामुदायिक सम्पत्तिको ढुवानी सुनिश्चित गर्न, शिविरको समादेशकले (कमाण्डर) बन्दीहरूका प्रतिनिधिको सहमतिमा आवश्यक कुनै पनि कदम चाल्नेछ । ढुवानी खर्च बन्दी बनाउने शक्तिले व्यहोर्नेछ ।</p><div class="section-heading bold">खण्ड ३</div><div class="subsection-heading bold">युद्धबन्दीहरूको श्रम</div><div class="header-section">धारा ४९</div><p class="content-paragraph">बन्दी बनाउने शक्तिले युद्धबन्दीहरूको उमेर, लिङ्ग, दर्जा र शारीरिक अभिरुचिलाई ध्यानमा राखी र विशेष गरी, उनीहरूको शारीरिक र मानसिक स्वास्थ्यलाई असल अवस्थामा कायम राख्ने उद्देश्यले शारीरिक रुपमा सक्षम युद्धबन्दीहरूको श्रमलाई उपयोगमा ल्याउन सक्नेछ ।</p><p class="content-paragraph">आधिकारिक दर्जा नपाएका युद्धबन्दीहरूले केवल सुपरिवेक्षणको काम गर्ने छन् । यसो गर्न आवश्यक नपर्ने अरुहरूले अन्य कुनै उपयुक्त काम माग्न सक्नेछन् जुन सम्भव भएसम्म उनीहरूका लागि खोजिनेछ ।</p><p class="content-paragraph">यदि अधिकृत वा समान तहका व्यक्तिहरूले उपयुक्त काम मागे भने सम्भव भएसम्म सो काम उनीहरूका लागि खोजिनेछ तर उनीहरूलाई कुनै पनि परिस्थितिमा काम गर्न बाध्य पारिनेछैन ।</p><div class="header-section">धारा ५०</div><p class="content-paragraph">शिविर प्रशासन, जडान र मरम्मतका अतिरिक्त, देहायमा उल्लिखित वर्गहरूमा पर्ने कामहरू मात्र गर्न युद्धबन्दीहरू बाध्य हुने सक्नेछन् :-</p><p class="list-item-sub">(क) कृषि,</p><p class="list-item-sub">(ख) कच्चा पदार्थको उत्पादन वा दोहनसँग सम्बन्धित उद्योग र धातुसम्बन्धी, यान्त्रिक र रसायनसम्बन्धी कारखाना बाहेकका उत्पादनकर्ता उद्योगहरू, सैनिक प्रकृति वा प्रयोजन नभएका सार्वजनिक काम र भवन निर्माण सम्बन्धी कामहरू,</p><p class="list-item-sub">(ग) सैनिक प्रकृति वा प्रयोजन नभएका यातायात र गोदामको सञ्चालन,</p><p class="list-item-sub">(घ) व्यापारिक कारोबार र कला तथा हस्तकला,</p><p class="list-item-sub">(ङ) घरेलु सेवा,</p><p class="list-item-sub">(च) सैनिक प्रकृति वा प्रयोजन नभएका सार्वजनिक उपयोगिता सम्बन्धी सेवा</p><p class="content-paragraph">माथिका प्रावधानहरूको उल्लंघन भएको खण्डमा युद्धबन्दीहरूले धारा ७८ बमोजिम उजूर गर्ने आफ्नो अधिकारको प्रयोग गर्न अनुमति पाउनेछन् ।</p><div class="header-section">धारा ५१</div><p class="content-paragraph">युद्धबन्दीहरूलाई उपयुक्त काम गर्ने अवस्था प्रदान गर्नैपर्छ । खास गरी आवास. खाना, लुगा र उपकरणका सम्बन्धमा, यस्तो अवस्था बन्दी बनाउने शक्तिले उस्तै काममा लगाएका आफ्ना नागरिकहरूले पाएभन्दा कम स्तरको हुनेछैन । हावापानीको अवस्थाप्रति पनि ध्यान दिइनेछ ।</p><p class="content-paragraph">बन्दी बनाउने शक्तिले युद्धबन्दीहरूको श्रमलाई उपयोग गर्दा बन्दीहरूलाई काममा लगाइएको क्षेत्रमा श्रम सुरक्षासम्बन्धी, अझ विशेष गरेर श्रमिकहरूको सुरक्षासम्बन्धी राष्ट्रिय कानुन, विधिवत् लागू छ भन्ने कुरा सुनिश्चित गर्नेछ ।</p><p class="content-paragraph">युद्धबन्दीहरूले तालिम प्राप्त गर्नेछन् । र, उनीहरूले गर्नुपर्ने कामका लागि उपयुक्त र बन्दी बनाउने शक्तिका <span class="form-field large"></span> उपलब्ध गराएजस्तै, सुरक्षाका साधन, उनीहरूलाई पनि उपलब्ध गराइनेछ । धारा ५२ को प्रावधान अन्तर्गत रही सर्वसाधारण श्रमिकहरूले गर्नुपर्ने सामान्य खतराको सामना, बन्दीहरूले पनि गर्नुपर्ने हुनसक्छ ।</p><p class="content-paragraph">श्रमका शर्तहरूलाई अनुशासनात्मक कारबाहीद्वारा, कुनै पनि हालतमा कडा पारिने छैन ।</p><div class="header-section">धारा ५२</div><p class="content-paragraph">स्वेच्छाले गर्न चाहेमा बाहेक कुनै पनि बन्दीलाई त्यस्तो काममा लगाइने छैन, जुन काम अस्वस्थकर अथवा खतरनाक प्रकृतिको छ ।</p><p class="content-paragraph">बन्दी बनाउने शक्तिको आफ्नै सैन्य दलका सदस्यका लागि अपमानजनक भनी ठानिएको काममा, कुनै पनि युद्धबन्दीलाई लगाउन पाइनेछैन ।</p><p class="content-paragraph">जमिनमुनिको विस्फोटक पदार्थ अथवा यस्तै उपकरण हटाउने कामलाई खतरनाक कामको रुपमा लिइनेछ ।</p><div class="header-section">धारा ५३</div><p class="content-paragraph">जान र आउनका लागि यात्राको समयलाई समेत समावेश गरी प्रत्येक दिन युद्धबन्दीले गर्ने श्रमको समय अवधि अत्याधिक हुनुहुँदैन र त्यस क्षेत्रका बन्दी बनाउने शक्तिका नागरिकहरू र उस्तै काममा लगाइएका सर्वसाधारण श्रमिकहरूको लागि अनुमति प्राप्त अवधिभन्दा, कुनै पनि हालतमा बढी हुनुहुँदैन ।</p><p class="content-paragraph">युद्धबन्दीहरूलाई दिनको कामको मध्य भागमा कम्तीमा एक घण्टाको विश्रामको अनुमति दिनुपर्छ । बन्दी बनाउने शक्तिका श्रमिकहरूले यदि लामो अवधिको विश्राम पाउने भए, सोही बमोजिम यो विश्रामको अवधि हुनेछ । यसका अतिरिक्त उनीहरूले हरेक हप्ता लगातार चौबीस घण्टाको विश्राम, प्राथमिकतापूर्व आइतबारका दिन अथवा उनीहरूको आफ्नो मुलुकमा विश्राम हुने दिनमा पाउनेछन् । यस बाहेक एकवर्ष काम गरेको बन्दीले लगातार आठ दिनको तलबीविदा पाउनेछन् ।</p><p class="content-paragraph">यदि कामको तरीका, टुक्राटुक्रा काममा लगाइएको जस्तो रहेछ भने, त्यसको कारणबाट काम गर्ने समयको अवधि बढी पार्न सकिनेछैन ।</p><div class="header-section">धारा ५४</div><p class="content-paragraph">युद्धबन्दीहरूलाई काम गरे बापत दिने वेतन यस महासन्धिको धारा ६२ को प्रावधान बमोजिम निर्धारण गरिनेछ ।</p><p class="content-paragraph">कामका क्रममा दुर्घटनामा परेमा अथवा यस सिलसिलामा अथवा कामको परिणामस्वरुप रोग लागेमा, युद्धबन्दीहरूले उनीहरूको अवस्थाले आवश्यक ठहऱ्याए बमोजिम सबै हेरचाह प्राप्त गर्नेछन् । यसका अतिरिक्त बन्दी बनाउने शक्तिले यस्ता युद्धबन्दीहरूलाई उनीहरूले आफू आश्रित रहेको शक्तिमा आफनो दाबी पेश गर्न सक्षम हुने गरी चिकित्सा प्रमाणपत्र दिनेछ । र, यसको प्रतिलिपि धारा १२३ मा उल्लेख भएबमोजिम युद्धबन्दीहरूको केन्द्रीय कार्यालयलाई पठाउनेछ ।</p><div class="header-section">धारा ५५</div><p class="content-paragraph">समयसमयमा कम्तीमा महिनामा एकपटक कामका लागि युद्धबन्दीहरूको क्षमता स्वास्थ्य परीक्षणद्वारा प्रमाणित गरिनेछ । यस्तो जाँच गर्दा युद्धबन्दीहरूले गर्नुपर्ने कामको प्रकृतिका सम्बन्धमा विशेष ध्यान दिइनेछ ।</p><p class="content-paragraph">यदि कुनै युद्धबन्दीले आफूलाई काम गर्न असमर्थ ठान्छ भने शिविरको चिकित्सा अधिकारी समक्ष उपस्थित हुन उसलाई अनुमति दिइनेछ । उनीहरूको विचारमा काम गर्न अयोग्य बन्दीहरूलाई चिकित्सक वा शल्य चिकित्सकले त्यस कामबाट उन्मुक्ति दिइयोस् भनी सिफारिश गर्नसक्छ ।</p><div class="header-section">धारा ५६</div><p class="content-paragraph">श्रमिकहरूको दलको संगठन र प्रशासन, युद्धबन्दी शिविरको जस्तै हुनेछ ।</p><p class="content-paragraph">हरेक श्रमिक दल युद्धबन्दी शिविरको नियन्त्रणमा र यसको अङ्गको रुपमा रहनेछ । उक्त शिविरका सैनिक अधिकृतहरू र समादेशक (कमाण्डर), श्रमिक दलहरूमा प्रस्तुत महासन्धिका प्रावधानहरू पालन गराउनका लागि आफ्नो सरकारको निर्देशन अन्तर्गत जिम्मेवार हुनेछन् ।</p><p class="content-paragraph">शिविरको समादेशकले उसको शिविरमा आश्रित श्रमिक दलहरूको अद्यावधिक विवरण राख्नेछन् र शिविरको भ्रमण गर्न सक्ने संरक्षक शक्ति, रेडक्रसको अन्तर्राष्ट्रिय समिति वा युद्धबन्दीहरूलाई राहत उपलब्ध गराउने अन्य कुनै निकायका प्रतिनिधिहरूलाई यसबारे सूचित गर्नेछ ।</p><div class="header-section">धारा ५७</div><p class="content-paragraph">निजी व्यक्तिहरूका लागि काम गर्ने युद्धबन्दीहरू निजी व्यक्तिको <span class="form-field large"></span> गर्नका लागि जिम्मेवार भए तापनि, युद्धबन्दीहरूप्रति गरिने व्यवहार यस महासन्धिमा उल्लेख भएबमोजिमको प्रावधानभन्दा कम हुनेछैन । यस्ता युद्धबन्दीहरू बस्दा लाग्ने खर्च, हेरचाह, उपचार र कामको वेतनका लागि बन्दी बनाउने शक्ति, बन्दीहरू रहेको शिविरको सैनिक अधिकृतहरू र समादेशक पूर्ण रुपमा जिम्मेवार हुनेछन् ।</p><p class="content-paragraph">आफू आश्रित रहेको, शिविरका बन्दीका प्रतिनिधिहरूसँग सम्पर्कमा रहिरहने अधिकार, यस्ता युद्धबन्दीहरूलाई हुनेछ ।</p><div class="section-heading bold">खण्ड ४</div><div class="subsection-heading bold">युद्धबन्दीहरूको आर्थिक स्रोत</div><div class="header-section">धारा ५८</div><p class="content-paragraph">संघर्ष प्रारम्भ हुँदा र संरक्षक शक्तिसँग यस विषयमा व्यवस्था गर्न बाँकी रहेको अवस्थामा, बन्दी बनाउने शक्तिले युद्धबन्दीले आफूसँग नगद वा अन्य रुपमा राख्न पाउने रुपियाँको अधिकतम रकम निर्धारण गर्नेछ । उनीहरूको साथमा विधिवत रहेको र उनीहरूबाट लिइएको अथवा रोक्का गरिएको कुनै पनि बढी रकम, उनीहरूले जम्मा गरेको अन्य रकमका साथै उनीहरूको खातामा राखिनेछ र उनीहरूको स्वीकृति बिना अन्य कुनै पनि मुद्रामा परिवर्तन गरिनेछैन ।</p><p class="content-paragraph">यदि युद्धबन्दीहरूलाई शिविरभन्दा बाहिर नगद भुक्तानी गर्नेगरी सेवा अथवा वस्तु खरिद गर्न अनुमति प्रदान गरिएको छ भने, यस्तो भुक्तानी बन्दी आफैले गर्नेछ वा सम्बन्धित व्यक्तिको</p><p class="content-paragraph">खाताबाट कट्टी गर्ने गरी शिविर प्रशासनले गर्नेछ । बन्दी बनाउने शक्तिले यस सम्बन्धमा आवश्यक नियमहरू बनाउनेछ ।</p><div class="header-section">धारा ५९</div><p class="content-paragraph">उनीहरूलाई कब्जा गरिएको समयमा, धारा १८ बमोजिम युद्धबन्दीहरूबाट लिइएको र बन्दी बनाउने शक्तिको मुद्रामा भएको नगद यस खण्डको धारा ६४ का प्रावधानहरूबमोजिम उनीहरूको छुट्टै खातामा राखिनेछ ।</p><p class="content-paragraph">युद्धबन्दीहरूबाट लिइएको अरु मुद्रामा परिवर्तन गर्न सकिने र बन्दी बनाउने शक्तिको मुद्रामा भएको रकम पनि, उनीहरूको छुट्टै खातामा जम्मा गरिनेछ ।</p><div class="header-section">धारा ६०</div><p class="content-paragraph">बन्दी बनाउने शक्तिले सबै युद्धबन्दीहरूलाई एक महिनाको अग्रिम वेतन उपलब्ध गराउनेछ जुन रकमको निर्धारण उक्त शक्तिको मुद्रामा तल लेखिएबमोजिम रकम परिवर्तन गरी, गरिनेछ :-</p><p class="list-item-sub">श्रेणी १ - सर्जेन्टभन्दा तलको दर्जा भएका बन्दीहरू : आठ स्विस फ्राङ्क ।</p><p class="list-item-sub">श्रेणी २ - सर्जेन्ट र आधिकारिक दर्जा नपाएका अरु अधिकृतहरू अथवा समान दर्जा भएका बन्दीहरू : बाह्र स्विस फ्राङ्क ।</p><p class="list-item-sub">श्रेणी ३ - वारन्ट अधिकृतहरू र मेजरभन्दा तल आधिकारिक दर्जा पाएका अधिकृतहरू अथवा समान दर्जा भएका बन्दीहरू : पचास स्विस फ्राङ्क</p><p class="list-item-sub">श्रेणी ४ - मेजर, लेफ्टिनेन्ट-कर्णेल अथवा समान दर्जा भएका बन्दीहरू : साठी स्विस फ्राङ्क</p><p class="list-item-sub">श्रेणी ५ - जर्नेल पदका अधिकृतहरू अथवा समान दर्जा भएका बन्दीहरू : पचहत्तर स्विस फ्राङ्क</p><p class="content-paragraph">तर सम्बन्धित संघर्षरत पक्षहरूले विशेष सम्झौताद्वारा माथि उल्लिखित श्रेणीहरूका बन्दीहरूलाई दिनुपर्ने अग्रिम वेतनको रकमलाई परिवर्तन गर्न सक्नेछन् ।</p><p class="content-paragraph">यसको साथै, यदि माथिको पहिलो प्रकरणमा जनाइएको रकम बन्दी बनाउने शक्तिका सैन्य दलको वेतनको तुलनामा अनुचित रुपमा बढी छ अथवा कुनै पनि कारणले बन्दी बनाउने शक्तिलाई गम्भीर रुपमा लज्जित पार्छ भने, त्यसपछि माथि लेखिएबमोजिमको रकमलाई परिवर्तन गर्न बन्दीहरू आश्रित रहेको शक्तिसँग विशेष सम्झौता नहुन्जेलसम्म बन्दी बनाउने शक्तिले :</p><p class="list-item-sub">(क) माथिको पहिलो प्रकरणमा जनाइएको रकम युद्धबन्दीहरूको खातामा जम्मा गर्ने काम जारी राख्नेछु,</p><p class="list-item-sub">(ख) अस्थायी रुपमा युद्धबन्दीहरूको आफ्नै प्रयोगका निमित्त दिइने पेश्की वेतनबाट उपलब्ध गराइने रकमलाई जायज रकममा सीमित गर्न सक्नेछ । तर, जुन रकम बन्दी बनाउने शक्तिले आफ्‌नो सैन्य दलका सदस्यहरूलाई दिने रकमभन्दा श्रेणी १ का लागि कहिल्यै पनि कम हुनु हुँदैन ।</p><p class="content-paragraph">रकम सीमित गर्नुको कारणको जानकारी अविलम्ब संरक्षक शक्तिलाई दिइनेछ ।</p><div class="header-section">धारा ६१</div><p class="content-paragraph">बन्दी बनाउने शक्तिलाई युद्धबन्दीहरू आश्रित रहेको शक्तिले पठाउन सक्ने <span class="form-field large"></span> उल्लिखित शर्तमा युद्धबन्दीहरूलाई पूरक वेतनको रुपमा वितरण गर्न स्वीकार गर्नेछ, एउटै श्रेणीका हरेक बन्दीका लागि दिइने रकम बराबर हुनेछ, त्यस शक्तिमा आश्रित त्यस श्रेणीका सबै बन्दीहरूलाई भुक्तानी गरिनेछ र धारा ६४ को प्रावधानबमोजिम यथाशक्य चाँडो, उनीहरूको छुट्टै खातामा राखिनेछ । यस्तो पूरक वेतनले बन्दी बनाउने शक्तिलाई यस महासन्धि अन्तरगतको दायित्वबाट मुक्त गर्नेछैन ।</p><div class="header-section">धारा ६२</div><p class="content-paragraph">बन्दी बनाउने अधिकारीहरूद्वारा युद्धबन्दीहरूलाई काम गरेबापत राम्रो दरमा सोझै वेतनको भुक्तानी गरिनेछ । वेतनको दर तिनै अधिकारीहरूद्वारा नै तोकिनेछ तर पूरा १ दिनको कामको लागि कुनै पनि हालतमा, एक स्विस फ्राङ्को एकचौथाइभन्दा कम हुनेछैन । बन्दी बनाउने शक्तिले आफूद्वारा निर्धारित कामको एक दिनको ज्यालाको दरबारे युद्धबन्दीहरूलाई र साथसाथै तिनीहरू आश्रित रहेको शक्तिलाई संरक्षक शक्तिको मध्यस्थद्वारा जानकारी दिनेछ ।</p><p class="content-paragraph">कामको वेतन यसरी नै, बन्दी बनाउने अधिकारीहरूद्वारा स्थायी रुपमा काममा लगाइएका अथवा शिविरको प्रशासन, जडान अथवा मरम्मतसँग सम्बन्धित दक्ष र अर्धदक्ष काममा लगाइएका र आफ्ना सहकर्मीहरूका निम्ति आध्यात्मिक र स्वास्थ्यसम्बन्धी कर्तव्य पालन गर्नुपर्ने बन्दीहरूलाई भुक्तान गरिनेछ ।</p><p class="content-paragraph">बन्दीहरूका प्रतिनिधि, यदि भएमा उनका सल्लाहकारहरू र उसका सहायकहरूको कामको वेतन चमेनागृहमा भएको नाफाबाट खडा गरिएको कोषबाट तिरिनेछ । यस कामका लागि वेतनमान बन्दीहरूका प्रतिनिधिद्वारा निर्धारित र शिविर समादेशकबाट स्वीकृत गरिनेछ । यदि यस्तो कोष नभएमा बन्दी बनाउने अधिकारीहरूद्वारा कामका लागि वेतनको राम्रो दरमा भुक्तान गरिनेछ ।</p><div class="header-section">धारा ६३</div><p class="content-paragraph">युद्धबन्दीहरूलाई व्यक्तिगत वा सामूहिक रुपमा पठाइएको पैसा प्राप्त गर्न अनुमति प्रदान गरिनेछ ।</p><p class="content-paragraph">देहायको धारामा उल्लेख भएबमोजिम बन्दी बनाउने शक्तिद्वारा तोकिएको सीमाभित्र हरेक युद्धबन्दीलाई आफ्‌नो साथमा आफ्नो खातामा बाँकी रहेको रकमको विवरण राख्न अनुमति दिइनेछ र बन्दी बनाउने शक्तिले अनुरोध भए बमोजिम यसको भुक्तानी दिनेछ । बन्दी बनाउने शक्तिले आवश्यक ठानेको वित्तीय र मौद्रिक नियन्त्रणको अधीन रही युद्धबन्दीहरूले विदेशमा पनि रकमको भुक्तानी पठाउन सक्नेछन् । यस्तो परिस्थितिमा युद्धबन्दीहरूद्वारा आश्रितहरूको नाममा पठाइएको भुक्तानीलाई प्राथमिकता दिइनेछ ।</p><p class="content-paragraph">कुनै पनि अवस्थामा र उनीहरू आश्रित रहेको शक्तिको सहमतिको अधीन रही <span class="form-field large"></span> युद्धबन्दीहरू देहाय बमोजिम आफ्नो मुलुकमा पैसाको भुक्तानी लिन सक्नेछन् : बन्दी बनाउने शक्तिले युद्धबन्दीसँग सम्बन्धित सबै आवश्यक विवरण, भुक्तानीबाट लाभान्वित हुने व्यक्ति र बन्दी बनाउने शक्तिको मुद्रामा उल्लेख गरिएको भुक्तानी दिने रकमको सूचना संरक्षक शक्तिमार्फत, माथि उल्लिखित शक्तिलाई दिनेछ । सो सूचनामा बन्दीहरूले हस्ताक्षर गरेको हुनुपर्नेछ र शिविरको कमाण्डरले प्रति-हस्ताक्षर गरेको हुनुपर्नेछ । बन्दी बनाउने शक्तिले सो बराबरको रकम बन्दीको खातामा खर्च देखाउनेछ । यसरी खर्च जनाइएको रकम निजले युद्धबन्दीहरू आश्रित रहेको शक्तिको खातामा आम्दानी देखाउनेछ ।</p><p class="content-paragraph">माथिका प्रावधानहरू लागू गर्न बन्दी बनाउने शक्तिको लागि प्रस्तुत महासन्धिको अनुसूची ५ मा उल्लिखित नमूना नियन्त्रण हेर्नु उपयोगी हुन सक्नेछ ।</p><div class="header-section">धारा ६४</div><p class="content-paragraph">बन्दी बनाउने शक्तिले प्रत्येक युद्धबन्दीका लागि कम्तीमा पनि देहायका कुरा देखाइएको खाता राख्नेछ :</p><p class="list-item-sub">(१) पाउनु पर्ने रकम वा निजले प्राप्त गरेको अग्रिम तलव वा काम गरेबापतको तलव अथवा अरु स्रोतबाट प्राप्त रकम उसबाट लिइएको बन्दी बनाउने शक्तिको मुद्रामा रहेको रकम, र निजको अनुरोधमा सो शक्तिको मुद्रामा परिवर्तन गरिएको उसबाट लिइएका रकम ।</p><p class="list-item-sub">(२) बन्दीलाई नगद अथवा यस्तै अन्य रुपमा गरिएको भुक्तानी, उसको तर्फबाट र उसको अनुरोधमा गरिएको भुक्तानी र धारा ६३ को तेस्रो अनुच्छेद अन्तर्गत हस्तान्तरण गरिएको रकम ।</p><div class="header-section">धारा ६५</div><p class="content-paragraph">युद्धबन्दीको खातामा गरिएको हरेक प्रविष्टीमा उसले प्रतिहस्ताक्षर अथवा छोटो सही अथवा उसको तर्फबाट काम गर्ने युद्धबन्दीको प्रतिनिधिले सही गरेको हुनुपर्नेछ ।</p><p class="content-paragraph">युद्धबन्दीहरूलाई सधै आफ्‌नो खाता हेर्न र त्यसको प्रतिलिपि प्राप्त गर्ने समुचित सुविधा उपलब्ध गराइनेछ र त्यसरी नै यसको निरीक्षण शिविरको भ्रमणको समयमा संरक्षक शक्तिका प्रतिनिधिहरूले पनि गर्न सक्नेछन् ।</p><p class="content-paragraph">युद्धबन्दीहरूलाई एउटा शिविरबाट अर्को शिविरमा सार्दा उनीहरूको निजी खाता पनि उनीहरूसँगै सारिनेछ । बन्दी बनाउने एउटा शक्तिबाट अर्को शक्तिमा सारिँदाको अवस्थामा उनीहरूको सम्पत्तिको रुपमा रहेको र बन्दी बनाउने शक्तिको मुद्रामा नभएको रुपियाँ उनीहरूसँग पठाइनेछ । उनीहरूको खातामा बाँकी देखाइएको अरु कुनै पनि रुपियाँको लागि उनीहरूलाई प्रमाणपत्र दिइनेछ ।</p><p class="content-paragraph">सम्बन्धित संघर्षका पक्षहरूले संरक्षक शक्तिमार्फत युद्धबन्दीहरूका खाताहरूमा रहेको रकमको जानकारी, निश्चित अन्तरालमा एकअर्कालाई दिने गरी सहमति गर्न सक्छन् ।</p><div class="header-section">धारा ६६</div><p class="content-paragraph">कुनै युद्धबन्दीलाई मुक्त गरेर अथवा स्वदेश फिर्ता पठाएर बन्दी अवस्था समाप्त हुँदा, उसलाई तिर्न बाँकी रहेको रकम देखिने गरी उसलाई बन्दी बनाउने शक्तिले सो शक्तिको अख्तियारप्राप्त अधिकृतद्वारा हस्ताक्षरित एउटा विवरण दिनेछ । युद्धबन्दीहरू जुन शक्तिमाथि आश्रित छन् सो शक्तिको सरकारलाई बन्दी बनाउने शक्तिले स्वदेश फर्काएर, मुक्त गरेर, भागेर, मृत्यु भएर अथवा अरु कुनै उपायबाट जसको बन्दी अवस्था समाप्त भएको छ, भने त्यस्ता सबै युद्धबन्दीहरूका सूचीहरू र उनीहरूलाई तिर्न बाँकी रहेको रकम देखाइएको सूची पनि संरक्षक शक्ति मार्फत पठाउनेछ । यस्तो सूचीहरू बन्दी बनाउने शक्तिका अधिकारप्राप्त प्रतिनिधिद्वारा हरेक पानामा प्रमाणित गरिएको हुनेछ ।</p><p class="content-paragraph">यस धाराका माथिका प्रावधानहरूमध्ये कुनै पनि प्रावधानलाई, संघर्षको कुनै दुई पक्षका बीचमा, पारस्परिक सम्झौताद्वारा परिवर्तन गर्न सकिनेछ ।</p><p class="content-paragraph">बन्दी अवस्था समाप्त भएपछि युद्धबन्दी आश्रित रहेको शक्तिले युद्धबन्दीहरूलाई बन्दी बनाउने शक्तिले, निजलाई तिर्नबाँकी रकमको हिसाब-किताब मिलाउन जिम्मेवार हुन्छ ।</p><div class="header-section">धारा ६७</div><p class="content-paragraph">धारा ६० अनुरुप युद्धबन्दीहरूलाई दिइएको तलव पेश्की रकम, उनीहरू आश्रित रहेको शक्तिका तर्फबाट दिइएको मानिनेछ । धारा ६३ को तेस्रो प्रकरण र धारा ६८ अन्तर्गत सो शक्तिद्वारा गरिएका सबै भुक्तानी र संघर्ष समाप्त भएपछि यस्तो तलव पेश्की भुक्तानी सम्बन्धित शक्तिहरूका बीच समायोजनका विषय बन्नेछन् ।</p><div class="header-section">धारा ६८</div><p class="content-paragraph">कामको कारणबाट भएको कुनै चोटपटक अथवा अपाङ्गता सम्बन्धमा क्षतिपूर्ति बापत युद्धबन्दीले गरेको दाबी, संरक्षक शक्तिमार्फत निज आश्रित रहेको शक्तिकहाँ पठाइनेछ । धारा ५४ बमोजिम बन्दी बनाउने शक्तिले सबै परिस्थितिमा सम्बन्धित युद्धबन्दीलाई लागेको चोटपटक अथवा अपाङ्गताको प्रकृति, कुन परिस्थितिमा यस्तो भयो र यसका लागि औषधोपचार अथवा अस्पतालमा गरिएको उपचारको सबै विवरण खुलाई एउटा विवरण उपलब्ध गराउनेछ । यस विवरणमा बन्दी बनाउने शक्तिको जिम्मेवार अधिकृतद्वारा हस्ताक्षर गरिनेछ र औषधोपचार सम्बन्धी विवरण मेडिकल अधिकृतद्वारा प्रमाणित गरिनेछ ।</p><p class="content-paragraph">धारा १८ अन्तर्गत बन्दी बनाउने शक्तिले कब्जामा लिएका र ऊ स्वदेश फर्कंदा सँगै नल्याइएका व्यक्तिगत सामान, रुपियाँ वा बहुमूल्य सामानका सम्बन्धमा अथवा बन्दी बनाउने शक्ति अथवा उसका कुनै पनि कर्मचारीहरूको गल्तीको कारणबाट भएको भनी दोष लगाइएको हानिनोक्सानीका सम्बन्धमा क्षतिपूर्तिका लागि युद्धबन्दीद्वारा गरिएको कुनै पनि दाबी त्यसरी नै ऊ जुन शक्तिमाथि आश्रित छ, उसैकहाँ पठाइनेछ । तर बन्दी अवस्थामा हुँदा युद्धबन्दीले प्रयोग गर्नुपर्ने यस्ता व्यक्तिगत सामानको सोधभर्ना, बन्दी बनाउने शक्तिको खर्चमा गरिनेछ । बन्दी बनाउने शक्तिले सबै परिस्थितिमा यस्ता सामान किन युद्धबन्दीलाई फिर्ता गरिएको छैन भन्ने कारणका सम्बन्धमा सबै जानकारी खुलाई जिम्मेवार अधिकृतद्वारा हस्ताक्षरित विवरण उपलब्ध गराउनेछ, धारा १२३ मा व्यवस्थित केन्द्रीय युद्धबन्दी निकाय मार्फत यस्तो विवरणको एक प्रति, निज आश्रित रहेको शक्तिलाई पठाइनेछ ।</p><div class="section-heading bold">खण्ड ५</div><div class="subsection-heading bold">युद्धबन्दीहरूको बाह्य सम्बन्ध</div><div class="header-section">धारा ६९</div><p class="content-paragraph">आफ्नो नियन्त्रणमा युद्धबन्दीहरू आउने बित्तिकै, बन्दी बनाउने शक्तिले उनीहरूलाई र उनीहरू आश्रित रहेको शक्तिलाई संरक्षक शक्तिमार्फत यस खण्डका प्रावधानहरूको कार्यान्वयनका लागि</p><p class="content-paragraph">चालिएका कदमहरूबारे जानकारी दिनेछ । उनीहरूले यसरी नै सम्बन्धित पक्षलाई यस्ता कदमहरूमा पछि गरिएको, कुनै पनि परिवर्तनबारे जानकारी दिनेछन् ।</p><div class="header-section">धारा ७०</div><p class="content-paragraph">कब्जामा लिनेबित्तिकै अथवा बाटोमा पर्ने शिविर भए पनि सो शिविरमा पुगिसकेको बढीमा एक हप्तापछि, त्यस्तै बिरामी हुँदा वा अस्पताल अथवा अर्को शिविरमा सार्दा एकातर्फ आफ्नो परिवारलाई सोझै लेख्न प्रत्येक युद्धबन्दीलाई सक्षम पारिनेछ र अर्कोतर्फ धारा १२३ मा उल्लिखित केन्द्रीय युद्धबन्दी निकायलाई आफूलाई गरिएको कब्जा, आफ्नो ठेगाना र स्वास्थ्यको अवस्थाबारे जानकारी सहित सम्भव भएमा, प्रस्तुत महासन्धिमा संलग्न अनुसूचीको नमुना बमोजिमका कार्ड पठाई, आफ्ना नातेदारहरूलाई सूचित गर्न हरेक युद्धबन्दीलाई सक्षम पारिनेछ । ती कार्डहरू यथासम्भव चाँडो पठाइनेछन् र कुनै किसिमले ढीलो गरिनेछैन ।</p><div class="header-section">धारा ७१</div><p class="content-paragraph">युद्धबन्दीहरूलाई चिट्ठी र कार्ड पठाउन र प्राप्त <span class="form-field small"></span> अनुमति दिइनेछ । यदि युद्धबन्दीले पठाउने चिट्ठी र कार्डको संख्यालाई बन्दी बनाउने शक्तिले सीमित गर्न चाहन्छ भने सो संख्या, धारा ७० मा व्यवस्था गरिएको कब्जा सम्बन्धी कार्ड बाहेक हरेक महिना दुई चिठ्ठी र चार कार्डभन्दा कम हुनेछैन र सम्भव भएसम्म प्रस्तुत महासन्धिको अनुसूचीको ढाँचा अनुरुप हुनु पर्नेछ । आवश्यक छानविन गर्ने योग्य भाषाविद्हरू संरक्षक शक्तिले प्राप्त गर्न असमर्थ भएको र अनुवादमा उत्पन्न कठिनाइको कारणबाट युद्धबन्दीहरूको हितमा छ भन्ने कुरामा संरक्षक शक्तिलाई चित्त बुझेमा मात्र अरु थप सीमा लगाउन सकिनेछ । युद्धबन्दीका नाममा पठाइने चिठ्ठीमा सीमा लगाउनु नै पर्छ भने उनीहरू जुन शक्तिमाथि आश्रित छन् सो शक्तिद्वारा सम्भवतः बन्दी बनाउने शक्तिको अनुरोधमा, लगाउन सकिनेछ । बन्दी बनाउने शक्तिको मातहतमा रहेको सबभन्दा छिटो तरिकाद्वारा यस्ता चिट्ठी र कार्डहरू पठाइनेछन् । अनुशासनसम्बन्धी कारणबाट तिनलाई विलम्ब गर्न वा रोक्न सकिनेछैन ।</p><p class="content-paragraph">लामो समयसम्म खबर नै नपाएका अथवा आफ्ना नजिकका नातेदारबाट खबर प्राप्त गर्न अथवा उनीहरूलाई सामान्य हुलाकी मार्गबाट खबर दिन असमर्थ भएका साथै आफ्नो घरबाट धेरै टाढा रहेका युद्धबन्दीहरूलाई टेलिग्राम पठाउने अनुमति दिइनेछ र सो को शुल्क बन्दी बनाउने शक्तिसँग रहेको युद्धबन्दीको खाताबाट कट्टी गरिनेछ अथवा उनीहरूको स्वेच्छामा रहेको पैसाबाट भुक्तानी गरिनेछ । यसरी उनीहरूले यस कदमबाट आकस्मिक परिस्थितिमा लाभ लिन पाउनेछन् ।</p><p class="content-paragraph">सामान्य नियमको रुपमा युद्धबन्दीहरूको पत्रव्यवहार उनीहरूको आफ्नै देशको भाषामा लेखेर गरिएको हुनेछ । संघर्षका पक्षहरूले अरु भाषामा पनि पत्रव्यवहार गर्न अनुमति दिन सक्नेछन् ।</p><p class="content-paragraph">युद्धबन्दीहरूको चिट्ठी भएका पोकाहरू सुरक्षित रुपमा लाहाछाप लगाएको हुनुपर्छ र त्यसभित्र रहेको सामग्रीहरू स्पष्टसँग जनाउन, झोलामा लेबल लगाएको हुनुपर्छ र पुग्नु पर्ने कार्यालयको ठेगाना लेखिएको हुनुपर्छ ।</p><div class="header-section">धारा ७२</div><p class="content-paragraph">युद्धबन्दीहरूले आफ्नो अध्ययन वा आफ्ना साँस्कृतिक गतिविधि संचालन गर्न सकुन् भन्नका लागि खास गरेर खाद्य सामग्री, लुगाफाटा, औषधी आपूर्ति र तिनीहरूको आवश्यकता पूरा गर्न सक्ने धार्मिक, शैक्षिक वा मनोरञ्जनात्मक प्रकृतिका सामग्रीहरू, पुस्तकहरू, भक्तिसम्बन्धी वस्तुहरू, वैज्ञानिक उपकरण, परीक्षाका कपीहरू, सांगीतिक बाजा, खेलका लुगा र सामान भएका निजी पोका वा सामूहिक रुपमा पठाइएका सामग्रीहरू, हुलाक वा अन्य साधनबाट प्राप्त गर्न युद्धबन्दीहरूलाई अनुमति दिइनेछ ।</p><p class="content-paragraph">यसरी पठाइएको सामानले प्रस्तुत महासन्धिको <span class="form-field large"></span> पालन गर्नुपर्ने दायित्वबाट बन्दी बनाउने शक्तिलाई कुनै पनि रुपमा मुक्त गर्ने छैन ।</p><p class="content-paragraph">ढुवानी तथा संचारमा अत्याधिक चाप पर्न गएको कारणले पठाउने सामानका सम्बन्धमा बन्दीहरूकै हितलाई ध्यानमा राखेर संरक्षक शक्तिबाट अथवा रेडक्रसको अन्तर्राष्ट्रिय समितिद्वारा अथवा बन्दीहरूलाई सहयोग गर्ने अन्य कुनै संस्थाद्वारानै सीमित तुल्याउन प्रस्ताव गरिनेछ ।</p><p class="content-paragraph">आवश्यक भए व्यक्तिगत पार्सल र सामूहिक राहत सामग्री पठाउने शर्तहरू सम्बन्धित शक्तिहरू बीचको विशेष सम्झौताका विषय हुनेछन् । तर यसले कुनै पनि हालतमा बन्दीहरूले पाउने उद्धार सामग्रीको प्राप्तिलाई विलम्ब गराउन सक्नेछैन । लुगा र खाद्य सामग्रीको पोकाभित्र पुस्तक राख्न सकिनेछैन । औषधोपचार सामग्री नियम बमोजिम सामूहिक पोकामा पठाउनु पर्नेछ ।</p><div class="header-section">धारा ७३</div><p class="content-paragraph">सामूहिक रुपमा पठाइएका सामूहिक राहत सामग्रीको प्राप्ति र वितरण सम्बन्धी शर्तहरूबारे सम्बन्धित शक्तिहरूका बीचमा विशेष सम्झौता भएको छैन भने प्रस्तुत महासन्धिसँग संलग्न अनुसूचीमा भएका सामूहिक रुपमा पठाइएका सामानहरू सम्बन्धी नियम नै लागू हुनेछन् ।</p><div class="header-section">धारा ७४</div><p class="content-paragraph">युद्धबन्दीहरूका लागि पठाइने सबै राहत सामग्रहिरूमा आयात, भन्सार र अन्य सबै शुल्क छुट हुनेछ ।</p><p class="content-paragraph">युद्धबन्दीहरूलाई वा युद्धबन्दीहरूद्वारा सोझै अथवा धारा १२२ मा व्यवस्था गरिएबमोजिम सूचना कार्यालय र धारा १२३ मा व्यवस्था गरिएको केन्द्रीय युद्धबन्दी निकाय मार्फत हुलाकद्वारा पठाइएका पत्रव्यवहार, राहत सामग्री र अधिकृत रुपमा पठाइएको भुक्तानी पठाउने र पाउने दुबै मुलुक र बीचका मुलुकहरूमा समेत लाग्ने कुनै पनि हुलाक शुल्कबाट मुक्त हुनेछ ।</p><p class="content-paragraph">युद्धबन्दीहरूका लागि पठाइएका उद्धार सामग्री तौलको कारणबाट अथवा अरु कुनै कारणबाट हुलाकबाट पठाउन सकिएन भने आफ्नो नियन्त्रण अन्तर्गतको क्षेत्रमा ढुवानी खर्च, बन्दी बनाउने शक्तिले व्यहोर्नेछ । महासन्धिका पक्ष भएका अरु शक्तिहरूले आ-आफ्नो मुलुकमा ढुवानी खर्च व्यहोर्नेछन् । सम्बन्धित पक्षहरू बीच विशेष सम्झौता भएको छैन भने माथिको छुट बाहेकका यस्ता <span class="form-field large"></span> ढुवानीसँग सम्बन्धित खर्च पठाउनेले नै तिर्नुपर्नेछ ।</p><p class="content-paragraph">संविदाकारी पक्षहरूले युद्धबन्दीहरूद्वारा अथवा उनीहरूका नाममा पठाइने टेलिग्रामको शुल्क दर <span class="form-field medium"></span> गर्ने प्रयास गर्नेछन् ।</p><div class="header-section">धारा ७५</div><p class="content-paragraph">धाराहरू ७०,७१, ७२ र ७७ मा उल्लेख भएका सामानको, ढुवानी सुनिश्चित गर्ने आफ्नो दायित्व पालन गर्ने कार्यबाट सम्बन्धित शक्तिहरूलाई सैनिक कारबाहीले रोक्यो भने, सम्बन्धित संरक्षक शक्ति, रेडक्रसको अन्तर्राष्ट्रिय समिति अथवा संघर्षरत पक्षहरूद्वारा विधिवत् स्वीकृत अन्य कुनै संगठनले उपयुक्त साधन (रेलवेका डिब्बा, मोटर गाडी, पानी जहाज अथवा विमान आदि) द्वारा यस्तो पक्षहरूले उनीहरूलाई यस्तो परिवहन उपलब्ध गराएर विशेष गरी आवश्यक सुरक्षित आवत जावत गर्न दिएर, यसको संचालनको लागि प्रयास गर्नेछन् ।</p><p class="content-paragraph">यस्तो परिवहनले देहायका वस्तुहरू पनि ढुवानी गर्न सक्नेछ :-</p><p class="list-item-sub">(क) धारा १२३ मा उल्लिखित केन्द्रीय सूचना संस्था र धारा १२२ मा उल्लिखित राष्ट्रिय ब्यूरोका बीचमा आदान-प्रदान भएका पत्रव्यवहार, सूचीहरू र प्रतिवेदनहरू,</p><p class="list-item-sub">(ख) संरक्षक शक्ति, रेडक्रसको अन्तर्राष्ट्रिय समिति अथवा बन्दीहरूलाई सहयोग गर्ने अन्य कुनै निकायको आफ्ना प्रतिनिधिहरू अथवा संघर्षका पक्षहरूसँग आदानप्रदान गरेका युद्धबन्दीहरूसँग सम्बन्धित पत्रव्यवहार र प्रतिवेदनहरू ।</p><p class="content-paragraph">यी प्रावधानहरूले संघर्षको कुनै पक्षलाई, निजले चाहेको खण्डमा यातायातको अन्य साधनको प्रबन्ध गर्ने निजको अधिकारलाई कुनै पनि हालतमा न्यून पार्दैन, न त यातायातका यस्ता साधनहरूलाई पारस्परिक रुपमा मञ्जुर गरिएका शर्तहरूको अधीन रही सुरक्षित आवत जावत गर्न दिनबाट मनाही गर्छ ।</p><p class="content-paragraph">विशेष सम्झौता नभएको खण्डमा, यातायातका यस्ता साधनको प्रयोगमा भएको खर्च, जुन देशका नागरिकहरू त्यसबाट लाभान्वित हुन्छन्, संघर्षका ती पक्षहरूले समानुपातिक रुपमा व्यहोर्नेछन् ।</p><div class="header-section">धारा ७६</div><p class="content-paragraph">युद्धबन्दीहरूका नाममा पठाइएका अथवा युद्धबन्दीहरूद्वारा पठाइएका पत्रव्यवहारको जाँच गर्ने काम यथासम्भव चाँडो गरिनेछ । चिट्ठीको सेन्सर पठाउने देश र प्राप्त गर्ने देश प्रत्येकले एकएक पटक मात्र गर्नेछन् ।</p><p class="content-paragraph">युद्धबन्दीहरूका लागि पठाइएको सामानको जाँच ती सामानहरू बिग्रने गरी गरिनेछैन, लिखित वा मुद्रित सामग्रीका हकमा बाहेक यस्तो जाँच जसले सामान पाउने हो उसको अथवा उसद्वारा विधिवत् तोकिएको सह-बन्दीको उपस्थितिमा गरिनेछ । व्यक्तिगत अथवा सामूहिक रुपमा युद्धबन्दीहरूलाई पठाइएको सामान बुझाउने काम ‘जाँच' को कठिनाइको बहानामा विलम्ब गरिनेछैन ।</p><p class="content-paragraph">संघर्षका पक्षहरूद्वारा पत्रव्यवहारमाथि लगाइएको कुनै पनि प्रतिबन्ध, चाहे त्यो सैनिक अथवा राजनीतिक कारणले लगाइएको होस्, अस्थायी मात्र हुनेछ र यसको अवधि सम्भव भएसम्म, छोटो हुनेछ ।</p><div class="header-section">धारा ७७</div><p class="content-paragraph">बन्दी बनाउने शक्तिले संरक्षक शक्ति अथवा धारा १२३ मा व्यवस्था भएबमोजिम केन्द्रीय युद्धबन्दी निकायमार्फत युद्धबन्दीहरूका लागि पठाइएका अथवा उनीहरूले पठाएका कानुनी लिखतहरू,</p><p class="content-paragraph">कागजपत्र र कागजातहरू, खास गरी अख्तियारनामा र वसियतनामा पठाउन, बन्दी बनाउने शक्तिले सम्पूर्ण सुविधा उपलब्ध गराउनेछ ।</p><p class="content-paragraph">सबै परिस्थितिमा युद्धबन्दीहरूका निमित्त यस्ता अभिलेखको तयारी र कार्यान्वयनमा उनीहरूले सहयोग गर्नेछन्, खास गरेर उनीहरूले तिनीहरूलाई वकिलसँग परामर्श गर्न अनुमति दिनेछन् र उनीहरूको हस्ताक्षरलाई प्रमाणित गर्नका लागि आवश्यक उपायहरू गर्नेछन् ।</p><div class="section-heading bold">खण्ड ६</div><div class="subsection-heading bold">युद्धबन्दीहरू र अधिकारीहरू बीचको सम्बन्ध</div><div class="subsection-heading bold">परिच्छेद १</div><div class="subsection-heading bold">बन्दी अवस्थाको बारेमा युद्धबन्दीहरूको उजुरी</div><div class="header-section">धारा ७८</div><p class="content-paragraph">युद्धबन्दीहरूलाई उनीहरूको बन्दी अवस्थाका सम्बन्धमा उनीहरू <span class="form-field large"></span> सैनिक अधिकारीको अधीन छन्, ती अधिकारीहरूसमक्ष आफ्नो अनुरोध प्रस्तुत गर्ने अधिकार हुनेछ ।</p><p class="content-paragraph">युद्धबन्दीहरूलाई आफ्नो बन्दी अवस्थाबारे उजुर गर्नु पर्ने विषयमा संरक्षक शक्तिको ध्यानाकर्षण गर्न बन्दीहरूको प्रतिनिधि मार्फत वा आवश्यक ठानेमा सोझै आफैले संरक्षक शक्तिहरूका प्रतिनिधिहरू समक्ष आवेदन गर्न अधिकार हुनेछ ।</p><p class="content-paragraph">यी अनुरोध र उजुरीहरू सीमित हुने छैनन न न त धारा ७१ मा उल्लिखित पत्र व्यवहारको कोटाको एउटा अङ्ग नै मानिने छन् । यिनलाई तुरुन्तै पठाउनु पर्नेछ । ती आधारहीन छन् भन्ने पत्ता लागेमा पनि ती दण्डको कारण हुन सक्दैनन् ।</p><p class="content-paragraph">बन्दीका प्रतिनिधिहरूले समयसमयमा शिविरको स्थिति र युद्धबन्दीहरूको आवश्यकताबारे संरक्षक शक्तिका प्रतिनिधिहरूलाई प्रतिवेदन पठाउन सक्नेछन् ।</p><div class="subsection-heading bold">परिच्छेद २</div><div class="subsection-heading bold">युद्धबन्दीका प्रतिनिधिहरू</div><div class="header-section">धारा ७९</div><p class="content-paragraph">अधिकृतहरू भएको ठाउँमा बाहेक युद्धबन्दीहरू भएका सबै ठाउँहरूमा बन्दीहरूले सैनिक अधिकारीहरू, संरक्षक शक्तिहरू, रेडक्रसको अन्तर्राष्ट्रिय समिति र उनीहरूलाई मद्दतगर्न सक्ने कुनै पनि संगठनसमक्ष, उनीहरूको प्रतिनिधित्व गर्न जिम्मेवारी दिइएका बन्दीहरूका प्रतिनिधिहरूको निर्वाचन हरेक ६ महिनामा र पद रिक्त भएको अवस्थामा पनि, स्वतन्त्र रुपमा गोप्य मतदानद्वारा गर्नेछन् । बन्दीहरूका यी प्रतिनिधिहरू पुनः निर्वाचनका लागि योग्य हुनेछन् ।</p><p class="content-paragraph">अधिकृतहरू र समान हैसियत भएका व्यक्तिहरूको शिविरमा अथवा मिश्रित शिविरमा युद्धबन्दीहरूमध्येका वरिष्ठ अधिकृतलाई शिविरका बन्दीहरूको प्रतिनिधिको रुपमा मान्यता प्रदान गरिनेछ । अधिकृतहरूको शिविरमा अधिकृतहरूद्वारा छानिएका एक वा एकभन्दा बढी सल्लाहकारहरूद्वारा उसलाई सहयोग पुऱ्याइनेछ । मिश्रित शिविरहरूमा उसका सहायकहरूको चयन अधिकृत बाहेकका युद्धबन्दीहरूमध्येबाट उनीहरूले नै निर्वाचनद्वारा गर्नेछन् ।</p><p class="content-paragraph">एउटै राष्ट्रियता भएका अधिकृत स्तरका युद्धबन्दीहरूलाई युद्धबन्दीहरूको श्रम शिविरमा युद्धबन्दीहरू जिम्मेवार रहेको शिविरको प्रशासन सम्बन्धी काम गर्ने प्रयोजनको लागि तैनाथ गरिनेछ । यी अधिकृतहरू यस धाराको पहिलो प्रकरण अन्तरगत बन्दीहरूका प्रतिनिधिहरूको रुपमा निर्वाचित हुनेछन् । यस्तो विषयमा बन्दीहरूका प्रतिनिधिहरूका सहायकहरू गैर अधिकृत बन्दीहरूबाट छनौट गरिनेछ ।</p><p class="content-paragraph">हरेक निर्वाचित प्रतिनिधिहरूलाई आफ्नो काम शुरु गर्ने अधिकार हुनुभन्दा पहिले बन्दी बनाउने शक्तिद्वारा स्वीकृत गरिएको हुनैपर्छ । यदि बन्दी बनाउने शक्तिले युद्धबन्दीहरूद्वारा निर्वाचित कुनै युद्धबन्दीलाई मञ्जुरी दिन अस्वीकार गर्यो भने यस्तो अस्वीकृतिको कारणको जानकारी यसले संरक्षक शक्तिलाई दिनुपर्छ ।</p><p class="content-paragraph">सबै परिस्थितिमा युद्धबन्दीहरूको जुन राष्ट्रियता, भाषा र चलन हुन्छ, तिनलाई प्रतिनिधित्व गर्ने बन्दीको प्रतिनिधिको पनि उही हुनुपर्छ । यसरी माथिका प्रकरणहरू बमोजिम एउटै शिविरमा उनीहरूको राष्ट्रियता, भाषा अथवा चलनबमोजिम फरक फरक खण्डहरूमा बाँडिएका युद्धबन्दीहरूका हरेक खण्डका लागि आफ्नै प्रतिनिधिहरू हुनेछन् ।</p><div class="header-section">धारा ८०</div><p class="content-paragraph">बन्दीका प्रतिनिधिहरूले युद्धबन्दीहरूको शारीरिक, आध्यात्मिक र बौद्धिक कल्याणको प्रवर्धन गर्नेछन् ।</p><p class="content-paragraph">खास गरी बन्दीहरूले आफूबीच पारस्परिक सहयोगको पद्धतिको संगठन गर्ने निर्णय गरेको खण्डमा यो संगठन वर्तमान महासन्धिका अरु प्रावधानहरूले निजलाई सुम्पेका विशेष अभिभाराका अतिरिक्त बन्दीहरूका प्रतिनिधिहरूको कार्य क्षेत्रभित्र हुनेछ ।</p><p class="content-paragraph">बन्दीका प्रतिनिधिहरूलाई खाली तिनीहरूको कर्तव्यको कारणले, युद्धबन्दीहरूले गरेको कुनै पनि अपराधका निमित्त जिम्मेवार ठहऱ्याइने छैन ।</p><div class="header-section">धारा ८१</div><p class="content-paragraph">युद्धबन्दीका प्रतिनिधिहरूले गर्नुपर्ने कुनै कामले गर्दा उनीहरूको कर्तव्य पूरा गर्न बढी कठिन बनाउँछ भने, उनीहरूले यस्तो काम गर्नुपर्ने छैन ।</p><p class="content-paragraph">बन्दीका प्रतिनिधिहरूले आफ्नो आवश्यकता बमोजिम बन्दीहरूमध्येबाट आफ्ना सहायक नियुक्त गर्न सक्नेछन् । सम्पूर्ण भौतिक सुविधाहरू, खास गरी तिनीहरूको कार्य सम्पादनका लागि आवश्यक आवागमनमा केही स्वतन्त्रता (श्रमिक दलको निरीक्षण, सामग्री बुझ्ने आदि) प्रदान गरिनेछ ।</p><p class="content-paragraph">बन्दीका प्रतिनिधिहरूलाई युद्धबन्दीहरू थुनिएका भवनहरूमा जान अनुमति प्रदान गरिनेछ र हरेक युद्धबन्दीलाई आफ्नो प्रतिनिधिसँग स्वतन्त्रतापूर्वक परामर्श गर्ने अधिकार हुनेछ ।</p><p class="content-paragraph">यसरी नै युद्धबन्दीका प्रतिनिधिहरूलाई हुलाक र <span class="form-field small"></span> बनाउने अधिकारीहरू, संरक्षक शक्तिहरू, रेडक्रसको अन्तर्राष्ट्रिय समिति र यसका प्रतिनिधिहरू, मिश्रित मेडिकल आयोगहरू र युद्धबन्दीहरूलाई सहयोग र उपलब्ध गराउने निकायहरूसँग सम्पर्क गर्न, सबै सुबिधा प्रदान गरिनेछ । श्रमिक दलका बन्दीका प्रतिनिधिहरूले मुख्य शिविरका बन्दी प्रतिनिधिहरूसँग सम्पर्क गर्न त्यस्तै सुविधा उपभोग गर्न सक्नेछन् । यस्तो सम्पर्क न नियन्त्रित हुनेछ न त धारा ७१ मा उल्लेख गरिएको कोटाको अङ्ग मानिनेछ ।</p><p class="content-paragraph">स्थानान्तरण गरिएका बन्दीका प्रतिनिधिहरूलाई वर्तमान घटनाहरूबारे आफ्ना उत्तराधिकारीहरूलाई अवगत गराउन पर्याप्त समय दिइनेछ ।</p><p class="content-paragraph">बर्खास्तगीको अवस्थामा, यसको कारण बारेको जानकारी संरक्षक शक्तिलाई प्रदान गरिनेछ ।</p><div class="subsection-heading bold">परिच्छेद ३</div><div class="subsection-heading bold">दण्डात्मक तथा अनुशासनात्मक कारबाही</div><p class="content-paragraph bold">१. सामान्य प्रावधानहरू</p><div class="header-section">धारा ८२</div><p class="content-paragraph">बन्दी बनाउने शक्तिको सैन्य दलमा लागू भएका कानुन, नियम र आदेशको अधीन युद्धबन्दी रहनु पर्नेछ । बन्दी बनाउने शक्तिले यस्ता कानुन, नियम र आदेशका विरुद्ध युद्धबन्दीले गरेको अपराधका सम्बन्धमा न्यायिक अथवा अनुशासनात्मक कदम चालेमा न्यायोचित ठानिनेछ । तर यस अध्यायका प्रावधानहरू विपरीत कारबाही अथवा दण्डलाई अनुमति दिइनेछैन ।</p><p class="content-paragraph">यदि बन्दी बनाउने शक्तिको कुनै कानुन, नियम अथवा आदेशले युद्धबन्दीद्वारा गरिएको कुनै कामलाई दण्डनीय घोषित गर्छ, जबकि बन्दी बनाउने शक्तिको सैन्य बलको सदस्यद्वारा गरिने सोही काम दण्डनीय हुँदैन भने, यस्तो काममा अनुशासनात्मक सजाय मात्र गरिनेछ ।</p><div class="header-section">धारा ८३</div><p class="content-paragraph">कुनै युद्धबन्दीद्वारा गरेको भनिएको कुनै खास अपराध सम्बन्धमा गरिने कारबाही न्यायिक वा अनुशासनात्मक कस्तो हुने भन्नेबारे निर्णय गर्दा उपयुक्त पदाधिकारीहरूले बढी उदारता प्रदर्शन गर्नुपर्ने र सम्भव भएका ठाउँमा न्यायिकभन्दा अनुशासनात्मक उपायहरू गर्नुपर्ने कुरालाई, बन्दी बनाउने शक्तिले सुनिश्चित गर्नेछ ।</p><div class="header-section">धारा ८४</div><p class="content-paragraph">युद्धबन्दीद्वारा गरेको भनिएको खास कुनै अपराधका सम्बन्धमा, <span class="form-field large"></span> शक्तिको सैन्य दलको कुनै सदस्यलाई युद्धबन्दीले गरेको जस्तै कुनै खास अपराधको सिलसिलामा सो देशको प्रचलित कानुनले साधारण अदालतमा मुद्दा चलाउन स्पष्ट रुपमा अनुमति दिएको स्थितिमा बाहेक युद्धबन्दीलाई सैनिक अदालतमा मात्र मुद्धा चलाइनेछ ।</p><p class="content-paragraph">कुनै पनि परिस्थितिमा युद्धबन्दीलाई <span class="form-field large"></span> मुद्दा चलाइने छैन जसले सामान्यतया सर्वमान्य स्वतन्त्रता र <span class="form-field large"></span> र खास गरी जसको कार्यविधिले धारा १०५ मा व्यवस्था गरिएको प्रतिरक्षको अधिकार के <span class="form-field large"></span> र साधन, अभियुक्तलाई प्रदान गर्दैन ।</p><div class="header-section">धारा ८५</div><p class="content-paragraph">कब्जा गरिनुभन्दा पहिले गरेका अपराधका निमित्त बन्दी बनाउने शक्तिको कानुन अन्तर्गत मुद्दा <span class="form-field large"></span> हरूळे अपराधी प्रमाणित भएमा पनि, यस महासन्धिको फाइदा प्राप्त गरिरहने छन् ।</p><div class="header-section">धारा ८६</div><p class="content-paragraph">कुनै पनि युद्धबन्दीलाई एउटै अपराधका लागि अथवा एउटै अपराधमा, एक पटकभन्दा बढी सजाय गर्न सकिनेछैन ।</p><div class="header-section">धारा ८७</div><p class="content-paragraph">कुनै पनि युद्धबन्दीलाई बन्दी बनाउने शक्तिका सैनिक अधिकारीहरू र अदालतहरूले उस्तै अपराधका लागि बन्दी बनाउने शक्तिको सैन्य दलको सदस्यका सम्बन्धमा व्यवस्था गरिएको सजायभन्दा बाहेक अन्य सजाय दिन सकिनेछैन ।</p><p class="content-paragraph">सजाय निर्धारण गर्दा बन्दी बनाउने शक्तिको अदालत अथवा अधिकारीहरूले त्यो अभियुक्त बन्दी बनाउने शक्तिको नागरिक नभएकोले, त्यस राज्यप्रति निष्ठा र नैतिकबन्धन नभएको र उसको आफ्नो इच्छा प्रतिकूल परिस्थितिको फलस्वरुप त्यस शक्तिको अधीन रहेको छ भन्ने तथ्यलाई यथासम्भव बढी मात्रामा ध्यानमा राख्नेछन् । उक्त अदालतहरू वा पदाधिकारीहरू युद्धबन्दीले उल्लंघन गरेको भनी लागेको अभियोगका लागि, तोकिएको सजाय कम गर्न स्वतन्त्र हुनेछन् र त्यसकारण तोकिएको न्यूनतम सजाय लागू गर्न बाध्य हुनेछैनन् ।</p><p class="content-paragraph">व्यक्तिले गरेको अपराधको लागि सामूहिक सजाय, शारीरिक सजाय, घाम नलाग्ने भवनमा बन्दी बनाउनु र सामान्यतया यातना तथा क्रूरताको कुनै पनि स्वरुपलाई निषेधित गरिएको छ।</p><p class="content-paragraph">कुनै पनि युद्धबन्दीलाई बन्दी बनाउने शक्तिले उसको दर्जाबाट वञ्चित गर्न अथवा आफ्नो ब्याज लगाउनबाट रोक्न सक्नेछैन ।</p><div class="header-section">धारा ८८</div><p class="content-paragraph">अनुशासनात्मक वा न्यायिक सजाय भोगिरहेका अधिकृतहरू, आधिकारिक दर्जा नपाएका अधिकृतहरू र युद्धबन्दीको रुपमा रहेका व्यक्तिहरूलाई बन्दी बनाउने शक्तिको समान दर्जाका सैन्य दलका सदस्यहरूका लागि लागू हुने सजायभन्दा बढी कडा सजाय गरिने छैन ।</p><p class="content-paragraph">कुनै महिला युद्धबन्दीलाई उस्तै अपराधका लागि बन्दी बनाउने शक्तिका सैन्य दलका महिला सदस्यहरूलाई दिइने सजायभन्दा बढी कडा सजाय तोकिने वा दिइनेछैन अथवा सजाय भोगिरहेको समयमा बढी कडाइका साथ व्यवहार गरिनेछैन ।</p><p class="content-paragraph">कुनै महिला युद्धबन्दीलाई कुनै पनि हालतमा उस्तै अपराधका लागि बन्दी बनाउने शक्तिको सैन्य दलको पुरुष सदस्यलाई दिइने वा तोकिने सजायभन्दा बढी कडा सजाय दिइनेछैन अथवा सजाय भोगिरहेको समयमा, बढी कडाइका साथ व्यवहार गरिनेछैन ।</p><p class="content-paragraph">अनुशासनात्मक अथवा न्यायिक सजाय भोगिसकेका युद्धबन्दीहरूलाई अरु युद्धबन्दीहरूभन्दा फरक किसिमले व्यवहार गरिनेछैन ।</p><p class="content-paragraph bold">२. अनुशासनात्मक कारबाहीहरू</p><div class="header-section">धारा ८९</div><p class="content-paragraph">युद्धबन्दीहरूलाई लागू हुने अनुशासनात्मक सजायहरू देहाय बमोजिम छन् :-</p><p class="list-item-sub">(१) तीस दिनभन्दा बढी नभएको अवधिको लागि धाराहरू ६० र ६२ का प्रावधानहरू अन्तर्गत युद्धबन्दीले सामान्यतया पाउने पेश्की तलवको अथवा काम गरे बापतको तलवको ५० प्रतिशतभन्दा बढी नहुने जरिवाना ।</p><p class="list-item-sub">(२) वर्तमान महासन्धिमा व्यवस्था गरिएको व्यवहारका अतिरिक्त उपलब्ध गराइएको सुविधाको कटौती ।</p><p class="list-item-sub">(३) प्रतिदिन २ घण्टाभन्दा बढी नहुने श्रम सजाय ।</p><p class="list-item-sub">(४) थुना ।</p><p class="content-paragraph">अधिकृतहरूलाई (३) अन्तर्गत उल्लिखित सजाय लागू हुनेछैन ।</p><p class="content-paragraph">कुनै पनि अवस्थामा अनुशासनात्मक सजाय अमानवीय, पाशविक वा युद्धबन्दीहरूको स्वास्थ्यको लागि हानिकारक खालको हुनेछैन ।</p><div class="header-section">धारा ९०</div><p class="content-paragraph">कुनै एउटा सजायको अवधि कुनै पनि अवस्थामा तीस दिनभन्दा बढीको हुनेछैन । अनुशासनात्मक अपराधको सुनुवाई गर्नुभन्दा अथवा अनुशासनात्मक सजाय दिनुभन्दा अघि थुनामा रहेको अवधि युद्धबन्दीका विरुद्ध सुनाइएको सजायबाट घटाइनेछ ।</p><p class="content-paragraph">युद्धबन्दीलाई सजाय सुनाउँदा, युद्धबन्दी एक साथ विभिन्न अपराधहरूका लागि आरोपित भए पनि र ती अपराधहरू परस्परमा सम्बन्धित भए वा नभए पनि माथि व्यवस्था भएको बढीमा तीस दिनभन्दा बढीको हुनेछैन ।</p><p class="content-paragraph">अनुशासनात्मक सजायको घोषणा र यसको कार्यान्वयन बीचको अवधि एक महिनाभन्दा बढी हुनेछैन । कुनै बन्दीलाई थप अनुशासनात्मक दण्ड दिएमा यी दुई मध्ये एकको अवधि दस दिन वा सोभन्दा बढी भएमा यी दुई सजायको कार्यान्वयनको बीच कम्तिमा पनि तीन दिनको अवधि बितेको हुनुपर्छ ।</p><div class="header-section">धारा ९१</div><p class="content-paragraph">यस्तो अवस्थामा युद्धबन्दी भाग्न सफल भएको मानिनेछ जब :-</p></body></html>