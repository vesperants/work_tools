<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>पश_सवसथय_तथ_पश_सव_वयवसय_परषद_नयमवल_2081_सचन.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .page-break { page-break-before: always; } /* Specific styles for document elements */ .page-header-right { text-align: right; margin-bottom: 10px; } .indent-1 { margin-left: 20px; } .indent-2 { margin-left: 40px; } .form-photo-box { border: 1px solid #000; width: 150px; height: 120px; text-align: center; padding: 5px; font-size: 11px; float: right; margin-left: 20px; } .logo-placeholder { width: 250px; height: 250px; border: 1px solid #ccc; margin: 50px auto; display: flex; flex-direction: column; justify-content: center; align-items: center; text-align: center; font-size: 12px; background-color: #f9f9f9; } .logo-text-large { font-size: 16px; font-weight: bold; margin-bottom: 5px; } .logo-text-small { font-size: 10px; } .logo-text-devanagari { font-size: 14px; font-weight: bold; margin-top: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } .form-photo-box { float: none; position: absolute; right: 1.5cm; top: 1.5cm; } } </style></head><body><div class="header-section"><div class="document-title">पशु स्वास्थ्य तथा पशु सेवा व्यवसायी परिषद् नियमावली, २०८१</div></div><div class="page-header-right"><div class="text-right">नेपाल राजपत्रमा प्रकाशित मिति</div><div class="text-right">२०८१।०३।१७</div></div><div class="content-paragraph"> पशु स्वास्थ्य तथा पशु सेवा व्यवसायी परिषद् ऐन, २०७९ को दफा ४२ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="document-subtitle">परिच्छेद-१</div><div class="document-subtitle">प्रारम्भिक</div><div class="content-paragraph"><span class="bold">१. संक्षिप्त नाम र प्रारम्भः</span> (१) यी नियमहरुको नाम “पशु स्वास्थ्य तथा पशु सेवा व्यवसायी परिषद् नियमावली, २०८१” रहेको छ। </div><div class="content-paragraph indent-1"> (२) यो नियमावली तुरुन्त प्रारम्भ हुनेछ। </div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="content-paragraph indent-1"> (क) "ऐन" भन्नाले पशु स्वास्थ्य तथा पशु सेवा व्यवसायी परिषद् ऐन, २०७९ सम्झनु पर्छ। </div><div class="content-paragraph indent-1"> (ख) "दरखास्तवाला" भन्नाले पशु स्वास्थ्य तथा पशु सेवा व्यवसायी वा ग्रामीण पशु स्वास्थ्य कार्यकर्ताको रुपमा नाम दर्ता गर्न वा पुनः नाम दर्ता गर्न दरखास्त दिने व्यक्ति सम्झनु पर्छ। </div><div class="content-paragraph indent-1"> (ग) “नाम दर्ता गर्ने निकाय” भन्नाले नियम ७ बमोजिमका निकाय सम्झनु पर्छ। </div><div class="content-paragraph indent-1"> (घ) “निर्वाचन” भन्नाले उपाध्यक्ष र ऐनको दफा ५ को उपदफा (१) को खण्ड (घ) र (ङ) बमोजिमका सदस्यको लागि हुने निर्वाचन सम्झनु पर्छ। </div><div class="content-paragraph indent-1"> (ङ) “निर्वाचन समिति” भन्नाले नियम ३ बमोजिमको निर्वाचन समिति सम्झनु पर्छ । </div><div class="content-paragraph indent-1"> (च) "पेशागत आचरण" भन्नाले नियम २५ बमोजिमको पेशागत आचरण सम्झनु पर्छ । </div><div class="content-paragraph indent-1"> (छ) "मतदाता" भन्नाले नियम ४ बमोजिम दर्ता भएका पशु स्वास्थ्य तथा पशु सेवा व्यवसायी सम्झनु पर्छ। </div><div class="page-break"></div><div class="content-paragraph indent-1"> (ज) "मन्त्रालय" भन्नाले नेपाल सरकारको कृषि तथा पशुपन्छी विकास मन्त्रालय सम्झनु पर्छ । </div><div class="content-paragraph indent-1"> (झ) "विषयगत समिति" भन्नाले नियम २३ बमोजिमको समिति सम्झनु पर्छ । </div><div class="content-paragraph indent-1"> (ञ) "शिक्षण संस्था" भन्नाले पशु स्वास्थ्य तथा पशु सेवा सम्बन्धी विषय अध्यापन गराउने विश्वविद्यालय, प्रतिष्ठान, कलेज वा विद्यालय सम्झनु पर्छ। </div><div class="document-subtitle">परिच्छेद - २</div><div class="document-subtitle">निर्वाचन सम्बन्धी</div><div class="content-paragraph"><span class="bold">३. निर्वाचन कार्यक्रम र निर्वाचन समिति तोक्ने</span> (१) उपाध्यक्ष र ऐनको दफा ५ को उपदफा (१) को खण्ड (घ) र (ङ) बमोजिमका सदस्य पदमा निर्वाचन गर्नको लागि परिषद्ले निर्वाचन मिति र कार्यक्रम तोक्नेछ । </div><div class="content-paragraph indent-1"> (२) उपनियम (१) बमोजिम तोकेको मितिमा निर्वाचन सम्पन्न गराउन परिषद्ले नेपाल न्याय सेवाको अधिकृतस्तरको पदबाट अवकास प्राप्त व्यक्ति वा वरिष्ठ अधिवक्ता वा अधिवक्ताको संयोजकत्वमा तीन सदस्यीय निर्वाचन समिति गठन गर्नेछ। </div><div class="content-paragraph indent-1"> (३) उपनियम (२) बमोजिमको निर्वाचन समितिले प्रदेशमा निर्वाचन सम्पन्न गराउन नेपाल सरकारको अधिकृत स्तरको पदबाट अवकाश प्राप्त व्यक्ति वा अधिवक्ताको संयोजकत्वमा तीन सदस्यीय निर्वाचन उपसमिति गठन गर्न सक्नेछ। </div><div class="content-paragraph indent-1"> (४) उपनियम (३) बमोजिमको निर्वाचन उपसमितिको कार्यावधि निर्वाचन उपसमिति गठन गर्दाको अवस्थामा तोक्नु पर्नेछ । </div><div class="content-paragraph indent-1"> (५) उपनियम (३) बमोजिमको निर्वाचन उपसमितिले गराएको निर्वाचन उपनियम (२) बमोजिमको निर्वाचन समितिले गरेको मानिनेछ । </div><div class="content-paragraph indent-1"> (६) उपनियम (२) बमोजिमको निर्वाचन समितिले परिषद्ले तोकेको निर्वाचन कार्यक्रमको सूचना प्रकाशन गर्नुपर्नेछ। </div><div class="content-paragraph indent-1"> (७) उपनियम (६) बमोजिमको सूचनामा निर्वाचनको लागि उम्मेदवारको मनोनयन दर्ता गर्ने, मनोनयन पत्र दर्ता भएको उम्मेदवारको सूची प्रकाशन गर्ने, उम्मेदवारको विरोधमा उजुरी दिने, मनोनयन पत्र र उजुरी उपर जाँच गर्ने, मनोनयन भएको उम्मेदवारको नामावली प्रकाशन गर्ने, उम्मेदवारको नाम फिर्ता लिने, उम्मेदवारको </div><div class="page-break"></div><div class="content-paragraph"> अन्तिम नामावली प्रकाशन गर्ने र मतदान गर्ने मिति, समय र स्थान उल्लेख गरेको हुनु पर्नेछ । </div><div class="content-paragraph indent-1"> (८) निर्वाचन समितिको अन्य काम, कर्तव्य र अधिकार देहाय बमोजिम हुनेछः- </div><div class="content-paragraph indent-2"> (क) निर्वाचनको लागि आवश्यक पर्ने फाराम तयार गर्ने र प्रयोगमा ल्याउने, </div><div class="content-paragraph indent-2"> (ख) मतदाता नामावली सङ्कलन तथा प्रकाशन गर्ने, </div><div class="content-paragraph indent-2"> (ग) मतदाता नामावलीमा दावी विरोधको सूचना प्रकाशन गर्ने र सोको सुनुवाइ गर्ने, </div><div class="content-paragraph indent-2"> (घ) अन्तिम मतदाता नामावली प्रकाशन गर्ने, </div><div class="content-paragraph indent-2"> (ङ) उम्मेदवारी दर्ता गर्ने, </div><div class="content-paragraph indent-2"> (च) मतदान केन्द्र तोक्ने, </div><div class="content-paragraph indent-2"> (छ) उम्मेदवारी दिने व्यक्तिको योग्यता पुगे नपुगेको रुजु र जाँचबुझ गर्ने, </div><div class="content-paragraph indent-2"> (ज) उम्मेदवार विरूद्धको दावी विरोधमा निर्णय गर्ने, </div><div class="content-paragraph indent-2"> (झ) उम्मेदवारको अन्तिम सूची प्रकाशन गर्ने, </div><div class="content-paragraph indent-2"> (ञ) मतदान गराउने, </div><div class="content-paragraph indent-2"> (ट) मतगणना गर्ने र निर्वाचन परिणाम घोषणा गर्ने, </div><div class="content-paragraph indent-2"> (ठ) निर्वाचित उपाध्यक्ष तथा सदस्यहरूलाई प्रमाणपत्र प्रदान गर्ने, </div><div class="content-paragraph indent-2"> (ड) निर्वाचन सम्बन्धी आवश्यक अन्य कार्य गर्ने। </div><div class="content-paragraph indent-1"> (९) निर्वाचन समितिले निर्वाचन सम्पन्न गर्नको लागि परिषद्‌का कर्मचारीको सहयोग लिनेछ। </div><div class="content-paragraph indent-1"> (१०) उपनियम (९) मा जुनसुकै कुरा लेखिएको भए तापनि निर्वाचन सम्पन्न गर्नका लागि परिषद्‌का कर्मचारी अपुग भएमा निर्वाचन समितिले निर्वाचन अवधिसम्मका लागि आवश्यक जनशक्तिको व्यवस्था गर्न सक्नेछ। </div><div class="content-paragraph indent-1"> (११) निर्वाचन समितिले निर्वाचन सम्पन्न भए पश्चात् निर्वाचनसँग सम्बन्धित सम्पूर्ण कागजातहरू परिषद्‌को जिम्मा लगाउनु पर्नेछ । </div><div class="content-paragraph indent-1"> (१२) यस नियम बमोजिम गरिने निर्वाचन सम्बन्धी अन्य व्यवस्था परिषद्ले निर्धारण गरे बमोजिम हुनेछ। </div><div class="content-paragraph"><span class="bold">४. मतदाता कायम हुनेः</span> (१) नियम ३ बमोजिम परिषद्ले निर्वाचन कार्यक्रम तोक्नु भन्दा अघिल्लो दिनसम्म ऐनको दफा १७ बमोजिम नाम दर्ता भई विवरण अध्यावधिक </div><div class="page-break"></div><div class="content-paragraph"> गराएका पशु स्वास्थ्य तथा पशु सेवा व्यवसायी उपाध्यक्ष र ऐनको दफा ५ को उपदफा (१) को खण्ड (घ) र (ङ) बमोजिमका सदस्यको निर्वाचनको लागि मतदाता हुनेछन्। </div><div class="content-paragraph indent-1"> (२) ऐनको दफा ५ को उपदफा (१) को खण्ड (घ) बमोजिमको सदस्यको निर्वाचनको लागि प्रदेश कानून बमोजिम दर्ता भएका पशु स्वास्थ्य तथा पशु सेवा व्यवसायीमात्र उक्त पदको निर्वाचनमा मतदाता हुन सक्नेछन्। </div><div class="content-paragraph indent-1"> (३) उपनियम (२) मा जुनसुकै कुरा लेखिएको भए तापनि सम्बन्धित प्रदेशको कानून नबनेसम्म ऐनको दफा ५ को उपदफा (१) को खण्ड (घ) बमोजिमको सदस्यको उम्मेदवार तथा मतदाता हुनका लागि परिषद्ले सम्बन्धित प्रदेशमा कार्यक्षेत्र तोकेको पशु स्वास्थ्य तथा पशु सेवा व्यवसायी निर्वाचनको लागि मतदाता हुन सक्नेछ। </div><div class="content-paragraph"><span class="bold">५. उम्मेदवार हुन सक्नेः</span> देहाय बमोजिमको पशु स्वास्थ्य तथा पशु सेवा व्यवसायी परिषद्को उपाध्यक्ष तथा ऐनको दफा ५ को उपदफा (१) को खण्ड (घ) र (ङ) बमोजिम परिषद्को सदस्य पदको लागि हुने निर्वाचनमा उम्मेदवार हुन सक्नेछः- </div><div class="content-paragraph indent-1"> (क) उपाध्यक्ष पदका लागि कम्तीमा “ख” श्रेणीको र सदस्य पदका लागि कम्तीमा “घ” श्रेणीको पशु स्वास्थ्य तथा पशु सेवा व्यवसायीको रुपमा नाम दर्ता भएको, </div><div class="content-paragraph indent-1"> (ख) पशु स्वास्थ्य तथा पशु सेवा व्यवसायमा कम्तीमा पाँच वर्षको अनुभव प्राप्त गरेको, र </div><div class="content-paragraph indent-1"> (ग) ऐनको दफा ६ बमोजिम अयोग्य नभएको। </div><div class="content-paragraph"><span class="bold">६. निर्वाचित भएको मानिनेः</span> (१) निर्वाचनमा सबैभन्दा बढी सदर मत प्राप्त गर्ने व्यक्ति जुन पदको लागि उम्मेदवार भएको हो सो पदमा निर्वाचित भएको मानिनेछ। </div><div class="content-paragraph indent-1"> तर एक भन्दा बढी उम्मेदवार बीच मत बराबर भएमा गोलाप्रथाद्वारा निर्वाचित भएको घोषणा गर्न सकिनेछ । </div><div class="content-paragraph indent-1"> (२) कुनै पदका लागि हुने निर्वाचनमा उम्मेदवारको अन्तिम सूची प्रकाशन गर्दा एक जना उम्मेदवारको मात्र उम्मेदवारी कायम रहेमा त्यस्तो उम्मेदवार स्वतः निर्विरोध निर्वाचित भएको मानिनेछ । </div><div class="page-break"></div><div class="document-subtitle">परिच्छेद - ३</div><div class="document-subtitle">नाम दर्ता सम्बन्धी</div><div class="content-paragraph"><span class="bold">७. नाम दर्ता गर्ने निकायः</span> पशु स्वास्थ्य तथा पशु सेवा व्यवसायीको रुपमा नाम दर्ता गर्ने, दर्ता भएको नाम दर्ता किताबबाट हटाउने र पुनः नाम दर्ता गर्ने काम देहायको निकायले गर्नेछः- </div><div class="content-paragraph indent-1"> (क) पशु स्वास्थ्य तथा पशु सेवा व्यवसायी सम्बन्धी कानून बनेका प्रदेशको हकमा त्यस्तो कानून बमोजिम अधिकार प्राप्त निकाय, </div><div class="content-paragraph indent-1"> (ख) पशु स्वास्थ्य तथा पशु सेवा व्यवसायी सम्बन्धी कानून नबनेका प्रदेशको हकमा त्यस्तो कानून नबनेसम्मको लागि परिषद् । </div><div class="content-paragraph"><span class="bold">८. नाम दर्ता गराउन दरखास्त दिनेः</span> (१) ऐनको दफा १३ बमोजिम पशु स्वास्थ्य तथा पशु सेवा व्यवसायीको रुपमा नाम दर्ता गराउन चाहने व्यक्तिले नाम दर्ता गर्ने निकायमा अनुसूची-१ बमोजिमको ढाँचामा दरखास्त दिनु पर्नेछ । </div><div class="content-paragraph indent-1"> (२) उपनियम (१) बमोजिमको दरखास्त साथ देहायका कागजात संलग्न गर्नु पर्नेछः- </div><div class="content-paragraph indent-2"> (क) ऐनको अनुसूचीमा उल्लेख भए बमोजिमको योग्यताको आफैंले प्रमाणित गरेको प्रमाणपत्रको प्रतिलिपि, </div><div class="content-paragraph indent-2"> (ख) नेपाली नागरिकताको प्रमाणपत्र वा राष्ट्रिय परिचयपत्रको प्रतिलिपि, </div><div class="content-paragraph indent-2"> (ग) गैर नेपाली नागरिक भए राहदानी वा निजको परिचय खुल्ने सरकारी निकायबाट जारी भएको परिचयपत्र, </div><div class="content-paragraph indent-2"> (घ) पशु स्वास्थ्य तथा पशु सेवा व्यवसायी कार्यरत स्थानीय तहको सम्बन्धित वडा कार्यालयले निजको कार्य अनुभवका सम्बन्धमा प्रमाणित गरेको पत्र, </div><div class="content-paragraph indent-2"> (ङ) अनुसुची-२ बमोजिम दस्तुर बुझाएको रसिद। </div><div class="content-paragraph"><span class="bold">९. दरखास्त स्वीकृत गर्नेः</span> (१) नियम ८ बमोजिम पर्न आएको दरखास्त जाँचबुझ गर्दा रीतपूर्वकको दरखास्त भए नभएको, कागजात तथा दरखास्त दस्तुर संलग्न भए नभएको र ऐनको अनुसूची बमोजिमको योग्यता पूरा भए नभएको सम्बन्धमा रजिष्ट्रार वा निजले तोकेको अधिकृतले जाँचबुझ गर्नेछ । </div><div class="content-paragraph indent-1"> (२) उपनियम (१) बमोजिम जाँचबुझ गर्दा थप कागजात माग गर्न आवश्यक देखिएमा रजिष्ट्रार वा निजले तोकेको अधिकृतले दरखास्तवालासँग त्यस्तो कागजात माग गर्न सक्नेछ । </div><div class="page-break"></div><div class="content-paragraph indent-1"> (३) उपनियम (१) र (२) बमोजिम दरखास्त तथा कागजात जाँचबुझ गर्दा उपयुक्त देखिएमा दरखास्तवालालाई ऐनको दफा १९ बमोजिम लिइने परीक्षामा सहभागी हुन पाउने गरी स्वीकृति दिनेछ। </div><div class="content-paragraph indent-1"> (४) उपनियम (१) बमोजिम दरखास्त जाँचबुझ गर्दा दरखास्तवालाको नाम स्वीकृत हुन सक्ने अवस्था नभएमा वा उपनियम (२) बमोजिम माग गरेको कागजात दरखास्तवालाले पेस नगरेमा सोको कारण खुलाई रजिष्ट्रार वा निजले तोकेको अधिकृतले सम्बन्धित दरखास्तवालालाई अनुसूची-३ बमोजिमको ढाँचामा ऐनको दफा १९ बमोजिमको परीक्षामा सहभागी हुन नसक्ने जानकारी दिनु पर्नेछ । </div><div class="content-paragraph"><span class="bold">१०. परीक्षा सञ्चालन गर्नेः</span> (१) नियम ७ बमोजिमको निकायले नियम ९ बमोजिम दरखास्त स्वीकृत भएका दरखास्तवालाको ऐनको दफा १९ बमोजिम परीक्षा लिनेछ। </div><div class="content-paragraph indent-1"> (२) उपनियम (१) बमोजिम लिइने परीक्षाको पाठ्यक्रम र अङ्कभार सम्बन्धित विषयका विशेषज्ञसँग परामर्श गरी परिषद्ले निर्धारण गरे बमोजिम हुनेछ। </div><div class="content-paragraph indent-1"> (३) उपनियम (१) बमोजिम लिइने परीक्षा लिखित, मौखिक वा परिषद्ले तोकेको अन्य कुनै माध्यमबाट लिन सकिनेछ। </div><div class="content-paragraph indent-1"> (४) परिषद्ले उपनियम (२) बमोजिम परीक्षाको पाठ्यक्रम निर्माण गर्दा पाठ्यक्रम लागु हुने मिति, विषयको पूर्णाङ्क, उत्तीर्णाङ्क, परीक्षा प्रणाली, परीक्षाको भाषा, प्रश्नको अङ्कभार, परीक्षण गर्ने विधि, प्रक्रिया, नतिजा र समय समेत निर्धारण गर्नु पर्नेछ । </div><div class="content-paragraph indent-1"> (५) उपनियम (१) बमोजिम लिइने परीक्षाको नतिजा प्रकाशन गर्दा त्यस्तो परीक्षामा उत्तीर्ण भएका दरखास्तवालाको रोल नम्बर, नाम, थर तथा प्राप्ताङ्क समेत प्रकाशन गर्नु पर्नेछ । </div><div class="content-paragraph"><span class="bold">११. नाम दर्ताको निर्णयः</span> (१) नाम दर्ता गर्ने निकायले नियम १० बमोजिमको परीक्षामा उत्तीर्ण भएका दरखास्तवालाको नाम पशु स्वास्थ्य तथा पशु सेवा व्यवसायीको रूपमा दर्ता गर्ने निर्णय गर्नेछ । </div><div class="content-paragraph indent-1"> (२) उपनियम (१) बमोजिमको निर्णय गर्दा गैरनेपाली नागरिकको हकमा बढीमा एक वर्षको लागि पशु स्वास्थ्य तथा पशु सेवा व्यवसायीको रूपमा काम गर्न पाउने गरी नाम दर्ता गर्ने निर्णय गर्न सकिनेछ । </div><div class="content-paragraph indent-1"> (३) उपनियम (२) बमोजिम अवधि तोकी नाम दर्ता गराएको गैरनेपाली नागरिकले सो अवधि समाप्त भएपछि पुनः आफ्नो नाम दर्ता गराउन चाहेमा पुनः नाम दर्ताको लागि दरखास्त दिनु पर्नेछ । </div><div class="page-break"></div><div class="content-paragraph indent-1"> (४) उपनियम (१) मा जुनसुकै कुरा लेखिएको भए तापनि यो नियमावली प्रारम्भ हुँदाका बखत पशु स्वास्थ्य तथा पशु सेवा व्यवसाय गरिरहेका व्यक्तिलाई ऐनको दफा १७ बमोजिमको शैक्षिक योग्यता तथा अनुभवको आधारमा नाम दर्ता गर्ने निकायले पशु स्वास्थ्य तथा पशु सेवा व्यवसायीको रूपमा श्रेणी निर्धारण गरी नाम दर्ता गर्न सक्नेछ। </div><div class="content-paragraph"><span class="bold">१२. दर्ता किताब राख्नेः</span> (१) नाम दर्ता गर्ने निकायले पशु स्वास्थ्य तथा पशु सेवा व्यवसायीको नाम दर्ता गर्ने प्रयोजनको लागि अनुसूची-४ बमोजिमको ढाँचामा दर्ता किताब राखु पर्नेछ । </div><div class="content-paragraph indent-1"> (२) उपनियम (१) बमोजिम दर्ता किताब राख्दा पशु स्वास्थ्य तथा पशु सेवा व्यवसायीको ऐनको दफा १७ बमोजिमको श्रेणीगत आधारमा छुट्टाछुट्टै दर्ता किताब राख्नु पर्नेछ । </div><div class="content-paragraph"><span class="bold">१३. प्रमाणपत्र दिनेः</span> नियम ११ को उपनियम (१) बमोजिम नाम दर्ता गर्ने निकायले नाम दर्ता गर्ने निर्णय गरेका दरखास्तवालाको नाम नियम १२ बमोजिमको दर्ता किताबमा दर्ता गरी दरखास्तवालालाई अनुसूची-५ बमोजिमको ढाँचामा नाम दर्ताको प्रमाणपत्र दिनु पर्नेछ । </div><div class="content-paragraph"><span class="bold">१४. पुनः नाम दर्ता गर्नेः</span> (१) ऐनको दफा १५ को उपदफा (१) बमोजिम दर्ता किताबबाट नाम हटाइएको पशु स्वास्थ्य तथा पशु सेवा व्यवसायीले मनासिब कारण खुलाई नियम ८ बमोजिमको कागजात र अनुसूची-२ बमोजिमको दस्तुर बुझाएको रसिद संलग्न गरी अनुसूची-१ बमोजिमको ढाँचामा पुनः नाम दर्ता गर्नको लागि नाम दर्ता गर्ने निकायमा दरखास्त दिन सक्नेछ । </div><div class="content-paragraph indent-1"> (२) उपनियम (१) बमोजिम प्राप्त दरखास्त जाँचबुझ गर्दा मनासिब देखिएमा नाम दर्ता गर्ने निकायले ऐनको दफा १५ को उपदफा (२) बमोजिम त्यस्तो पशु स्वास्थ्य तथा पशु सेवा व्यवसायीको नाम दर्ता किताबमा पुनः दर्ता गरी अनुसूची-५ बमोजिमको ढाँचामा नाम दर्ताको प्रमाणपत्र दिनु पर्नेछ । </div><div class="content-paragraph indent-2"> तर ऐनको दफा १५ को उपदफा (१) को खण्ड (क) को आधारमा दर्ता किताबबाट नाम हटाइएको पशु स्वास्थ्य तथा पशु सेवा व्यवसायीको नाम पुनः दर्ता गरिने छैन। </div><div class="content-paragraph indent-1"> (३) उपनियम (१) र (२) मा जुनसुकै कुरा लेखिएको भए तापनि कुनै पशु स्वास्थ्य तथा पशु सेवा व्यवसायीको नाम ऐनको दफा १५ को उपदफा (१) बमोजिम दर्ता किताबबाट हटाउने निर्णय गरेको मितिले एक वर्ष पूरा नभई सोही व्यक्तिले पुनः नाम दर्ता गर्नको लागि दरखास्त दिन सक्ने छैन। </div><div class="page-break"></div><div class="content-paragraph"><span class="bold">१५. श्रेणी परिवर्तन गर्न सक्नेः</span> (१) ऐनको दफा १७ बमोजिम कुनै एक श्रेणीमा नाम दर्ता भएको पशु स्वास्थ्य तथा पशु सेवा व्यवसायीले अर्को श्रेणीमा नाम दर्ता गराउन चाहेमा यस परिच्छेद बमोजिमको प्रक्रिया पूरा गरी नाम दर्ता गर्ने निकायले त्यस्तो व्यक्तिको श्रेणी परिवर्तन गरी साबिककै दर्ता नम्बर कायम हुने गरी परिषद्‌को दर्ता किताबमा नाम दर्ता गर्ने निर्णय गर्न सक्नेछ। </div><div class="content-paragraph indent-1"> (२) उपनियम (१) बमोजिम श्रेणी परिवर्तन भएमा पशु स्वास्थ्य तथा पशु सेवा व्यवसायीको साबिकको श्रेणीबाट नाम हटाउनु पर्नेछ। </div><div class="content-paragraph"><span class="bold">१६. नाम दर्ताको अभिलेख राख्नेः</span> (१) नाम दर्ता गर्ने निकायले नाम दर्ता भएको प्रत्येक पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको नाम विषयगत तथा श्रेणीगत रूपमा दर्ता किताबमा अद्यावधिक गरी अभिलेख राख्नु पर्नेछ । </div><div class="content-paragraph indent-1"> (२) प्रदेश कानून बमोजिमको नाम दर्ता गर्ने निकायमा दर्ता भएका पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको विवरण सम्बन्धित निकायले आर्थिक वर्ष समाप्त भएको मितिले दुई महिना भित्र परिषद्‌द्मा पठाउनु पर्नेछ। </div><div class="content-paragraph indent-1"> (३) उपनियम (२) बमोजिम परिषद्‌द्मा प्राप्त अद्यावधिक विवरणको एकीकृत अभिलेख तयार गरी अद्यावधिक रूपमा राखिएको पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको नाम प्रत्येक दुई वर्षमा परिषद्‌ले सार्वजनिक गर्नेछ। </div><div class="document-subtitle">परिच्छेद-४</div><div class="document-subtitle">पशु स्वास्थ्य तथा पशु सेवा व्यवसाय सम्बन्धी</div><div class="content-paragraph"><span class="bold">१७. क्षमता अभिवृद्धिः</span> परिषद्ले पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको क्षमता अभिवृद्धिका लागि समय समयमा तालिम तथा प्रशिक्षणका कार्यक्रम सञ्चालन गर्नेछ। </div><div class="content-paragraph"><span class="bold">१८. निरन्तर शिक्षाः</span> (१) परिषद्ले ऐनको दफा १७ बमोजिम नाम दर्ता गर्ने निकायमा दर्ता भएका पशु स्वास्थ्य तथा पशु सेवा व्यवसायीको लागि निरन्तर शिक्षाको मापदण्ड तयार गर्नेछ । </div><div class="content-paragraph indent-1"> (२) नेपाल सरकार वा प्रदेश सरकारबाट मान्यता प्राप्त संस्थाबाट परिषद्ले तोकेको मापदण्ड पूरा गरेको शैक्षिक संस्थाले निरन्तर शिक्षा सञ्चालन गर्न सक्नेछ। त्यस्तो संस्थाबाट निरन्तर शिक्षा लिएको पशुस्वास्थ्य तथा पशु सेवा व्यवसायीलाई परिषद्ले मान्यता दिनेछ । </div><div class="page-break"></div><div class="content-paragraph"><span class="bold">१९. पशु स्वास्थ्य तथा पशु सेवा व्यवसाय सञ्चालनः</span> (१) ऐनको दफा १८ को प्रयोजनका लागि देहाय बमोजिमको श्रेणीमा नाम दर्ता भएको पशु स्वास्थ्य तथा पशु सेवा व्यवसायीले देहाय बमोजिमको व्यवसाय सञ्चालन गर्न सक्नेछन्ः- </div><div class="content-paragraph indent-1"> (क) <span class="bold">“क श्रेणी”</span>: विज्ञता हासिल गरेको क्षेत्रसँग सम्बन्धित पशु रोगको पहिचान र उपचार, भ्रूण प्रत्यारोपण, कृत्रिम गर्भाधान, पशु आहारा, पशु कल्याण, पशु पोषण, पशुजन्य खाद्य पदार्थ, पशु प्रजनन्, भेटेरिनरी जनस्वास्थ्य, पशु स्वास्थ्य तथा पशु सेवा अनुसन्धान, पशु स्वास्थ्य तथा पशु सेवा व्यवसाय सम्बन्धी अन्य विधा र त्यस्तो विधाको विशेषज्ञ सेवा तथा परामर्श। </div><div class="content-paragraph indent-1"> (ख) <span class="bold">“ख श्रेणी”</span>: बिरामी पशुको स्वास्थ्य परीक्षण, रोगको पहिचान र उपचार तथा सोको लागि औषधि लेखन, कृत्रिम गर्भाधान, पशु प्रजनन, पशु कल्याण, पशु पोषण, पशुजन्य खाद्य पदार्थ, पशुको आहारा, भेटेरिनरी जनस्वास्थ्य सेवा, तालिम, प्रशिक्षण सहजीकरण, अनुसन्धानमा सहयोगी, शैक्षिक योग्यता र तालिमको सीमाभित्र रही पशु स्वास्थ्य सेवा क्लिनिक सञ्चालन, पशु रोग निदानका लागि प्रयोगशाला सञ्चालन, क्यानल क्लब सञ्चालन । </div><div class="content-paragraph indent-1"> (ग) <span class="bold">“ग श्रेणी"</span>: शैक्षिक योग्यता तथा तालिमको सीमाभित्र रही बिरामी पशुको स्वास्थ्य परीक्षण, रोगको पहिचान र उपचार तथा सोको लागि औषधि लेखन, कृत्रिम गर्भाधान, पशु प्रजनन, पशु कल्याण, पशु पोषण, पशुजन्य खाद्य पदार्थ, पशुको आहारा, भेटेरिनरी जनस्वास्थ्य, शैक्षिक योग्यता र तालिमको सीमाभित्र रही पशु स्वास्थ्य सेवा क्लिनिक सञ्चालन, पशु रोग निदानका लागि प्रयोगशाला सञ्चालन, क्यानल क्लब सञ्चालन । </div><div class="content-paragraph indent-1"> (घ) <span class="bold">“घ श्रेणी”</span>: बिरामी पशुको आधारभूत स्वास्थ्य परीक्षण, रोगको पहिचान र उपचार तथा सोको लागि औषधि लेखन, तालिम लिएको व्यवसायीले कृत्रिम गर्भाधान, पशु प्रजनन, पशु कल्याण, पशुको आहारा, भेटेरिनरी जनस्वास्थ्य, ऐनको दफा १७ को खण्ड (घ) बमोजिमको शैक्षिक योग्यता र तालिमको सीमाभित्र रही आधारभूत क्लिनिक सञ्चालन, पशुको आधारभूत रोग निदान, पशु प्रयोगशाला सञ्चालन, क्यानल क्लब सञ्चालन । </div><div class="page-break"></div><div class="content-paragraph indent-1"> (२) पशु स्वास्थ्य तथा पशु सेवा व्यवसायीले उपनियम (१) बमोजिमका व्यवसाय सञ्चालन गर्दा प्रचलित कानून तथा नियम २४ बमोजिमको आचारसंहिताको अधीनमा रही गर्नु पर्नेछ । </div><div class="content-paragraph"><span class="bold">२०. ग्रामिण पशु स्वास्थ्य कार्यकर्ताको नाम दर्ताः</span> (१) ऐनको दफा २० बमोजिम ग्रामिण पशु स्वास्थ्य कार्यकर्ताको रुपमा नाम दर्ता गराउनको लागि ग्रामिण पशु स्वास्थ्य कार्यकर्ता सम्बन्ती कम्तीमा एक महिनाको तालिम लिएका व्यक्तिले नाम दर्ता गर्ने निकायमा अनुसूची-१ बमोजिमको ढाँचामा दरखास्त दिनु पर्नेछ । </div><div class="content-paragraph indent-1"> (२) उपनियम (१) बमोजिमको दरखास्त साथ ऐनको दफा २० को उपदफा (१) बमोजिमको तालिम, पशु स्वास्थ्य तथा पशु सेवा व्यवसाय सञ्चालन गर्दै आएको कागजात र नेपाली नागरिकताको प्रमाणपत्रको प्रतिलिपि संलग्न गर्नु पर्नेछ। </div><div class="content-paragraph indent-1"> (३) उपनियम (१) बमोजिम प्राप्त दरखास्त जाँचबुझ गर्दा मनासिब देखिएमा छुट्टै दर्ता किताब खडा गरी ग्रामिण पशु स्वास्थ्य कार्यकर्ताको नाम दर्ता गर्नु पर्नेछ। </div><div class="content-paragraph indent-1"> (४) उपनियम (३) बमोजिम नाम दर्ता भएका ग्रामिण पशु स्वास्थ्य कार्यकर्ताले देहाय बमोजिमको पशु स्वास्थ्य तथा पशु सेवा व्यवसाय गर्न सक्नेछन्ः - </div><div class="content-paragraph indent-2"> (क) पशु रोगको प्राथमिक उपचार, </div><div class="content-paragraph indent-2"> (ख) परजीवी विरुद्धको औषधिको प्रयोग, </div><div class="content-paragraph indent-2"> (ग) पशु खोपको प्रयोग, </div><div class="content-paragraph indent-2"> (घ) भाले पशुको बन्द पद्धतिबाट गरिने बन्ध्याकरण, </div><div class="content-paragraph indent-2"> (ङ) पशु रोगको नियन्त्रणमा सहयोग, </div><div class="content-paragraph indent-2"> (च) पशु पालन र पशु रोग सम्बन्धी सचेतनामूलक कार्य। </div><div class="content-paragraph indent-1"> (५) उपनियम (३) बमोजिम नाम दर्ता भएका ग्रामिण पशु स्वास्थ्य कार्यकर्ताबाट उपनियम (४) बमोजिमको कार्य भए नभएको सम्बन्धमा नाम दर्ता गर्ने निकायले समय समयमा अनुगमन तथा निरीक्षण गरी आवश्यकता अनुसार कुनै सुधार गर्नु पर्ने देखिएमा सुधारको लागि निर्देशन समेत दिन सक्नेछ। </div><div class="content-paragraph indent-1"> (६) उपनियम (३) बमोजिम नाम दर्ता भएका ग्रामिण पशु स्वास्थ्य कार्यकर्ताको लागि नाम दर्ता गर्ने निकायले आफ्नो वार्षिक बजेट तथा कार्यक्रममा समावेश गरी क्षमता विकासका आवश्यक कार्यक्रम नियमित रुपमा सञ्चालन गर्नु पर्नेछ। </div><div class="content-paragraph"><span class="bold">२१. शैक्षिक योग्यताको मान्यताः</span> (१) ऐनको दफा २२ बमोजिम पशु स्वास्थ्य तथा पशु सेवा व्यवसायसँग सम्बन्धित शैक्षिक योग्यताको प्रमाणपत्र वा अन्य उपाधिको मान्यता प्राप्त गर्ने प्रयोजनका लागि सम्बन्धित शिक्षण संस्थाले त्यस्तो शैक्षिक योग्यताको प्रमाणपत्र वा </div><div class="page-break"></div><div class="content-paragraph"> उपाधिको लागि निर्धारित पाठ्यक्रम तथा भर्नाको लागि निर्धारित सर्त तथा तत्सम्बन्धी अन्य विवरण परिषद्‌मा पेस गर्नु पर्नेछ। </div><div class="content-paragraph indent-1"> (२) उपनियम (१) बमोजिम पेस भएको विवरणका आधारमा शैक्षिक योग्यताको प्रमाणपत्र वा अन्य उपाधिको मान्यताका लागि परिषद्ले तोकेको नियम २३ बमोजिमको विषयगत समितिमा पेस गरी सो समितिको राय सुझाव सहितको प्रतिवेदन परिषद्‌द्मा पेस गर्नु पर्नेछ । </div><div class="content-paragraph indent-1"> (३) उपनियम (२) बमोजिम प्राप्त प्रतिवेदनको आधारमा शैक्षिक योग्यताको प्रमाणपत्र वा अन्य उपाधिलाई मान्यता दिन परिषद्ले मन्त्रालयमा सिफारिस गर्नेछ। </div><div class="content-paragraph"><span class="bold">२२. शिक्षण संस्थाको सर्त र मापदण्डः</span> (१) ऐनको दफा २३ बमोजिम पशु स्वास्थ्य तथा पशु सेवा व्यवसायसँग सम्बन्धित विषय अध्यापन गराउने शिक्षण संस्थाले सञ्चालन गर्ने शैक्षिक कार्यक्रम सञ्चालन गर्दा पूरा गर्नुपर्ने सर्त तथा मापदण्ड परिषद्ले निर्धारण गर्नेछ । </div><div class="content-paragraph indent-1"> (२) शिक्षण संस्थाले शैक्षिक कार्यक्रम सञ्चालन गर्दा उपनियम (१) बमोजिम परिषद्ले निर्धारण गरेको सर्त र मापदण्ड पालना गर्नु पर्नेछ। </div><div class="content-paragraph indent-1"> (३) उपनियम (२) बमोजिमको सर्त र मापदण्ड पूरा गरे वा नगरेको सम्बन्धमा नियम २३ को उपनियम (१) को खण्ड (च) बमोजिमको शैक्षिक परामर्श तथा शिक्षण संस्था नियमन समितिले समय समयमा अनुगमन गरी परिषद्‌लाई प्रतिवेदन पेस गर्नु पर्नेछ । </div><div class="content-paragraph indent-1"> (४) ऐनको दफा २५ को उपदफा (२) बमोजिम मन्त्रालयले शिक्षण संस्थासँग माग गरेको थप विवरण वा स्पष्टीकरण सम्बन्धित शिक्षण संस्थाले पत्र प्राप्त गरेको मितिले पन्ध्र दिनभित्र मन्त्रालयमा पेस गर्नु पर्नेछ । </div><div class="document-subtitle">परिच्छेद-५</div><div class="document-subtitle">विषयगत समिति सम्बन्धी</div><div class="content-paragraph"><span class="bold">२३. विषयगत समितिको गठनः</span> (१) परिषद्ले आफ्नो काम कारबाहीमा सहयोग पुऱ्याउन देहाय बमोजिमका विषयगत समिति गठन गर्न सक्नेछः- </div><div class="content-paragraph indent-1"> (क) परीक्षा, नाम दर्ता तथा अभिलेख समिति, </div><div class="content-paragraph indent-1"> (ख) पशु सेवा विज्ञ समिति, </div><div class="content-paragraph indent-1"> (ग) जनशक्ति परिचालन तथा व्यवस्थापन समिति, </div><div class="content-paragraph indent-1"> (घ) अनुशासन तथा नियमन समिति, </div><div class="page-break"></div><div class="content-paragraph indent-1"> (ङ) आर्थिक व्यवस्थापन तथा लेखा समिति, </div><div class="content-paragraph indent-1"> (च) शैक्षिक परामर्श तथा शिक्षण संस्था नियमन समिति, </div><div class="content-paragraph indent-1"> (छ) अन्तर्राष्ट्रिय सम्बन्ध समिति। </div><div class="content-paragraph indent-1"> (२) उपनियम (१) मा उल्लिखित विषयगत समितिमा परिषद्ले तोकेको परिषद्‌को सदस्यको संयोजकत्वमा विषय विज्ञताको आधारमा परिषद्‌द्मा नाम दर्ता भएका पशु स्वास्थ्य तथा पशु सेवा व्यवसायी मध्येबाट पाँच जना सदस्य रहनेछन्। </div><div class="content-paragraph indent-1"> (३) उपनियम (१) को खण्ड (क) बमोजिमको परीक्षा, नाम दर्ता तथा अभिलेख समितिको काम देहाय बमोजिम हुनेछः- </div><div class="content-paragraph indent-2"> (क) नाम दर्ताका लागि सूचना आह्वान गराउने, </div><div class="content-paragraph indent-2"> (ख) नाम दर्ताका लागि दरखास्त दिएका दरखास्तवालाको आवश्यक प्रमाण पुगे नपुगेको जाँचबुझ गर्ने, </div><div class="content-paragraph indent-2"> (ग) दर्ता हुन निवेदन दिने दरखास्तवालाको प्रमाण पुगेमा दर्ता गर्नको लागि परिषद् समक्ष पेस गर्ने, </div><div class="content-paragraph indent-2"> (घ) दर्ता हुन योग्य पशु स्वास्थ्य तथा पशु सेवा व्यवसायीको परीक्षा सञ्चालन गर्न आवश्यक व्यवस्था मिलाउने, </div><div class="content-paragraph indent-2"> (ङ) दर्ता भएका पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको अभिलेख अद्यावधिक राख्न आवश्यक व्यवस्था मिलाउने । </div><div class="content-paragraph indent-1"> (४) उपनियम (१) को खण्ड (ख) बमोजिमको पशु सेवा विज्ञ समितिको काम देहाय बमोजिम हुनेछः- </div><div class="content-paragraph indent-2"> (क) मुलुकलाई आवश्यक पर्ने पशु स्वास्थ्य तथा पशु सेवा, पशुको नश्ल, आहारा, चरण घाँस सम्बन्धी विषयमा सुधार तथा व्यवस्थापनको खाका तयार गरी परिषद्‌मा पेस गर्ने, </div><div class="content-paragraph indent-2"> (ख) पशुपालनको क्षेत्रमा विकास भएका नवीनतम प्रविधि नेपालको परिप्रेक्ष्यमा उपयुक्त भए नभएको विश्लेषण गरी उपयुक्त प्रविधि प्रयोगमा ल्याउन राय सुझाव दिने, </div><div class="content-paragraph indent-2"> (ग) पशु स्वास्थ्य तथा पशु सेवा क्षेत्रको तत्कालीन, मध्यकालीन र दीर्घकालीन कार्ययोजना तयार गरी परिषद्‌मा पेस गर्ने, </div><div class="content-paragraph indent-2"> (घ) पशुपालनका विभिन्न क्षेत्रमा आवश्यक प्रविधि किसानसम्म पुऱ्याउने कार्ययोजना तयार गर्ने, </div><div class="page-break"></div><div class="content-paragraph indent-2"> (ङ) पशु सेवाको क्षेत्रमा उत्पादन गर्नु पर्ने आधारभूत तह देखि विषय विज्ञ जनशक्तिको कार्ययोजना तयार गरी परिषद्‌मा पेस गर्ने, </div><div class="content-paragraph indent-2"> (च) पशु स्वास्थ्य तथा पशु सेवाका जनशक्ति बीच अन्तरक्रिया तथा छलफल गरी समस्या समाधानका उपाय सहितको प्रतिवेदन तयार गरी परिषद्‌मा पेस गर्ने। </div><div class="content-paragraph indent-1"> (५) उपनियम (१) को खण्ड (ग) बमोजिमको जनशक्ति परिचालन तथा व्यवस्थापन समितिको काम देहाय बमोजिम हुनेछः- </div><div class="content-paragraph indent-2"> (क) पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्तालाई परिषद्‌का क्रियाकलाप तथा गतिविधिमा संलग्न गराउने, </div><div class="content-paragraph indent-2"> (ख) पशु स्वास्थ्य तथा पशु सेवा व्यवसायीको श्रेणी व्यवस्थापनको कार्यमा परिषद्‌लाई आवश्यक सहयोग गर्ने, </div><div class="content-paragraph indent-2"> (ग) पशु स्वास्थ्य तथा पशु सेवा व्यवसायीको क्षेत्रमा काम गर्ने सङ्घ, प्रदेश र स्थानीय तहका निकाय बीचमा समन्वय र सहकार्यको कार्ययोजना तयार गर्ने, </div><div class="content-paragraph indent-2"> (घ) परिषद्‌का सदस्यको क्षमता विकास सम्बन्धी कार्ययोजना बनाई परिषद्‌मा पेस गर्ने। </div><div class="content-paragraph indent-1"> (६) उपनियम (१) को खण्ड (घ) बमोजिमको अनुशासन तथा नियमन समितिको काम देहाय बमोजिम हुनेछः- </div><div class="content-paragraph indent-2"> (क) परिषद्‌लाई आवश्यक पर्ने कानूनको मस्यौदा तयार गरी परिषद्‌मा पेस गर्ने, </div><div class="content-paragraph indent-2"> (ख) पशु स्वास्थ्य तथा पशु सेवा व्यवसायीको शैक्षिक योग्यता र तालिमको प्रमाणपत्र जाँचबुझ गर्ने, </div><div class="content-paragraph indent-2"> (ग) पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताले पेशागत आचरण र आचारसंहिता पालना गरे नगरेको जाँचबुझ गरी उल्लङ्घन गरेको पाइएमा आवश्यक कारबाहीको लागि परिषद्‌मा पेस गर्ने, </div><div class="content-paragraph indent-2"> (ङ) परिषद्‌मा परेका उजुरी उपर जाँचबुझ गरी राय सहितको प्रतिवेदन परिषद्‌मा पेस गर्ने। </div><div class="page-break"></div><div class="content-paragraph indent-1"> (७) उपनियम (१) को खण्ड (ङ) बमोजिमको आर्थिक व्यवस्थापन तथा लेखा समितिको काम देहाय बमोजिम हुनेछः- </div><div class="content-paragraph indent-2"> (क) परिषद्‌को वार्षिक कार्यक्रम तयारीमा राय सुझाव दिने, </div><div class="content-paragraph indent-2"> (ख) परिषद्‌लाई आवश्यक पर्ने आर्थिक स्रोतको आङ्कलन र स्रोत व्यवस्थापन गर्ने गराउने, </div><div class="content-paragraph indent-2"> (ग) लेखा परीक्षण गराउने र बेरुजु फछ्र्यौट गराउन आवश्यक कार्य गर्ने, </div><div class="content-paragraph indent-2"> (घ) परिषद्‌मा आन्तरिक नियन्त्रण प्रणाली कायम राख्न सुझाव दिने। </div><div class="content-paragraph indent-1"> (८) उपनियम (१) को खण्ड (च) बमोजिमको शैक्षिक परामर्श तथा शिक्षण संस्था नियमन समितिको काम देहाय बमोजिम हुनेछः- </div><div class="content-paragraph indent-2"> (क) पशु स्वास्थ्य तथा पशु सेवाको क्षेत्रमा अपनाउनु पर्ने शैक्षिक क्रियाकलाप, पाठ्यक्रम, शैक्षिक प्रविधिका बारेमा परिषद्‌लाई आवश्यक परामर्श दिने, </div><div class="content-paragraph indent-2"> (ख) शिक्षण संस्था सञ्चालन गर्दा पालना गर्नु पर्ने सर्त र मापदण्ड तयार गरी परिषद्‌मा पेस गर्ने, </div><div class="content-paragraph indent-2"> (ग) शिक्षण संस्थाको पाठ्यक्रमका लागि आवश्यक राय सुझाव सहितको प्रतिवेदन परिषद्‌मा पेस गर्ने, </div><div class="content-paragraph indent-2"> (घ) पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको निरन्तर शिक्षाको कार्ययोजना तयार गरी परिषद्‌द्मा पेस गर्ने र निरन्तर शिक्षा सञ्चालन गराउने, </div><div class="content-paragraph indent-2"> (ङ) पशु स्वास्थ्य तथा पशु सेवा व्यवसायीको परीक्षाको पाठ्यक्रम पुनरावलोकन गरी परिषद्‌मा सुझाव दिने। </div><div class="content-paragraph indent-1"> (९) उपनियम (१) को खण्ड (छ) बमोजिमको अन्तर्राष्ट्रिय सम्बन्ध समितिको काम देहाय बमोजिम हुनेछः- </div><div class="content-paragraph indent-2"> (क) पशु स्वास्थ्य तथा पशु सेवा क्षेत्रमा संलग्न राष्ट्रिय तथा अन्तर्राष्ट्रिय सरोकारवाला संघसंस्थासँग सम्बन्ध कायम गर्ने, </div><div class="content-paragraph indent-2"> (ख) विभिन्न पेशागत क्षेत्रका परिषद्‌बीच एक आपसमा समन्वय र सहकार्यको वातावरण सिर्जना गर्ने, </div><div class="content-paragraph indent-2"> (ग) मुलुकभित्र रहेका पशु स्वास्थ्य तथा पशु सेवाका विभिन्न क्रियाकलापमा परिषद्‌लाई सहभागी गराउन पहल गर्ने, </div><div class="page-break"></div><div class="content-paragraph indent-2"> (घ) परिषद्‌सँग सम्बन्धित अन्तराष्ट्रिय सङ्घसंस्थासँग सहकार्य गर्ने, </div><div class="content-paragraph indent-2"> (ङ) परिषद्‌मा नाम दर्ता भएका सदस्यलाई विभिन्न अन्तर्राष्ट्रिय क्षेत्रमा हुने तालिम, भ्रमण, सेमिनारमा सहभागी गराउन पहल गर्ने। </div><div class="content-paragraph indent-1"> (१०) विषयगत समितिको बैठक सम्बन्धी कार्यविधि सम्बन्धित समिति आफैंले निर्धारण गरे बमोजिम हुनेछ। </div><div class="document-subtitle">परिच्छेद-६</div><div class="document-subtitle">पेशागत आचरण सम्बन्धी</div><div class="content-paragraph"><span class="bold">२४. आचारसंहिता जारी गर्नेः</span> (१) नाम दर्ता गर्ने निकायमा दर्ता भएका पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको लागि परिषद्‌ले ऐनको दफा ८ को खण्ड (ज) बमोजिम राष्ट्रियस्तरको आचारसंहिता तयार गरी लागु गर्नेछ। </div><div class="content-paragraph indent-1"> (२) उपनियम (१) बमोजिमको आचारसंहिता बमोजिम पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताले त्यस्तो आचारसंहिता विपरीत नहुने गरी पशु स्वास्थ्य तथा पशु सेवा व्यवसाय गर्नु पर्नेछ। </div><div class="content-paragraph"><span class="bold">२५. पेशागत आचरण पालना गर्नु पर्नेः</span> (१) पशु स्वास्थ्य तथा पशु व्यवसाय व्यवसायी र ग्रामिण पशु स्वास्थ्य कार्यकर्ताले पशु स्वास्थ्य तथा पशु व्यवसाय सञ्चालन गर्दा नियम २४ को उपनियम (१) बमोजिमको राष्ट्रियस्तरको आचारसंहितामा उल्लिखित व्यवस्थाको अतिरिक्त देहाय बमोजिमको पेशागत आचरण पालन गर्नु पर्नेछः- </div><div class="content-paragraph indent-1"> (क) अनुशासित र इमान्दारीपूर्वक पशु स्वास्थ्य तथा पशु सेवा व्यवसाय गर्ने, </div><div class="content-paragraph indent-1"> (ख) सेवाग्राहीसँग शिष्ट व्यवहार गर्ने, </div><div class="content-paragraph indent-1"> (ग) आफू दर्ता भएको श्रेणीले गर्न पाउने पशु स्वास्थ्य तथा पशु सेवा व्यवसाय मात्र गर्ने, </div><div class="content-paragraph indent-1"> (घ) पेशागत व्यवसायको प्रचार प्रसार गरी कुनै किसिमको अनुचित आर्थिक लाभ प्राप्त गर्न नहुने, </div><div class="content-paragraph indent-1"> (ङ) पशु स्वास्थ्य तथा पशु सेवा व्यवसायको पेशामा आँच आउने किसिमको कुनै क्रियाकलाप गर्न नहुने, </div><div class="content-paragraph indent-1"> (च) पशु स्वास्थ्य तथा पशु सेवा व्यवसायको सिलसिलामा आफूले गर्ने प्रत्येक कामको व्यक्तिगत रूपमा उत्तरदायी हुनु पर्ने। </div><div class="content-paragraph indent-1"> (२) उपनियम (१) बमोजिमको पेशागत आचरणको पालना गर्नु गराउनु पशु स्वास्थ्य तथा पशु सेवा व्यवसायी र ग्रामिण पशु स्वास्थ्य कार्यकर्ताको कर्तव्य हुनेछ। </div><div class="page-break"></div><div class="content-paragraph"><span class="bold">२६. जाँचबुझ गर्नेः</span> (१) पशु स्वास्थ्य तथा पशु सेवा व्यवसायी वा ग्रामिण पशु स्वास्थ्य कार्यकर्ताले ऐन, यो नियमावली तथा यस नियमावली बमोजिमको पेशागत आचरण उल्लङ्घन गरेको भनी उजुरी, जानकारी वा पत्र प्राप्त भएमा त्यसरी उजुरी, जानकारी वा पत्र प्राप्त भएको मितिले तीस कार्यदिनभित्र अनुशासन तथा नियमन समितिले आवश्यक जाँचबुझ गरी परिषद्‌द्मा आफ्नो प्रतिवेदन पेस गर्नु पर्नेछ। </div><div class="content-paragraph indent-1"> (२) उपनियम (१) बमोजिम पेस गरिने प्रतिवेदनमा पशु स्वास्थ्य तथा पशु सेवा व्यवसायी वा ग्रामिण पशु स्वास्थ्य कार्यकर्तालाई कारबाही गर्नु पर्ने वा नपर्ने कारण सहित आफ्नो राय तथा सबुत प्रमाण भए सो समेत संलग्न गर्नु पर्नेछ । </div><div class="document-subtitle">परिच्छेद-७</div><div class="document-subtitle">रजिष्ट्रार तथा कर्मचारी सम्बन्धी</div><div class="content-paragraph"><span class="bold">२७. रजिष्ट्रारको नियुक्ति र सेवाको सर्तः</span> (१) ऐनको दफा २७ को उपदफा (१) बमोजिम रजिष्ट्रारको नियुक्तिको लागि उपयुक्त व्यक्तिको छनोट गरी सिफारिस गर्न मन्त्रालयले मन्त्रालयका सचिवको संयोजकत्वमा तीन सदस्यीय सिफारिस समिति गठन गर्नेछ । </div><div class="content-paragraph indent-1"> (२) उपनियम (१) बमोजिमको सिफारिस समितिले ऐनको दफा २७ को उपदफा (१) बमोजिम योग्यता भएको र साठी वर्ष उमेर पूरा नभएको व्यक्तिमध्येबाट एक्काइस दिनको समय दिई कुनै राष्ट्रियस्तरको दैनिक पत्रिका, मन्त्रालयको वेबसाइट र परिषद्‌को सूचनापाटीमा सूचना प्रकाशन गरी दरखास्त आह्वान गर्नु पर्नेछ। </div><div class="content-paragraph indent-1"> (३) उपनियम (२) बमोजिमको अवधिभित्र योग्यता पुगेका इच्छुक व्यक्तिले देहायका कागजात सहित सिफारिस समिति समक्ष दरखास्त दिनु पर्नेछः- </div><div class="content-paragraph indent-2"> (क) नेपाली नागरिकताको प्रमाणपत्रको प्रतिलिपि, </div><div class="content-paragraph indent-2"> (ख) व्यक्तिगत विवरण, </div><div class="content-paragraph indent-2"> (ग) परिषद्‌मा कम्तीमा “ख” श्रेणीमा नाम दर्ता भएको प्रमाणपत्रको प्रतिलिपि, </div><div class="content-paragraph indent-2"> (घ) न्यूनतम शैक्षिक योग्यता खुल्ने कागजातको प्रतिलिपि, </div><div class="content-paragraph indent-2"> (ङ) ऐनको दफा ६ बमोजिम अयोग्य नभएको स्वघोषणा, </div><div class="content-paragraph indent-2"> (च) उपनियम (२) बमोजिमको सूचनामा तोकिएका अन्य आवश्यक कागजात । </div><div class="page-break"></div><div class="content-paragraph indent-1"> (४) उपनियम (३) बमोजिम दरखास्त दिने व्यक्तिले त्यस्तो दरखास्तसाथ परिषद्‌को सुधार सहितको पाँच हजार शब्दमा नबढाई तयार गरेको कार्ययोजना समेत छुट्टै खाममा सिलबन्दी गरी पेस गर्नु पर्नेछ। </div><div class="content-paragraph indent-1"> (५) उपनियम (१) बमोजिमको सिफारिस समितिले रजिष्ट्रारको पदमा छनोट गरी सिफारिस गर्ने प्रयोजनको लागि कुल अङ्कभार पचास कायम गरी देहाय बमोजिमको आधारमा अङ्कभार दिई सो आधारमा मूल्याङ्कन गर्नु पर्नेछः- </div><!-- Table 1: Registrar Selection Marks --><table class="main-table"><thead><tr><th colspan="2" class="text-left">(क) कार्ययोजना बापत-</th></tr></thead><tbody><tr><td class="indent-1">१. विषयबस्तुको ज्ञान</td><td class="text-right">-२५ अङ्क</td></tr><tr><td class="indent-1">२. सबल तथा कमजोर पक्ष, अवसर र चुनौतीको</td><td>&nbsp;</td></tr><tr><td class="indent-2">विश्लेषण सहितको दीर्घकालीन सोच</td><td class="text-right">-६.५ अङ्क</td></tr><tr><td class="indent-1">३. रणनीतिक योजना</td><td class="text-right">-६ अङ्क</td></tr><tr><td class="indent-1">४. कार्यान्वयन कार्ययोजना</td><td class="text-right">-६ अङ्क</td></tr><tr><th colspan="2" class="text-left">(ख) कार्ययोजना प्रस्तुतिकरण</th></tr><tr><td class="indent-1">१५ अङ्क</td><td>&nbsp;</td></tr><tr><td class="indent-1">१. अवधारणागत स्पष्टता</td><td class="text-right">-४ अङ्क</td></tr><tr><td class="indent-1">२. प्रस्तुतिकरण शैली</td><td class="text-right">-४ अङ्क</td></tr><tr><td class="indent-1">३. विषयवस्तुको विश्लेषण क्षमता</td><td class="text-right">-४ अङ्क</td></tr><tr><td class="indent-1">४. समयको व्यवस्थापन</td><td class="text-right">-३ अङ्क</td></tr><tr><th colspan="2" class="text-left">(ग) अन्तर्वार्ता</th></tr><tr><td>&nbsp;</td><td class="text-right">-१० अङ्क</td></tr></tbody></table><div class="content-paragraph indent-1"> (६) उपनियम (१) बमोजिमको सिफारिस समितिले उपनियम (५) बमोजिम कार्ययोजना, कार्ययोजना प्रस्तुतिकरण र अन्तरवार्तामा सबैभन्दा बढी अङ्क प्राप्त गर्ने तीनजना व्यक्ति छनोट गरी मन्त्रालय समक्ष सिफारिस गर्नेछ । </div><div class="content-paragraph indent-2"> तर तीन जना भन्दा कम उम्मेदवार भएमा ऐन तथा यस नियमावली बमोजिमको योग्यता पुगेका सबै उम्मेदवारको नाम सिफारिस गर्न बाधा पर्ने छैन। </div><div class="content-paragraph indent-1"> (७) उपनियम (१) बमोजिमको सिफारिस समितिले उपनियम (६) बमोजिम सिफारिस गरेका व्यक्ति मध्येबाट मन्त्रालयले एकजनालाई रजिष्ट्रारको पदमा नियुक्त गर्नेछ । </div><div class="content-paragraph indent-1"> (८) रजिष्ट्रारको पदावधि चार वर्षको हुनेछ। </div><div class="content-paragraph indent-1"> (९) उपनियम (८) मा जुनसुकै कुरा लेखिएको भए तापनि रजिष्ट्रारले आफ्नो पदीय जिम्मेवारी पूरा नगरेमा वा परिषद्को हित विपरीत कुनै काम गरेमा वा ऐनको दफा </div><div class="page-break"></div><div class="content-paragraph"> ६ बमोजिम अयोग्य भएको प्रमाणित भएमा मन्त्रालयले निजलाई जुनसुकै बखत रजिष्ट्रारको पदबाट हटाउन सक्नेछ। </div><div class="content-paragraph indent-1"> तर त्यसरी पदबाट हटाउनु अघि निजलाई आफ्नो सफाइ पेस गर्ने मनासिब मौका दिनु पर्नेछ । </div><div class="content-paragraph indent-1"> (१०) उपनियम (९) बमोजिम रजिष्ट्रारको पद रिक्त हुन आएमा बाँकी अवधिका लागि अर्को रजिष्ट्रार नियुक्ति गरिनेछ । </div><div class="content-paragraph indent-2"> तर एक वर्षभन्दा कम पदावधि बाँकी रहेको अवस्थामा रजिष्ट्रारको पद रिक्त हुन आएमा नियुक्ति गरिने छैन । </div><div class="content-paragraph indent-1"> (११) रजिष्ट्रारले निजामती सेवाको राजपत्राङ्कित प्रथम श्रेणीको कर्मचारीले पाए सरहको मासिक तलब, भत्ता र सवारी तथा इन्धन सुविधा पाउनेछ। </div><div class="content-paragraph indent-1"> (१२) उपनियम (११) मा जुनसुकै कुरा लेखिएको भए तापनि सरकारी सेवाबाट निवृत्त भई निवृत्तिभरण पाइरहेको व्यक्ति रजिष्ट्रारको पदमा नियुक्त भएमा निजले उपनियम (११) बमोजिमको तलब, भत्ता तथा सुविधा वा निजले पाइरहेको निवृत्तिभरण मध्ये कुनै एक रोज्नु पर्नेछ। </div><div class="content-paragraph"><span class="bold">२८. रजिष्ट्रारको काम, कर्तव्य र अधिकारः</span> ऐनमा उल्लिखित काम, कर्तव्य तथा अधिकारका अतिरिक्त रजिष्ट्रारको अन्य काम, कर्तव्य तथा अधिकार देहाय बमोजिम हुनेछः- </div><div class="content-paragraph indent-1"> (क) परिषद्‌को वार्षिक कार्यक्रम तथा योजना तर्जुमा गरी परिषद्‌द्मा पेस गर्ने, </div><div class="content-paragraph indent-1"> (ख) परिषद्‌को कोषको रेखदेख र नियन्त्रण गर्ने तथा सम्पतिको संरक्षण र व्यवस्थापन गर्ने, गराउने, </div><div class="content-paragraph indent-1"> (ग) परिषद्‌को वार्षिक आय व्यय तथा पूरक आय व्ययको विवरण तयार गर्ने, </div><div class="content-paragraph indent-1"> (घ) परिषद्‌बाट स्वीकृत बजेटको अधीनमा रही परिषद्‌को योजना तथा कार्यक्रम कार्यान्वयन गर्ने, </div><div class="content-paragraph indent-1"> (ङ) परिषद्‌को प्रशासकीय प्रमुख भई काम गर्ने, </div><div class="content-paragraph indent-1"> (च) परिषद्‌को लेखापरीक्षण गराउने, </div><div class="content-paragraph indent-1"> (छ) परिषद् र पशु स्वास्थ्य तथा पशु सेवा व्यवसायी बीच सम्पर्क अधिकारीको रूपमा काम गर्ने, </div><div class="content-paragraph indent-1"> (ज) प्रदेश परिषद्सँग समन्वय गर्ने, गराउने, </div><div class="content-paragraph indent-1"> (झ) परिषद्‌को निर्देशन बमोजिम अन्य कार्य गर्ने, गराउने। </div><div class="page-break"></div><div class="content-paragraph"><span class="bold">२९. रजिष्ट्रारको पद रिक्त हुने अवस्थाः</span> देहायको अवस्थामा रजिष्ट्रारको पद रिक्त हुनेछः- </div><div class="content-paragraph indent-1"> (क) निजको पदावधि पूरा भएमा, </div><div class="content-paragraph indent-1"> (ख) निजले मन्त्रालय समक्ष लिखित राजीनामा दिएमा, </div><div class="content-paragraph indent-1"> (ग) रजिष्ट्रार पदको लागि आवश्यक न्यूनतम योग्यता नरहेको पुष्टि भएमा, </div><div class="content-paragraph indent-1"> (घ) नियम २७ को उपनियम (९) बमोजिम पदबाट हटाइएमा, </div><div class="content-paragraph indent-1"> (ङ) भ्रष्टाचार, जबरजस्ती करणी, मानव बेचबिखन तथा ओसारपसार, लागू औषध बिक्री वितरण वा ओसारपसार, सम्पत्ति शुद्धीकरण, राहदानी दुरूपयोग, अपहरणसम्बन्धी कसूर, ठगी वा नैतिक पतन देखिने अन्य फौजदारी कसूरमा अदालतबाट कसूरदार ठहरिएमा, </div><div class="content-paragraph indent-1"> (च) निजले कुनै विदेशी मुलुकको स्थायी आवासीय अनुमतिपत्र प्राप्त गरेमा, वा </div><div class="content-paragraph indent-1"> (छ) निजको मृत्यु भएमा। </div><div class="content-paragraph"><span class="bold">३०. कर्मचारी सम्बन्धी व्यवस्थाः</span> (१) परिषद्‌मा ऐनको दफा २९ को उपदफा (१) बमोजिम मन्त्रालयले स्वीकृत गरे बमोजिमको सङ्गठनात्मक संरचना बमोजिमको सङ्ख्यामा कर्मचारी रहनेछन्। </div><div class="content-paragraph indent-1"> (२) परिषद्‌को कर्मचारीको नियुक्ति तथा सेवाको सर्त र सुविधा सम्बन्धी व्यवस्था विनियममा हुनेछ। </div><div class="document-subtitle">परिच्छेद-८</div><div class="document-subtitle">विविध</div><div class="content-paragraph"><span class="bold">३१. कोष सञ्चालनः</span> परिषद्‌को कोषको खाताको सञ्चालन रजिष्ट्रार वा निजले तोकेको परिषद्‌को अधिकृतस्तरको कर्मचारी र लेखा प्रमुखको संयुक्त दस्तखतबाट हुनेछ। </div><div class="content-paragraph"><span class="bold">३२. विद्युतीय माध्यमको प्रयोग गर्न सक्नेः</span> परिषद्‌ले दैनिक कामकाज तथा नाम दर्ता, विवरण अद्यावधिक, सूचना सम्प्रेषण र परीक्षा सञ्चालन जस्ता कार्य गर्न विद्युतीय माध्यमको प्रयोग गर्न सक्नेछ। </div><div class="content-paragraph"><span class="bold">३३. लोगो र छापः</span> परिषद्‌को लोगो र छाप अनुसूची-६ बमोजिम हुनेछ। </div><div class="content-paragraph"><span class="bold">३४. बैठक भत्ताः</span> परिषद्‌का सदस्यले कार्यालय समय अघि वा पछि परिषद्‌को बैठकमा भाग लिँदा नेपाल सरकार, अर्थ मन्त्रालयको स्वीकृत मापदण्ड बमोजिमको बैठक भत्ता पाउनेछन् । </div><div class="page-break"></div><div class="content-paragraph"><span class="bold">३५. अनुसूचीमा संशोधनः</span> नेपाल सरकारले परिषद्‌को सिफारिसमा अनुसूचीमा आवश्यक संशोधन गर्न सक्नेछ । </div><div class="page-break"></div><div class="form-photo-box"> हालसालै खिचिएको<br> दुवै कान देखिने<br> पासपोर्ट साइजको<br> फोटो </div><div class="document-subtitle">अनुसूची-१</div><div class="document-subtitle">(नियम ८ को उपनियम (१), नियम १४ को उपनियम (१), नियम २० को उपनियम (१) सँग सम्बन्धित)</div><div class="document-subtitle"><span class="bold">नाम दर्ता/पुनः नाम दर्ता/ग्रामिण पशु स्वास्थ्य कार्यकर्ताका लागि दिइने दरखास्त फाराम</span></div><div class="content-paragraph"> श्री पशु स्वास्थ्य तथा पशु सेवा व्यवसायी परिषद्<br> काठमाण्डौ । </div><div class="content-paragraph"> पशु स्वास्थ्य तथा पशु सेवा व्यवसायी परिषद् ऐन, २०७९ को दफा १३ र पशु स्वास्थ्य तथा पशु सेवा व्यवसायी परिषद् नियमावली, २०८१ को नियम ८ को उपनियम (१)/ नियम १४ को उपनियम (१)/ नियम २० को उपनियम (१) बमोजिम परिषद्‌को नाम दर्ता/पुनः नाम दर्ता/ ग्रामिण पशु स्वास्थ्य कार्यकर्ताको रुपमा नाम दर्ता गराउन देहाय बमोजिमको विवरण खुलाई यो दरखास्त पेस गरेको छुः- </div><div class="content-paragraph"> १. पूरा नाम र थरः <span class="form-field xlarge"></span></div><div class="content-paragraph"> २. NAME: (IN BLOCK LETTERS): <span class="form-field xlarge"></span></div><div class="content-paragraph"> ३. जन्म मितिः <span class="form-field large"></span></div><div class="content-paragraph"> ४. बाबुको नामः <span class="form-field xlarge"></span></div><div class="content-paragraph"> ५. बाजेको नामः <span class="form-field xlarge"></span></div><div class="content-paragraph"> ६. विवाहित भए पति वा पत्निको नामः <span class="form-field xlarge"></span></div><div class="content-paragraph"> ७. स्थायी ठेगानाः <span class="form-field small"></span>प्रदेश, <span class="form-field small"></span>जिल्ला,<span class="form-field small"></span>गा.पा./न.पा., वडा नं.<span class="form-field tiny"></span>, टोल<span class="form-field small"></span>,<br> अस्थायी ठेगानाः<span class="form-field small"></span>प्रदेश, <span class="form-field small"></span>जिल्ला,<span class="form-field small"></span>गा.पा./न.पा., वडा नं.<span class="form-field tiny"></span>, टोल<span class="form-field small"></span>,<br> टेलिफोन नं. <span class="form-field small"></span>, मोवाइल नं. <span class="form-field small"></span>, इमेल<span class="form-field small"></span>। </div><div class="content-paragraph"> ८. पत्र व्यवहार गर्ने ठेगानाः <span class="form-field xlarge"></span></div><div class="content-paragraph"> ९. कुनै संस्थामा कार्यरत भए सो संस्थाको नामः <span class="form-field large"></span> ठेगानाः <span class="form-field medium"></span></div><div class="content-paragraph"> १०. हाल दर्ता हुन चाहेको श्रेणीः <span class="form-field medium"></span> विज्ञताको क्षेत्रः <span class="form-field medium"></span></div><div class="content-paragraph"> ११. यस भन्दा अघि कुनै व्यवसायी परिषद्‌मा नाम दर्ता भएको भएः </div><div class="content-paragraph indent-1"> परिषद्‌को नामः <span class="form-field large"></span></div><div class="content-paragraph indent-1"> दर्ता नः <span class="form-field small"></span> मितिः <span class="form-field small"></span> विषयः <span class="form-field small"></span> तहः <span class="form-field small"></span></div><div class="page-break"></div><div class="content-paragraph"><span class="bold">१२. शैक्षिक योग्यता वा उपाधिको विवरणः</span></div><div class="content-paragraph indent-1"> (क) सामान्य </div><!-- Table 2: Educational Qualification (General) --><table class="main-table"><thead><tr><th>क्र. सं.</th><th>प्राप्त गरेको शैक्षिक योग्यता वा उपाधि</th><th>अध्ययन गरेको संस्था</th><th>साल</th><th>श्रेणी</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph indent-1"> (ख) व्यावसायिक </div><!-- Table 3: Educational Qualification (Professional) --><table class="main-table"><thead><tr><th>क्र. स.</th><th>प्राप्त गरेको शैक्षिक योग्यता वा उपाधि</th><th>अध्ययन गरेको संस्था</th><th>साल</th><th>श्रेणी</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> माथि बमोजिम लेखिएको विवरण ठीक साँचो छ। झुट्ठा ठहरे कानून बमोजिम सहुँला,<br> बुझाउँला। </div><div class="signature-section"> निवेदकको,-<br> दस्तखतः <span class="form-field medium"></span><br> पूरा नाम थरः <span class="form-field medium"></span><br> मितिः <span class="form-field medium"></span></div><div class="content-paragraph"><span class="bold">द्रष्टव्यः</span></div><div class="content-paragraph"> दरखास्तवालाले दरखास्त साथ पासपोर्ट साइजको तीन प्रति फोटो, नागरिकताको प्रमाणपत्र र दरखास्त फाराममा लेखिए बमोजिमको शैक्षिक योग्यता वा उपाधि वा तालिमको प्रमाणपत्रको सक्कल र प्रमाणित नक्कल दुई प्रति समेत संलग्न गर्नु पर्नेछ। </div><div class="page-break"></div><div class="document-subtitle">अनुसूची-२</div><div class="document-subtitle">(नियम ८ को उपनियम (२) को खण्ड (ङ), नियम १४ को उपनियम (१) सँग सम्बन्धित)</div><div class="document-subtitle"><span class="bold">नाम दर्ता/पुनः नाम दर्ता गर्दा लाग्ने दस्तुर</span></div><!-- Table 4: Registration/Re-registration Fees --><table class="main-table"><thead><tr><th>क्र.सं.</th><th>श्रेणी</th><th>नाम दर्ता/पुनः नाम दर्ता गर्दा लाग्ने दस्तुर</th></tr></thead><tbody><tr><td class="text-center">(१)</td><td>"क" श्रेणीका लागि</td><td class="text-right">रु.५,०००।-</td></tr><tr><td class="text-center">(२)</td><td>"ख" श्रेणीका लागि</td><td class="text-right">रु.३,०००।-</td></tr><tr><td class="text-center">(३)</td><td>"ग" श्रेणीका लागि</td><td class="text-right">रु.२,०००।-</td></tr><tr><td class="text-center">(४)</td><td>"घ" श्रेणीका लागि</td><td class="text-right">रु.१,५००।-</td></tr><tr><td class="text-center">(५)</td><td>ग्रामिण पशु स्वास्थ्य कार्यकर्ताको लागि</td><td class="text-right">रु.१,०००।-</td></tr></tbody></table><div class="page-break"></div><div class="content-paragraph">श्री <span class="form-field large"></span></div><div class="document-subtitle">अनुसूची-३</div><div class="document-subtitle">(नियम ९ को उपनियम (४) सँग सम्बन्धित)</div><div class="document-subtitle">पशु स्वास्थ्य तथा पशु सेवा व्यवसायी परिषद्</div><div class="document-subtitle"><span class="bold">नाम दर्ताको परीक्षामा सहभागी हुन नसक्ने जानकारी</span></div><div class="content-paragraph"> तपाईले यस परिषद्‌मा नाम दर्ता गराउनको लागि मिति <span class="form-field small"></span> मा दिनु भएको दरखास्त उपर जाँचबुझ गर्दा देहायको कारणले तपाईं परिषद्‌मा नाम दर्ता गर्ने परीक्षामा सहभागी हुन नसक्ने भनी परिषद्‌बाट मिति <span class="form-field small"></span> मा निर्णय भएकोले जानकारीको लागि अनुरोध छः- </div><div class="content-paragraph"> नाम दर्ता हुन नसकेको कारणः </div><div class="content-paragraph indent-1"> (क) <span class="form-field xlarge"></span></div><div class="content-paragraph indent-1"> (ख) <span class="form-field xlarge"></span></div><div class="content-paragraph indent-1"> (ग) <span class="form-field xlarge"></span></div><div class="signature-section"> दस्तखतः <span class="form-field medium"></span><br> नामः <span class="form-field medium"></span><br> रजिष्ट्रारः <span class="form-field medium"></span></div><div class="page-break"></div><div class="form-photo-box"> दर्तावाला पशु स्वास्थ्य<br> तथा पशु सेवा<br> व्यवसायीको फोटो </div><div class="document-subtitle">अनुसूची-४</div><div class="document-subtitle">(नियम १२ को उपनियम (१) सँग सम्बन्धित)</div><div class="document-subtitle"><span class="bold">नाम दर्ता किताब</span></div><div class="content-paragraph"> दर्ता नं. <span class="form-field medium"></span><br> पेज नं. <span class="form-field medium"></span></div><div class="content-paragraph"> नामः <span class="form-field xlarge"></span><br> ठेगानाः <span class="form-field xlarge"></span><br> बाबुको नामः <span class="form-field xlarge"></span><br> कार्यरत संस्था र ठेगानाः <span class="form-field xlarge"></span></div><div class="content-paragraph"> शैक्षिक योग्यताः </div><div class="content-paragraph indent-1"> (क) सामान्य </div><div class="content-paragraph indent-2"> (१) <span class="form-field xlarge"></span><br> (२) <span class="form-field xlarge"></span><br> (३) <span class="form-field xlarge"></span><br> (४) <span class="form-field xlarge"></span></div><div class="content-paragraph indent-1"> (ख) व्यावसायिक </div><div class="content-paragraph indent-2"> (१) <span class="form-field xlarge"></span><br> (२) <span class="form-field xlarge"></span><br> (३) <span class="form-field xlarge"></span></div><div class="content-paragraph" style="display: flex; justify-content: space-between; align-items: flex-end;"><div style="flex-grow: 1;"> परिषद्‌को निर्णय मितिः <span class="form-field medium"></span><br> विवरण भर्नेको दस्तखतः <span class="form-field medium"></span></div><div style="flex-grow: 1; text-align: right;"> प्रमाणपत्र बाहकको दस्तखतः <span class="form-field medium"></span><br> दर्ता मितिः <span class="form-field medium"></span><br> रजिष्ट्रारको दस्तखतः <span class="form-field medium"></span></div></div><div class="content-paragraph">विवरण थप तथा परिवर्तन आदि</div><!-- Table 5: Additional Information and Changes --><table class="main-table"><thead><tr><th>मिति</th><th>विवरण</th><th>विवरण भर्नेको दस्तखत</th><th>रजिष्ट्रारको दस्तखत</th><th>कैफियत</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="page-break"></div><div class="document-subtitle">अनुसूची-५</div><div class="document-subtitle">(नियम १३ र नियम १४ को उपनियम (२) सँग सम्बन्धित)</div><div class="document-subtitle">पशु स्वास्थ्य तथा पशु सेवा व्यवसायी परिषद्</div><div class="document-subtitle"><span class="bold">नाम दर्ता/पुनः नाम दर्ता प्रमाणपत्र</span></div><div class="content-paragraph"> बस्ने वर्ष <span class="form-field small"></span> को तपाईं श्री <span class="form-field medium"></span> लाई परिषद्‌को मिति <span class="form-field small"></span> को निर्णय अनुसार<br> विषयको <span class="form-field small"></span> श्रेणीको दर्ता किताबमा नाम दर्ता गरी पशु स्वास्थ्य तथा पशु सेवा<br> व्यवसायी परिषद् ऐन, २०७९ को दफा १४ को उपदफा (२) तथा पशु स्वास्थ्य तथा पशु<br> सेवा व्यवसायी परिषद् नियमावली, २०८१ को नियम १३/ नियम १४ को उपनियम (२)<br> बमोजिम नाम दर्ता/पुनः नाम दर्ता प्रमाणपत्र दिइएको छ । </div><div class="content-paragraph"> दर्ता नम्बरः <span class="form-field large"></span></div><div class="content-paragraph"> नाम दर्ता/पुनः नाम दर्ता प्रमाणपत्र जारी भएको मितिः <span class="form-field large"></span></div><div class="content-paragraph"> परिषद्‌को छापः <span class="form-field large"></span></div><div class="signature-section"> दस्तखतः <span class="form-field medium"></span><br> नामः <span class="form-field medium"></span><br> रजिष्ट्रारः <span class="form-field medium"></span></div><div class="content-paragraph"><span class="bold">द्रष्टव्यः</span> गैर नेपाली नागरिकको हकमा यो प्रमाणपत्र जारी भएको मितिले एक वर्षसम्मको लागि मात्र मान्य हुनेछ। </div><div class="page-break"></div><div class="document-subtitle">अनुसूची-६</div><div class="document-subtitle">(नियम ३३ सँग सम्बन्धित)</div><div class="document-subtitle"><span class="bold">पशु स्वास्थ्य तथा पशु सेवा व्यवसायी परिषद्‌को लोगो र छाप</span></div><!-- Note: The original PDF contains a graphical logo. As per "CRITICAL MISSION: Create HTML that is VISUALLY IDENTICAL to the original PDF with ZERO errors." and "COMPLETELY IGNORE (DO NOT INCLUDE): Any decorative elements or stamps", there is a contradiction. Assuming "decorative elements or stamps" refers to background watermarks or incidental graphics not part of labelled content, this logo is content. However, without the image asset, a perfect visual reproduction of the graphic elements (like the Nepal map and animal head outline) is not possible. The text visible within the logo has been included below to adhere to "Copy ALL visible text character by character". For full visual identity, an image (e.g., img src="logo.png") would be required. --><div class="logo-placeholder"><div class="logo-text-small">Animal Health & Livestock Services Professional Council</div><div class="logo-text-large">AHLSPC</div><div class="logo-text-small"> [Graphic: Outline of Nepal map with animal head, surrounded by leaves] </div><div class="logo-text-small">२० ७५</div><div class="logo-text-devanagari">पशु स्वास्थ्य तथा पशु सेवा व्यवसायी परिषद्</div></div></body></html>