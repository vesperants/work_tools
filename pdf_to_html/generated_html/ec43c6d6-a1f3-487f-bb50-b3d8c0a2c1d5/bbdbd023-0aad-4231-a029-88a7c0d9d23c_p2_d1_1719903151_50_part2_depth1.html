<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719903151_50_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for specific layouts */ .page-break-after { page-break-after: always; } /* Specific page layouts for forms */ .form-section { border: 2px solid #000; padding: 10px; margin-bottom: 20px; } .form-section.no-border { border: none; padding: 0; } .form-section-header { font-weight: 600; margin-bottom: 10px; } .form-row { display: flex; margin-bottom: 5px; align-items: baseline; } .form-row .label { min-width: 120px; /* Adjust as needed */ margin-right: 10px; white-space: nowrap; } .form-row .field-group { flex-grow: 1; } .form-row.two-col-layout { display: grid; grid-template-columns: 1fr 1fr; gap: 10px; } .form-column { display: flex; flex-direction: column; } .form-column .form-row { margin-bottom: 5px; } .form-sub-header { font-weight: 600; margin-bottom: 5px; } .form-box { border: 1px solid #000; padding: 10px; min-height: 100px; display: flex; justify-content: center; align-items: center; text-align: center; margin-top: 10px; font-size: 12px; line-height: 1.3; } .table-like-form { display: grid; grid-template-columns: repeat(2, 1fr); gap: 10px; margin-bottom: 15px; align-items: baseline; } .table-like-form .label { font-weight: normal; } .section-separator { text-align: center; margin: 20px 0; font-size: 16px; font-weight: 600; } .small-text { font-size: 12px; line-height: 1.5; } .form-field-multiline { display: block; border: 1px solid #000; min-height: 100px; margin-top: 5px; padding: 5px; } .form-field-box { border: 1px solid #000; min-height: 30px; margin-top: 5px; padding: 5px; } /* Specific styles for page 35 table-like structures */ .identity-card-container { border: 2px solid #000; margin-top: 20px; display: flex; flex-direction: column; } .identity-card-header { display: grid; grid-template-columns: 2fr 1fr; border-bottom: 1px solid #000; } .identity-card-header-left { padding: 10px; border-right: 1px solid #000; } .identity-card-header-right { padding: 10px; display: flex; justify-content: center; align-items: center; min-height: 100px; /* Adjust height for visual match */ } .identity-card-main-content { display: grid; grid-template-columns: 1fr 1fr; padding: 10px; } .identity-card-form-fields-left { padding-right: 10px; } .identity-card-form-fields-right { padding-left: 10px; } .id-field-row { display: flex; align-items: baseline; margin-bottom: 5px; } .id-field-row label { white-space: nowrap; margin-right: 5px; font-size: 13px; } .id-field-row .form-field { flex-grow: 1; } .signature-line-group { display: flex; justify-content: space-between; margin-top: 20px; } .signature-line-group > div { flex-basis: 48%; text-align: center; } .signature-line-group .form-field { display: block; min-width: 100%; } /* Page 36 specifics */ .letter-form-container { border: 2px solid #000; margin-top: 20px; } .letter-form-header { display: grid; grid-template-columns: 1fr 1fr; border-bottom: 1px solid #000; } .letter-form-header div { padding: 10px; text-align: center; font-weight: 600; } .letter-form-header div:first-child { border-right: 1px solid #000; } .letter-form-body { display: grid; grid-template-columns: 1fr 1fr; } .letter-form-body-left { padding: 10px; border-right: 1px solid #000; } .letter-form-body-right { padding: 10px; } .letter-form-field-row { display: flex; align-items: baseline; margin-bottom: 8px; } .letter-form-field-row label { white-space: nowrap; margin-right: 5px; min-width: 80px; /* Adjust label width as needed */ } .letter-form-field-row .form-field { flex-grow: 1; } .health-status-grid { display: grid; grid-template-columns: 1fr 1fr; gap: 10px; margin-top: 10px; } .health-status-item { display: flex; align-items: baseline; margin-bottom: 5px; } .health-status-item label { white-space: nowrap; margin-right: 5px; } .health-status-item .form-field { flex-grow: 1; } .death-notice-form-header { display: grid; grid-template-columns: 2fr 1fr; /* Adjusted for visual match */ border-bottom: 1px solid #000; } .death-notice-form-header div { padding: 10px 8px; text-align: center; font-weight: 600; } .death-notice-form-header div:first-child { border-right: 1px solid #000; } .death-notice-form-body { display: grid; grid-template-columns: 2fr 1fr; /* Adjusted for visual match */ } .death-notice-form-left { padding: 10px; border-right: 1px solid #000; } .death-notice-form-right { padding: 10px; display: flex; flex-direction: column; justify-content: space-between; } .death-notice-field-row { display: flex; align-items: baseline; margin-bottom: 5px; } .death-notice-field-row label { white-space: nowrap; margin-right: 5px; min-width: 120px; /* Adjust as needed */ } .death-notice-field-row .form-field { flex-grow: 1; } .death-notice-signature-area { margin-top: 20px; display: flex; justify-content: space-between; width: 100%; } .death-notice-signature-area div { flex-basis: 48%; text-align: center; } .death-notice-signature-area .form-field { display: block; width: 100%; } .death-notice-field-right { display: flex; flex-direction: column; gap: 10px; /* Adjust gap to match dotted line density */ } .death-notice-field-right .form-field { display: block; width: 100%; border-bottom: 1px dotted #000; padding-bottom: 2px; min-height: 18px; } .return-certificate-form { border: 2px solid #000; padding: 15px; margin-top: 25px; } .return-certificate-form .form-row { margin-bottom: 10px; } .return-certificate-form .form-row label { min-width: 150px; } .return-certificate-form .form-row .form-field { min-width: 300px; } .return-certificate-decision { margin-top: 20px; } .return-certificate-decision .form-row label { min-width: 25px; /* For a, b, c labels */ font-weight: normal; } .return-certificate-decision .form-row .form-field { min-width: 400px; } /* Styles for mail form */ .mail-form-container { border: 2px solid #000; margin-top: 20px; } .mail-form-header { display: grid; grid-template-columns: 2fr 1fr; /* Left section is wider */ border-bottom: 1px solid #000; } .mail-form-header > div { padding: 10px; font-weight: 600; text-align: center; } .mail-form-header > div:first-child { border-right: 1px solid #000; } .mail-form-content { display: grid; grid-template-columns: 2fr 1fr; } .mail-form-left-col, .mail-form-right-col { padding: 10px; } .mail-form-left-col { border-right: 1px solid #000; } .mail-form-field-row { display: flex; align-items: baseline; margin-bottom: 8px; } .mail-form-field-row label { white-space: nowrap; margin-right: 5px; min-width: 80px; } .mail-form-field-row .form-field { flex-grow: 1; } .large-text-area { border: 1px solid #000; min-height: 250px; padding: 10px; margin-top: 15px; text-align: center; display: flex; align-items: center; justify-content: center; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> (१) आश्रित शक्ति अथवा गठबन्धन शक्तिको सैन्य दलमा ऊ सामिल भएको हुन्छ, </div><div class="content-paragraph"> (२) उसलाई बन्दी बनाउने शक्ति अथवा उसका सहयोगी शक्तिको नियन्त्रणमा रहेको क्षेत्र छाडेको हुन्छ, </div><div class="content-paragraph"> (३) आफू आश्रित शक्तिको वा त्यसको गठबन्धन शक्तिको झण्डा फहराउने र बन्दी बनाउने शक्तिको क्षेत्रीय अधिकार भएको जलक्षेत्रमा रहेको तर बन्दी बनाउने शक्तिको नियन्त्रणमा नभएको जहाजमा सम्मिलित भएमा । </div><div class="content-paragraph"> यस धाराको अर्थमा भाग्न सफल भएका र पछि फेरि समातिएका भागे बापत कुनै पनि सजायका भागी हुनेछैनन् । </div><div class="section-separator"> धारा ९२ </div><div class="content-paragraph"> कुनै युद्धबन्दीले भाग्ने उद्योग गर्छ र धारा ९१ का अर्थमा भाग्ने काम सफल हुनुभन्दा पहिले नै समातिन्छ भने यस्तो अपराध बारम्बार दोहोरिएको भए पनि ऊ यस कार्यका सम्बन्धमा अनुशासनात्मक सजायको मात्र भागी हुनेछ । </div><div class="content-paragraph"> पुनः समातिएको युद्धबन्दीलाई अविलम्ब उपयुक्त सैनिक अधिकारीसमक्ष पेश गरिनेछ । </div><div class="content-paragraph"> धारा ८८ को चौथो प्रकरणमा जेसुकै लेखिएको भए तापनि, भाग्न असफल भएको परिणामस्वरुप सजाय पाएका युद्धबन्दीहरूमाथि विशेष निगरानी राख्न सकिनेछ । यस्तो निगरानीले उनीहरूको स्वास्थ्यको अवस्थालाई असर गर्नुहुँदैन युद्धबन्दी शिविरभित्र निगरानी गरिएको हुनुपर्छ र प्रस्तुत महासन्धिद्वारा उनीहरूलाई प्रदान गरिएको, कुनै पनि सुरक्षालाई दमन गरेको हुनुहुँदैन । </div><div class="section-separator"> धारा ९३ </div><div class="content-paragraph"> भागेको अथवा भाग्ने उद्योग गरेको अवधिमा गरेको अपराधका सम्बन्धमा न्यायिक कार्यविधिद्वारा युद्धबन्दीमाथि मुद्दा चलाउँदा भाग्ने अथवा भाग्ने उद्योगको अपराध पटकपटक गरेकोलाई, अपराधको गम्भीरता बढाउने गम्भीर परिस्थितिको रुपमा लिइनेछैन । </div><div class="content-paragraph"> धारा ८३ मा उल्लिखित सिद्धान्तअनुरुप युद्धबन्दीले आफू भाग्ने कामलाई सहज बनाउनेएकमात्र नियतले गरेको अपराध र जुन अपराधले ज्यू- वा ज्यानमा हानि पुऱ्याउने काम गर्दैन, जस्तै सार्वजनिक सम्पत्ति विरुद्धका अपराध, आफूलाई धनी बनाउने नियत नभएको चोरी, झुठो कागजातको तयारी वा प्रयोग सामान्य नागरिकले लगाउने लुगा लगाउने जस्ता अपराधहरूका लागि अनुशासनात्मक दण्ड मात्र दिइनेछ । </div><div class="page-break-after"></div><div class="content-paragraph"> भाग्न सहयोग गर्ने अथवा उक्साउने गर्ने अथवा भाग्न उद्योग गर्ने युद्धबन्दीहरू यस आधारमा केवल अनुशासनात्मक सजायका मात्र भागी हुनेछन् । </div><div class="section-separator"> धारा ९४ </div><div class="content-paragraph"> यदि भागेको युद्धबन्दी पुनः समातिएमा ऊ भागेकोबारे पहिले सूचना दिइएको रहेछ भने, ऊ जुन शक्तिमाथि आश्रित छ, त्यस शक्तिलाई धारा १२२ मा वर्णित तरिकाअनुसार जानकारी दिइनेछ । </div><div class="section-separator"> धारा ९५ </div><div class="content-paragraph"> अनुशासन विरुद्धको अपराधको अभियोग लागेको युद्धबन्दीलाई, सुनुवाई हुनुभन्दा अघि, उस्तै अपराध गरेको भनी दोष लगाइएको बन्दी बनाउने शक्तिका सैन्य दलको सदस्यलाई थुनामा राखिंदैन भने, अथवा शिविरमा सुव्यवस्था र अनुशासनका हितमा यसो गर्नु अत्यावश्यक छैन भने थुनामा राखिने छैन । </div><div class="content-paragraph"> अनुशासनका विरुद्ध गरिएको अपराधबारे फैसलाको प्रतिक्षामा युद्धबन्दीले थुनामा बिताउने अवधि पूर्ण रुपमा न्यूनतम घटाइनेछ र चौध दिनभन्दा बढी हुनेछैन । </div><div class="content-paragraph"> यस अध्यायका धारा ९७ र ९८ का प्रावधानहरू अनुशासनका विरुद्ध गरिएको अपराधको फैसलाको प्रतिक्षा गर्दै थुनामा रहेका युद्धबन्दीहरूका लागि मात्र लागू हुनेछ । </div><div class="section-separator"> धारा ९६ </div><div class="content-paragraph"> अनुशासनका विरुद्ध हुने आपराधिक सबै काम कारबाहीको अनुसन्धान तत्काल गरिनेछ । </div><div class="content-paragraph"> अदालत र वरिष्ठ सैनिक अधिकारीहरूको क्षमतामा आँच नआउने गरी अनुशासनात्मक सजायको आदेश शिविर कमाण्डरको हैसियतमा अनुशासनात्मक अधिकार भएको अधिकृतद्वारा अथवा उसको सट्टामा काम गर्ने अधिकृत अथवा जसलाई उसले अनुशासनको कारबाहीगर्ने आफ्नो अधिकार प्रत्यायोजन गरेको छ व्यक्तिद्वारा मात्र दिन सकिनेछ । </div><div class="content-paragraph"> कुनै पनि अवस्थामा यस्तो अधिकार युद्धबन्दीलाई प्रत्यायोजन गर्न सकिने छैन अथवा युद्धबन्दीद्वारा प्रयोग हुन सक्दैन । अनुशासनात्मक सजाय सुनाउनुभन्दा अघि अभियुक्तलाई आरोपित अपराधका सम्बन्धमा यथार्थ जानकारी दिइनेछ र उसलाई, आफ्नो आचरणका सम्बन्धमा स्पष्ट गर्न र आफ्नो बचाउ गर्ने अवसर प्रदान गरिनेछ । उसलाई खास गरी साक्षीहरूलाई बोलाउने र आवश्यक भएमा योग्य दोभाषेको सेवा प्राप्त गर्ने अनुमति दिइनेछ । फैसला अभियुक्त युद्धबन्दी र युद्धबन्दीहरूको प्रतिनिधिलाई सुनाइनेछ । </div><div class="page-break-after"></div><div class="content-paragraph"> अनुशासनात्मक सजायको अभिलेख शिविर कमाण्डरद्वारा राखिनेछ र संरक्षक शक्तिका प्रतिनिधिहरूद्वारा निरीक्षणका लागि खुला रहनेछ । </div><div class="section-separator"> धारा ९७ </div><div class="content-paragraph"> युद्धबन्दीहरूलाई कुनै पनि अवस्थामा अनुशासनात्मक सजाय दिनका लागि सुधारक कारागार जस्ता संस्थापनहरू (जेल, सुधारक काराबास, बन्दीगृह आदि) मा हस्तान्तरण गरिनेछैन । </div><div class="content-paragraph"> अनुशासनात्मक सजाय पाएकालाई राख्ने भवनहरू धारा २५ मा लेखिएबमोजिम सरसफाइको आवश्यकताअनुरुप हुनुपर्नेछ । सजाय भोगिरहेको युद्धबन्दीलाई धारा २९ बमोजिम आफूलाई सफा राख्ने अवस्थामा राख्न सक्षम पारिनेछ । </div><div class="content-paragraph"> अधिकृतहरू र सो सरहको दर्जाका व्यक्तिहरूलाई आधिकारिक दर्जा नपाएका अधिकृतहरू र जवानहरू बस्ने आवासमासँगै राखिनेछैन । </div><div class="content-paragraph"> अनुशासनात्मक सजाय भोगिरहेका महिला युद्धबन्दीहरूलाई पुरुष युद्धबन्दीहरूभन्दा छुट्टै भवनहरूमा बन्दी बनाइनेछ र उनीहरूलाई महिलाकै प्रत्यक्ष सुपरिवेक्षणमा राखिनेछ । </div><div class="section-separator"> धारा ९८ </div><div class="content-paragraph"> अनुशासनात्मक सजायको अवधि युद्धबन्दीले थुनामा रहेको कारणले गर्दा मात्र आवश्यक रुपमा लागू हुनेछ, बाहेक यस महासन्धिका प्रावधानहरूको फाइदा प्राप्त गरिरहने छ । कुनै पनि हालतमा उसलाई धारा ७८ र १२६ का प्रावधानहरूको लाभबाट वञ्चित गर्न सकिनेछैन । </div><div class="content-paragraph"> अनुशासनात्मक सजाय दिइएको कुनै पनि युद्धबन्दीलाई उसको दर्जासँग सम्बन्धित विशेषधिकारबाट वञ्चित गरिनेछैन । </div><div class="content-paragraph"> अनुशासनात्मक सजाय दिइएका युद्धबन्दीहरूलाई व्यायाम गर्न र कम्तीमा प्रतिदिन दुईघण्टा खुला हावामा बस्न, अनुमति दिइनेछ । </div><div class="content-paragraph"> अनुरोध गरेमा उनीहरूलाई दिनदिनै गरिने स्वास्थ्य निरीक्षणमा उपस्थित हुन अनुमति दिइनेछ । उनीहरूले आफ्नो स्वास्थ्यलाई आवश्यक हुने हेरचाह प्राप्त गर्नेछन् र यदि आवश्यक भएमा उनीहरूलाई शिविरको स्वास्थ्य केन्द्र अथवा अस्पतालमा स्थानान्तरण गरिनेछ । </div><div class="content-paragraph"> उनीहरूलाई पढ्न, लेख्न र त्यसरी नै चिठ्ठी पठाउने र प्राप्त गर्ने अनुमति दिइनेछ । तर सजाय पूरा नहुन्जेलसम्म पार्सल र पठाइएको पैसा भने रोक्का राख्न सकिनेछ । यसबीच यस्ता वस्तुहरू </div><div class="page-break-after"></div><div class="content-paragraph"> बन्दीहरूका प्रतिनिधिलाई बुझाइनेछ जसले यस्ता पार्सलहरूमा भएका नाश हुने वस्तुहरू स्वास्थ्य केन्द्रलाई हस्तान्तरण गर्नेछ । </div><div class="document-title"> ३. न्यायिक कारबाही </div><div class="section-separator"> धारा ९९ </div><div class="content-paragraph"> कुनै पनि युद्धबन्दीलाई निजले कुनै कार्य गरेको समयमा लागू भइरहेको बन्दी बनाउने शक्तिको कानुन अथवा अन्तर्राष्ट्रिय कानुनद्वारा निषेध गरिएको त्यस्ता कार्यका लागि मुद्दा चलाउन वा सजाय गर्न सकिनेछैन । </div><div class="content-paragraph"> युद्धबन्दीमाथि लगाइएको अपराध कबुल गराउन प्रेरित गर्नका निमित्त निजमाथि, नैतिक अथवा शारीरिक दबाबको प्रयोग गर्न सकिनेछैन । </div><div class="content-paragraph"> कुनै पनि युद्धबन्दीलाई आफ्नो बचाउ गर्ने र योग्य अधिवक्ता अथवा सल्लाहकारको सहयोग लिने अवसर प्रदान नगरीकन दोषी ठहऱ्याइने छैन । </div><div class="section-separator"> धारा १०० </div><div class="content-paragraph"> बन्दी बनाउने शक्तिको कानुन अन्तर्गत मृत्युदण्ड हुने अपराधहरूको जानकारी यथासम्भव चाँडो युद्धबन्दीहरू र संरक्षक शक्तिहरूलाई दिइनेछ । </div><div class="content-paragraph"> त्यसपछि युद्धबन्दीहरू जुन शक्तिमाथि आश्रित हुन्छन् सो शक्तिको सहमतिविना अरु अपराधहरूलाई मृत्युदण्ड सुनाउन सकिनेछैन । </div><div class="content-paragraph"> धारा ९७ को दोस्रो प्रकरणबमोजिम अभियुक्त बन्दी बनाउने शक्तिको नागरिक नभएकोले त्यस राज्यप्रति निष्ठा र नैतिकबन्धन नभएको र उसको आफ्नो इच्छाभन्दा प्रतिकूल परिस्थितिको फलस्वरुप त्यस शक्तिको अधीन रहेको छ भन्ने तथ्यप्रति अदालतको ध्यान आकर्षण नगरीकन कुनै पनि युद्धबन्दीलाई मृत्युदण्ड सुनाउन सकिनेछैन । </div><div class="section-separator"> धारा १०१ </div><div class="content-paragraph"> यदि कुनै युद्धबन्दीलाई मृत्युदण्ड सुनाइएको छ भने धारा १०७ मा व्यवस्था भएबमोजिम, संरक्षक शक्तिले तोकिएको ठेगानामा विस्तृत जानकारी पाएको मितिबाट छ महिना भुक्तान नभएसम्म, सो सजायको कार्यान्वयन गरिनेछैन । </div><div class="page-break-after"></div><div class="section-separator"> धारा १०२ </div><div class="content-paragraph"> यदि बन्दी बनाउने शक्तिको सैन्य दलका सदस्यहरूको हकमा जस्तै समान कार्यविधि बमोजिम उही अदालतले सजाय सुनाएको छ भने र यस बाहेक यदि यस महासन्धिका प्रावधानहरूको पालन गरिएको छ भने मात्र युद्धबन्दीलाई विधिपूर्वक सजाय गर्न सकिन्छ । </div><div class="section-separator"> धारा १०३ </div><div class="content-paragraph"> युद्धबन्दीसँग सम्बन्धित न्यायिक छानविन, परिस्थितिले अनुमति दिएसम्म चाँडोभन्दा चाँडो गरिनेछ जसले गर्दा उसमाथिको मुद्दाको सुनुवाई चाँडोभन्दा चाँडो हुन सकोस् । मुद्दाको सुनुवाइको प्रतिक्षा गरिरहेको युद्धबन्दीलाई जबसम्म उस्तै अपराधको अभियोग लागेको बन्दी बनाउने शक्तिको सैन्य दलको सदस्यलाई थुनामा राखिदैन अथवा राष्ट्रिय सुरक्षाको हितमा यसो हुदैन, तबसम्म निजलाई थुनामा राखिने छैन । कुनै पनि अवस्थामा यस्तो कैद तीन महिनाभन्दा बढी हुनेछैन । </div><div class="content-paragraph"> मुद्दाको सुनुवाईको प्रतिक्षामा युद्धबन्दीले थुनामा बिताएको अवधि उसलाई दिइएको थुनाको सजायको अवधिबाट कट्टा गरिनेछ र कुनै पनि सजाय निर्धारण गर्दा यसलाई ध्यानमा राखिनेछ । </div><div class="content-paragraph"> धारा ९७ र ९८ का प्रावधानहरू, मुद्दाको सुनुवाइको प्रतिक्षामा रहेको युद्धबन्दीलाई लागू हुनेछ । </div><div class="section-separator"> धारा १०४ </div><div class="content-paragraph"> बन्दी बनाउने शक्तिले कुनै युद्धबन्दी विरुद्ध न्यायिक प्रक्रिया शुरु गर्ने निर्णय गरेपछि यसले संरक्षक शक्तिलाई चाँडोभन्दा चाँडो र सुनुवाई शुरु हुनुभन्दा कम्तीमा पनि तीन हप्ता पहिले जानकारी दिनेछ । तीन हप्ताको यो अवधि संरक्षक शक्तिद्वारा बन्दी बनाउने शक्तिलाई पहिलेनै ठेगानामा सूचना पुगेको दिनबाट गणना गरिनेछ । </div><div class="content-paragraph"> उक्त सूचनामा देहायबमोजिमको जानकारी रहनेछ :- </div><div class="content-paragraph"> (१) युद्धबन्दीको नाम र थर, उसको दर्जा, उसको सेना, गण, व्यक्तिगत अथवा क्रमगत संख्या, उसको जन्ममिति र यदि उसको पेशा अथवा कारोबार भए सो, </div><div class="content-paragraph"> (२) बन्दी बनाइएको अथवा थुनामा राखिएको ठाउँ, </div><div class="content-paragraph"> (३) लागू हुने कानुनी व्यवस्थाहरू खुलाई युद्धबन्दीमाथि लगाइने आरोप वा आरोपहरूको विस्तृत विवरण, </div><div class="page-break-after"></div><div class="content-paragraph"> (४) मुद्दा चलाउने अदालतको नामको साथै मुद्दाको सुनुवाई शुरु हुनको लागि निर्धारित मिति र ठाउँ । </div><div class="content-paragraph"> यस्तै जानकारी, बन्दी बनाउने शक्तिले बन्दीहरूका प्रतिनिधिलाई पनि दिनेछ । </div><div class="content-paragraph"> यदि सुनुवाई प्रारम्भ हुँदा, सुनुवाई शुरु हुनुभन्दा कम्तीमा पनि तीन हप्ता पहिले माथि लेखिएबमोजिमको सूचना संरक्षक शक्ति, युद्धबन्दी र बन्दीका सम्बन्धित प्रतिनिधिले प्राप्त गरेको प्रमाण पेश नगरेमा सुनुवाई हुन सक्दैन र स्थगित गर्नुपर्छ । </div><div class="section-separator"> धारा १०५ </div><div class="content-paragraph"> युद्धबन्दीलाई कुनै एउटा बन्दी साथीको सहयोग लिने, आफूले रोजेको योग्य अधिवक्ता वा वकिलद्वारा प्रतिरक्षा गर्न पाउने, साक्षीहरूलाई बोलाउन पाउने र निजले आवश्यक ठानेमा योग्य दोभाषेको सेवा लिने अधिकार हुनेछ । सुनुवाई हुनुभन्दा पहिले युद्धबन्दी बनाउने शक्तिद्वारा उसलाई यी अधिकारहरूबारे जानकारी दिइनेछ । </div><div class="content-paragraph"> युद्धबन्दीले चयन गर्न नसकेमा, संरक्षक शक्तिले उसको लागि एउटा अधिवक्ता अथवा वकिल उपलब्ध गराउनेछ र यस प्रयोजनका लागि निजलाई कम्तीमा पनि एक हप्ता प्राप्त हुनेछ । बन्दी बनाउने शक्तिले अनुरोध प्राप्त भएमा बचाउ गर्नका लागि योग्य व्यक्तिहरूको सूची संरक्षक शक्तिलाई दिनेछ । युद्धबन्दीद्वारा अथवा संरक्षक शक्तिद्वारा अधिवक्ता अथवा वकिलको चयन हुन नसकेमा बन्दी बनाउने शक्तिले, प्रतिरक्षा गर्न सक्षम अधिवक्ता अथवा परामर्शदाता नियुक्त गर्नेछ । </div><div class="content-paragraph"> युद्धबन्दीका बचाउ गर्ने अधिवक्ता अथवा वकिललाई अभियुक्तको बचाउको लागि तयारी गर्न सुनुवाई शुरु हुनुभन्दा अघि कम्तिमा पनि दुई हप्ताको समय र आवश्यक सुविधा प्राप्त हुनेछ । उसले खास गरी स्वतन्त्रतापूर्वक बन्दीलाई भेट्न सक्नेछ र एकान्तमा निजसँग साक्षात्कार गर्न सक्नेछ । उसले बचाउका लागि युद्धबन्दी लगायत कुनै पनि साक्षीसँग कुरा गर्न सक्नेछ । उसले यस्ता सुविधाहरूको लाभ पुनरावेदन गर्ने अथवा निवेदन दिने म्याद समाप्त नभएसम्म लिन सक्नेछ । </div><div class="content-paragraph"> युद्धबन्दीमाथि लाग्ने आरोप वा आरोपहरूका साथै बन्दी बनाउने शक्तिको सशस्त्र सेनामा प्रचलित कानुनको परिणामस्वरुप अभियुक्तलाई सामान्यतया पठाउनु पर्ने सबै कागजातहरू उसले बुझ्ने भाषामा र मुद्दाको सुनुवाई हुनुभन्दा पर्याप्त समय पहिले नै अभियुक्त युद्धबन्दीलाई पठाइनेछ । युद्धबन्दीका तर्फबाट बचाउ गर्ने अधिवक्ता अथवा वकिललाई पनि उस्तै परिस्थितिमा सोही जानकारी दिइनेछ । </div><div class="page-break-after"></div><div class="content-paragraph"> संरक्षक शक्तिका प्रतिनिधिहरू, अपवादको रुपमा राष्ट्रिय सुरक्षाको हितमा बन्द कोठामा मुद्दा चलाइएको स्थितिमा बाहेक, मुद्दाको सुनुवाईमा उपस्थित हुन पाउनेछन् । यस्तो अवस्थामा बन्दी बनाउने शक्तिले संरक्षक शक्तिलाई सोहीबमोजिम जानकारी दिनेछ । </div><div class="section-separator"> धारा १०६ </div><div class="content-paragraph"> सजाय नै रद्द गराउने अथवा संशोधन गराउने अथवा मुद्दा पुनः शुरु गराउने उद्देश्यले आफूलाई सुनाइएको सजायको सम्बन्धमा युद्धबन्दीलाई पनि पुनरावेदन गर्न अथवा निवेदन गर्ने अधिकार बन्दी बनाउने शक्तिको सशस्त्र सेनाका सदस्यहरूलाईजस्तै हुनेछ । उसलाई पुनरावेदन अथवा निवेदन गर्ने उसको अधिकार र उसले यसो गर्न पाउने समय सीमाबारे पूर्ण जानकारी दिइनेछ । </div><div class="section-separator"> धारा १०७ </div><div class="content-paragraph"> युद्धबन्दीलाई सुनाइएको कुनै पनि सजाय अथवा फैसलाबारे संरक्षक तुरुन्तै संक्षिप्त जानकारीको रुपमा सूचित गरिनेछ जसमा सजाय रद्द गराउने अथवा मुद्दाको सुनुवाई फेरी शुरु गराउने उद्देश्यले पुनरावेदन गर्ने अधिकार निजलाई छ वा छैन भन्ने बारे पनि जनाइनेछ । त्यसरी नै यो जानकारी सम्बन्धित बन्दीहरूका प्रतिनिधिलाई पनि दिइनेछ । यदि निजको उपस्थितिमा सजाय सुनाइएको छैन भने निजले बुझ्ने भाषामा अभियुक्त, युद्धबन्दीलाई पनि यो पठाइनेछ । बन्दी बनाउने शक्तिले संरक्षक शक्तिलाई पुनरावेदनको आफ्नो अधिकार प्रयोग गर्ने अथवा नगर्ने बारे युद्धबन्दीको दिनेछ । </div><div class="content-paragraph"> यसका अतिरिक्त, यदि अन्तमा युद्धबन्दीलाई दोषी ठहऱ्याइयो अथवा यदि प्रथमतः उसलाई सुनाइएको सजाय मृत्युदण्ड रहेछ भने बन्दी बनाउने शक्तिले चाँडोभन्दा चाँडो संरक्षक शक्तिलाई देहायबमोजिमको विस्तृत विवरणको जानकारी पठाउनेछ :- </div><div class="content-paragraph"> (१) सजायको निश्चित भाषा, </div><div class="content-paragraph"> (२) खास गरी अभियोजन तथा प्रतिरक्षाका तत्वहरूमाथि जोड दिइएको प्रारम्भिक अनुसन्धान र सुनुवाईको प्रतिवेदन, </div><div class="content-paragraph"> (३) लागू हुने भएमा सजाय भुक्तान गर्ने ठाउँबारे जानकारी । </div><div class="content-paragraph"> माथिका उप-प्रकरणहरूमा उल्लिखित जानकारी संरक्षक शक्तिलाई यसले बन्दी बनाउने शक्तिलाई पहिले नै सूचित गरिएको ठेगानामा पठाइनेछ । </div><div class="page-break-after"></div><div class="section-separator"> धारा १०८ </div><div class="content-paragraph"> विधिवत दोषी ठहऱ्याइसकेपछि, युद्धबन्दीलाई सुनाइएको सजाय बन्दी बनाउने शक्तिका सशस्त्र सैन्य दलका सदस्यहरूका हकमा जस्तै, तिनै संस्थापनहरूमा र उही अवस्थामा लागू गरिनेछ । यी अवस्थाहरू सबै परिस्थितिमा स्वास्थ्य र मानवीय आवश्यकता अनुरुप हुनुपर्छ । </div><div class="content-paragraph"> यस्तो सजाय सुनाइएकी महिला युद्धबन्दीलाई छुट्टै भवनमा र महिलाकै निगरानीमा राखिनेछ । </div><div class="content-paragraph"> स्वतन्त्रताबाट वञ्चित हुने गरी सजाय दिइएका युद्धबन्दीहरूले प्रस्तुत महासन्धिका धारा ७८ र १२६ का प्रावधानहरूको लाभ लिइरहनेछन् । यसका अतिरिक्त, उनीहरूले चिट्ठीहरू बुझ्न र पठाउन, हरेक महिनामा कम्तीमा पनि सहायता सामग्रीको एक पोका पाउन, खुला हावामा नियमित व्यायाम गर्न, उनीहरूको स्वास्थ्यको अवस्थाले माग गरेबमोजिम उपचार गर्न र उनीहरूले चाहेको आध्यात्मिक सहयोग लिन पाउनेछन् । उनीहरूलाई दिन सकिने दण्डहरू धारा ८७ को तेस्रो अनुच्छेदका प्रावधानहरूबमोजिम हुनेछन् । </div><div class="document-title"> भाग ४ </div><div class="document-subtitle"> कैदको समाप्ति </div><div class="document-subtitle"> खण्ड १ </div><div class="document-subtitle"> सोझै स्वदेश फिर्ता र तटस्थ मुलुकहरूमा बसोबासको व्यवस्था </div><div class="section-separator"> धारा १०९ </div><div class="content-paragraph"> यस धाराको तेस्रो अनुच्छेदको प्रावधानको अधीन रही तल उल्लिखित धाराको पहिलो प्रकरण बमोजिम युद्धका पक्षहरूले युद्धबन्दीको तह र संख्याको वास्ता नगरी सिकिस्त बिरामी तथा गम्भीर रुपमा घाइते युद्धबन्दीहरूलाई, निजहरूलाई आवश्यक उपचार गरी हिँडडुल गर्न सक्ने भएपछि, आफ्‌नो मुलुकमा फिर्ता पठाउन बाध्य हुनेछन् । </div><div class="content-paragraph"> युद्धरत अवधिमा पनि, युद्धका पक्षहरूले तल उल्लिखित धाराको दोस्रो अनुच्छेदमा निर्दिष्ट घाइते तथा बिरामी युद्धबन्दीहरूलाई सम्बद्ध तटस्थ शक्तिहरूको सहयोगमा तटस्थ मुलुकहरूमा बसोबासको लागि व्यवस्था गर्ने प्रयास गर्ने छन् । लामो समयसम्म तिनीहरूले थुनामा रहेका शारीरिक रुपमा सक्षम युद्धबन्दीहरूलाई कुनै तटस्थ मुलुकमा थुनामा राख्न वा सोझै स्वदेश फिर्ता पठाउने गरी थप सम्झौता गर्न सक्नेछन् । </div><div class="content-paragraph"> यस धाराको पहिलो अनुच्छेद अन्तर्गत आफ्नो मुलुकमा फिर्ता पठाउन लायकका कुनै पनि बिरामी वा घाइते युद्धबन्दीलाई युद्धको समयमा निजको इच्छा विपरीत फिर्ता पठाउन सकिने छैन । </div><div class="page-break-after"></div><div class="section-separator"> धारा ११० </div><div class="content-paragraph"> निम्नलिखितलाई सोझै स्वदेश फिर्ता पठाइनेछ :- </div><div class="content-paragraph"> (१) असाध्यै घाइते वा बिरामी जसको शारीरिक र मानसिक अवस्था ज्यादै क्षीण भएको देखिन्छ । </div><div class="content-paragraph"> (२) त्यस्ता घाइते तथा बिरामी जो चिकित्सकको रायमा एक वर्षभित्र तन्दुरुस्त हुन सक्दैनन्, जसलाई उपचारको आवश्यकता छ र जसको शारीरिक वा मानसिक अवस्था ज्यादै क्षीण भएको देखिन्छ । </div><div class="content-paragraph"> (३) घाइते र बिरामी जो उपचारपछि तन्दुरुस्त भएका छन् तर जसको शारीरिक र मानसिक अवस्था स्थायी रुपमा क्षीण भएको देखिन्छ । </div><div class="content-paragraph"> निम्नलिखितलाई कुनै तटस्थ मुलुकमा बसोबास गराउन सकिनेछ : </div><div class="content-paragraph"> (१) घाइते तथा बिरामी जो घाइते भएको वा बिरामी परेको मितिले १ वर्षभित्र तन्दुरुस्त हुने सम्भावना छ र जसलाई तटस्थ मुलुकमा उपचार गराउँदा निश्चित र छिटो स्वास्थ्यलाभको बढी सम्भावना छ । </div><div class="content-paragraph"> (२) त्यस्ता युद्धबन्दीहरू जसको चिकित्सकको रायमा लगातार बन्दी बनाइएको कारणबाट शारीरिक तथा मानसिक अवस्था गम्भीर खतरामा छ, तर जसलाई तटस्थ राष्ट्रमा स्थानान्तरण गर्दा यसमा केही कमी आउन सक्छ । </div><div class="content-paragraph"> कुनै तटस्थ राष्ट्रमा बसोबास गराइएका युद्धबन्दीहरूले निजहरूलाई आफ्नो मुलुकमा फिर्ता गर्न पूरा गर्नुपर्ने शर्तहरू र त्यस्तै तिनीहरूको हैसियतबारे सम्बन्धित पक्षहरूसँग सम्झौता गरी तय गर्नुपर्नेछ । सामान्यतया तटस्थ राष्ट्रमा बसोबास गराइएका र तलका श्रेणीहरूमा पर्ने युद्धबन्दीहरूलाई स्वदेश फिर्ता गर्नुपर्छ :- </div><div class="content-paragraph"> (१) जसको स्वास्थ्यको हालत बिग्रिएको छ जसले गर्दा सोझै स्वदेश फिर्ताको शर्त पूरा हुन्छ, </div><div class="content-paragraph"> (२) जसको उपचारपछि पनि मानसिक वा शारीरिक शक्ति असाध्यै क्षीण रहन्छ । </div><div class="content-paragraph"> सोझै स्वदेश फिर्ता गर्ने वा तटस्थ राष्ट्रमा बसोबास गराउने असमर्थता वा बिरामीको मामिलाहरू निश्चय गर्नेबारे संघर्षरत पक्षहरूका बीच कुनै विशेष सम्झौता सम्पन्न नभएमा यस्ता मामिलाहरू प्रस्तुत महासन्धिको परिशिष्टमा उल्लिखित घाइने तथा बिरामी युद्धबन्दीहरूलाई सोझै स्वदेश फिर्ता गर्ने र तटस्थ राष्ट्रहरूमा पठाउनेसम्बन्धी नमुना सम्झौता र संयुक्त चिकित्सा आयोगहरूको नियम बमोजिम समाधान गर्नुपर्नेछ । </div><div class="page-break-after"></div><div class="section-separator"> धारा १११ </div><div class="content-paragraph"> बन्दी बनाउने मुलुक, युद्धबन्दीहरू आश्रित भएको मुलुक तथा यी दुई शक्तिहरू बीच सहमती भएको एउटा तटस्थ शक्तिले लडाईं समाप्त नभएसम्म युद्धबन्दीहरूलाई तटस्थ मुलुकको क्षेत्रभित्र थुनामा राख्नेबारे सम्झौता गर्न प्रयास गर्नेछन् । </div><div class="section-separator"> धारा ११२ </div><div class="content-paragraph"> लडाईं प्रारम्भ भएपछि बिरामी तथा घाइते युद्धबन्दीहरूलाई जाँच गर्न र तिनीहरूको विषयमा सम्पूर्ण उपयुक्त निर्णय गर्नको लागि संयुक्त चिकित्सा आयोगहरू गठन गरिनेछ । यी आयोगहरूको गठन, कर्तव्य र संचालन प्रस्तुत महासन्धिको परिशिष्टमा उल्लिखित नियमका बमोजिम हुनेछ । </div><div class="content-paragraph"> तथापि थुनामा राख्ने पक्षको चिकित्सा अधिकारीको रायअनुसार प्रष्टतः बिरामी वा घाइते भएका युद्धबन्दीहरूलाई संयुक्त चिकित्सा आयोगद्वारा गरिने जाँचविना नै तिनीहरूको मुलुकमा फिर्ता पठाउन सकिनेछ । </div><div class="section-separator"> धारा ११३ </div><div class="content-paragraph"> थुनामा राख्ने पक्षको चिकित्सा अधिकारीद्वारा तोकिएका व्यक्तिहरू बाहेक तल उल्लिखित श्रेणीहरूमा पर्ने घाइने वा बिरामी युद्धबन्दीहरूलाई माथि उल्लिखित धारामा व्यवस्थित संयुक्त चिकित्सा आयोगसमक्ष आफ्‌नो स्वास्थ्य जाँच गराउन आफूलाई प्रस्तुत गर्ने अधिकार हुनेछ । </div><div class="content-paragraph"> (१) चिकित्सा वा शल्य चिकित्सकद्वारा प्रस्तावित घाइते र बिरामी जो समान राष्ट्रियताको छ वा उक्त बन्दीहरू आश्रित रहेको युद्धरत पक्षसँग आवद्ध राष्ट्रको नागरिक छ र जसले क्रियाकलापहरू सञ्चालित गरेको छ । </div><div class="content-paragraph"> (२) बन्दीहरूको प्रतिनिधिद्वारा प्रस्तावित घाइते तथा बिरामी । </div><div class="content-paragraph"> (३) आश्रित रहेको शक्ति वा उक्त शक्तिद्वारा विधिवत मान्यता प्राप्त र बन्दीहरूलाई सहयोग गरिरहेको कुनै संस्थाद्वारा प्रस्तावित घाइते र बिरामीहरू । </div><div class="content-paragraph"> तथापि, माथि उल्लिखित तीनओटा श्रेणीमा नपर्ने युद्धबन्दीहरूसंयुक्त चिकित्सा आयोगद्वारा जाँच गराउनको लागि आफूलाई पेश गर्न सक्नेछन् तर माथिको श्रेणीमा तोकिएकाहरूलाई जाँच गरिसकेपछि मात्र निजहरूलाई जाँच गरिनेछ । </div><div class="page-break-after"></div><div class="content-paragraph"> जाँचको लागि संयुक्त चिकित्सा आयोगसमक्ष उपस्थित भएका युद्धबन्दीहरूको जस्तै समान राष्ट्रियताका चिकित्सक वा शल्य चिकित्सक, त्यस्तै ती युद्धबन्दीहरूको प्रतिनिधिसमेतलाई स्वास्थ्य परीक्षण गर्ने समयमा उपस्थित हुन अनुमति दिइनेछ । </div><div class="section-separator"> धारा ११४ </div><div class="content-paragraph"> आफैंले आफैंलाई चोटपटक लगाएको अवस्थामा बाहेक दुर्घटनामा परेका युद्धबन्दीहरूलाई यस महासन्धिको प्रावधान बमोजिम स्वदेश फिर्ता गर्न वा तटस्थ मुलुकमा पठाउने सुविधा प्राप्त हुनेछ । </div><div class="section-separator"> धारा ११५ </div><div class="content-paragraph"> अनुशासनात्मक सजाय पाएका कुनै पनि युद्धबन्दीलाई जो स्वदेश फिर्ता गर्ने वा तटस्थ राष्ट्रमा बसोबास गराउन योग्य छ, उसले आफ्‌नो सजाय भुक्तान आधारमा रोकी राख्न पाइनेछैन । </div><div class="content-paragraph"> बन्दी बनाउने शक्तिले मञ्जुर गरेमा कारबाहीको अन्त्य वा सजाय भुक्तान हुनु भन्दा अगावै न्यायिक अभियोजनको सिलसिलामा वा दोषी ठहर भएको कारणले थुनामा रहेका युद्धबन्दीहरू, जसलाई स्वदेश फिर्ता गर्न वा कुनै तटस्थ मुलुकमा बसोबासका लागि प्रस्तावित गरिएको छ, यस्ता उपायहरूबाट लाभान्वित । </div><div class="content-paragraph"> संघर्षरत पक्षहरूले कारबाही समाप्त नभएसम्म वा सजाय भुक्तान नभएसम्म कैदमा राख्नुपर्ने व्यक्तिहरूको नाम एकअर्कालाई सूचित गर्नेछन् । </div><div class="section-separator"> धारा ११६ </div><div class="content-paragraph"> थुनामा राख्ने पक्षको सीमानाबाट युद्धबन्दीलाई स्वदेश फिर्ता गर्न वा तटस्थ राष्ट्रमा पठाउन लाग्ने मुलुकले व्यहोर्नु पर्नेछ । </div><div class="section-separator"> धारा ११७ </div><div class="content-paragraph"> स्वदेश फिर्ता गरिएको कुनै पनि व्यक्तिलाई सक्रिय सैनिक सेवामा बहाल गर्न सकिनेछैन । </div><div class="page-break-after"></div><div class="document-subtitle"> खण्ड २ </div><div class="document-subtitle"> लडाईं समाप्त भएपछि युद्धबन्दीहरूको रिहाइ र स्वदेश फिर्ता </div><div class="section-separator"> धारा ११८ </div><div class="content-paragraph"> सक्रिय लडाइँ बन्द भएपछि बिना कुनै ढिलासुस्ती युद्धबन्दीहरूलाई मुक्त वा स्वदेश फिर्ता गरिनेछ । </div><div class="content-paragraph"> युद्धरत पक्षहरूबीच लडाईं बन्द गर्नेबारे भएको सम्झौतामा माथि उल्लिखित प्रकृतिका शर्तहरूको अभाव भएमा वा यस्तो सम्झौता नभएमा बन्दी बनाउने शक्तिले अघिल्लो अनुच्छेदहरूमा निर्धारित सिद्धान्तहरू अनुरुप आफैले स्वदेश फिर्ता पठाउने योजना, विन लागू गर्नेछ । </div><div class="content-paragraph"> दुवै अवस्थाहरूमा अवलम्बन गरिएका उपायहरू युद्धबन्दीहरूको जानकारीमा ल्याइनेछ । </div><div class="content-paragraph"> सबै परिस्थितिमा युद्धबन्दीहरूलाई स्वदेश फिर्ता गर्न लाग्ने खर्च बन्दी बनाउने पक्ष र बन्दी आश्रित भएको पक्षबीच समान रुपमा भाग लगाइनेछ । यो विनियोजन निम्न आधारमा गरिनेछ । </div><div class="content-paragraph"> (क) यदि दुबै पक्षराष्ट्रहरूका सीमा जोडिएका छन् भने युद्धबन्दीहरू आश्रित रहेको पक्षले उनीहरूलाई बन्दी बनाउने शक्तिको सीमानाबाट स्वदेश फर्काउँदा खर्च व्यहोर्नेछ । </div><div class="content-paragraph"> (ख) यदि दुईटै राष्ट्रहरूको सीमा जोडिएको छैन भने बन्दी बनाउने पक्षले आफ्नो क्षेत्रभित्र सकेसम्म आफ्नो सीमानासम्म वा युद्धबन्दी आश्रित भएको पक्षको भूमिमा जाने नजिकको बन्दरगाहमा पुग्ने सम्मको युद्धबन्दीहरूको परिवहन सम्बन्धी खर्च व्यहोर्नुपर्नेछ । सम्बन्धित पक्षहरूले स्वदेश फिर्ता गर्दा लाग्ने बाँकी खर्च समान रुपमा परस्परमा बाँड्न सहमति गर्नेछन् । यस सम्झौताको सम्पादनको कारणले कुनै पनि हालतमा युद्धबन्दीहरूको स्वदेश फिर्तामा गरिने कुनै ढिलाईलाई उचित मानिने छैन । </div><div class="section-separator"> धारा ११९ </div><div class="content-paragraph"> स्वदेशमा फिर्ता गर्ने काम, प्रस्तुत महासन्धिका धारा ४६ देखि धारा ४८ सम्म उल्लिखित युद्धबन्दीहरूलाई स्थानान्तरण गर्ने अवस्थाहरू जस्तै अवस्थाहरूमा कार्यान्वयन गरिनेछ र त्यसो गर्दा धारा ११८ का प्रावधानहरू तथा निम्नलिखित प्रकरणका व्यवस्थाहरूलाई समेत अनुशरण गरिनेछ । </div><div class="content-paragraph"> स्वदेश फिर्ता गर्दा धारा १८ अन्तर्गत युद्धबन्दीहरूबाट महत्वपूर्ण सामान जफत गरिएको भएमा र थुनामा राख्ने मुलुकको मुद्रामा सटही नभएको कुनै विदेशी मुद्रा भएमा निजहरूलाई पूर्वावस्थामा </div><div class="page-break-after"></div><div class="content-paragraph"> नै फिर्ता गरिनेछ । बहुमूल्य सामान र विदेशी मुद्रा जुनसुकै कारणबाट युद्धबन्दीहरूलाई स्वदेश फर्काउँदा फिर्ता बुझाइएको छैन भने त्यसलाई धारा १२२ बमोजिम गठित सूचना कार्यालयमा चलान गर्नुपर्नेछ । </div><div class="content-paragraph"> युद्धबन्दीहरूलाई निजहरूका व्यक्तिगत सामानहरू र निजहरूलाई प्राप्त भएका पत्रव्यवहार र पुलिन्दाहरू आफूसँग लान अनुमति दिइनेछ । स्वदेश फिर्ताका अवस्थाहरूले आवश्यक ठहऱ्याएको खण्डमा यस्ता झिटीगुण्टाको तौल हरेक बन्दीले उचित तरिकाले बोक्न सक्ने हदसम्म सीमित गर्न सकिनेछ । हरेक बन्दीले सबै अवस्थामा कम्तीमा पच्चीस किलोग्राम सामान आफूसँग लैजाने अधिकार प्राप्त गर्नेछन् । </div><div class="content-paragraph"> स्वदेश फिर्ता गर्न लागिएको बन्दीको अन्य व्यक्तिगत सामानको जिम्मा बन्दी बनाउने पक्षलाई दिइनेछ, जसले परिवहन र तोकिएको खर्चको भुक्तानीका शर्तहरू खुलाई, यसबारे बन्दीहरू आश्रित रहेको पक्षसँग सम्झौता गरेपछि यथाशिघ्र ती सामान निजलाई पठाउनेछ । </div><div class="content-paragraph"> अपराधको अभियोग लगाइएका फौजदारी कारबाही विचाराधिन उक्त कारबाही समाप्त नभएसम्म र आवश्यक भए तोकिएको सजाय भोगी नसकेसम्म रोक्न सकिनेछ । आरोपित कसुर प्रमाणित भइसकेका युद्धबन्दीहरूको हकमा पनि सोही नियम लागू हुनेछ । </div><div class="content-paragraph"> युद्धरत पक्षहरूले यसरी कारबाही समाप्त नभइसकेका वा सजाय भुक्तान गरी नसकेका कारणले रोकिएका युद्धबन्दीहरूको आदान प्रदान गर्नेछन् । </div><div class="content-paragraph"> युद्धरत पक्षहरूको आपसी तितरबितर भएका युद्धबन्दीहरूलाई खोजतलास गर्ने र तिनीहरूलाई सकेसम्म छिटो स्वदेश फिर्ता गर्ने प्रयोजनका लागि आयोग गठन गरिनेछ । </div><div class="document-subtitle"> खण्ड ३ </div><div class="document-subtitle"> युद्धबन्दीहरूको मृत्यु </div><div class="section-separator"> धारा १२० </div><div class="content-paragraph"> युद्धबन्दीहरूका इच्छापत्रहरू उनीहरूको आफ्नो जन्म भएको मुलुकको कानुनका शर्तहरूलाई पूरा गर्ने गरी तयार गरिनेछन् जसले बन्दी बनाउने शक्तिलाई, यस सम्बन्धी आवश्यकताहरूबारे सूचित गर्न कदम उठाउनेछ । युद्धबन्दीको अनुरोधमा र मृत्युपछि सबै अवस्थामा सो इच्छापत्र ढिलाई नगरीकन संरक्षक शक्तिलाई पठाइनेछ, यस इच्छापत्रको प्रमाणित एकप्रति केन्द्रीय निकायमा पठाइनेछ । </div><div class="content-paragraph"> युद्धबन्दीको रुपमा रहँदा, मृत्यु भएका सबै व्यक्तिहरूको यस महासन्धिको अनुसूची बमोजिमको ढाँचामा मृत्यु प्रमाणपत्र वा जिम्मेवार अधिकारीद्वारा प्रमाणित गरिएको सूचीलाई यथाशक्य छिटो, </div><div class="page-break-after"></div><div class="content-paragraph"> धारा १२२ बमोजिम स्थापना गरिएको युद्धबन्दी सूचना कार्यालयमा पठाइनेछ । मृत्यु प्रमाणपत्रहरू वा प्रमाणित सूचीहरूले धारा १७ को तेस्रो प्रकरणमा निर्दिष्ट गरे बमोजिम परिचयको विवरणका साथै मृत्युको समय र ठाउँ, मृत्युको कारण, लाश गाडेको समय र ठाउँ तथा चिहान ठम्याउन सकिने आवश्यक विवरणहरू पनि खुलाउनु पर्नेछ । </div><div class="content-paragraph"> युद्धबन्दीको लाश गाड्ने वा दाहसंस्कारको काम गर्नुभन्दा पहिले मृत्यु प्रमाणित गर्न र प्रतिवदेन तयार गर्न र आवश्यक भए सनाखत गर्न डाक्टरी परीक्षण गरिनेछ । </div><div class="content-paragraph"> थुनामा राख्ने अधिकारीहरूले हिरासतमा रहँदा मृत्युभएका युद्धबन्दीहरूका शवहरूलाई सम्मानपूर्वक, सम्भव भएसम्म निजहरूको धार्मिक परम्परा र रीतिअनुसार, गाडिने र तिनीहरूको चिहानको सम्मान गर्ने, उपयुक्त तरिकाले स्याहार सम्भार गर्ने र पछि पत्ता लाग्ने गरी चिन्हित गर्नेबारे सुनिश्चित गर्ने छन् । सम्भव भएसम्म उही शक्तिमाथि आश्रित रहेका मृतक युद्धबन्दीहरूलाई एकै ठाउँमा गाडिनेछ । </div><div class="content-paragraph"> सामूहिक चिहान प्रयोग गर्नुपर्ने अनिवार्य अवस्थामा बाहेक मृतक युद्धबन्दीहरूलाई छुट्टाछुट्टै चिहानमा गाड्नु पर्नेछ । मृतकको लाश स्वास्थ्यको जरुरी कारणले, धर्मको वा उसको घोषित इच्छा अनुसार जलाइनेछ । लाश जलाइएको अवस्थामा सोको तथ्य र कारण, मृतकको मृत्यु प्रमाणपत्रमा उल्लेख गर्नुपर्दछ । </div><div class="content-paragraph"> मृतकहरूको चिहान जहिले पनि पत्ता लगाउनु सकियोस् भन्ने हेतुले शव गाडेका र चिहानका सम्पूर्ण विवरणहरूबारे बन्दी बनाउने शक्तिद्वारा स्थापना गरिएको चिहान दर्ता केन्द्रमा अभिलेख राखिनेछ । चिहानहरूको सूची र चिहानमा वा अन्यत्र गाडिएका मृतकहरूको विवरण युद्धबन्दी आश्रित भएको पक्षलाई पठाइनेछ । यी चिहानहरूको हेरचाहको र पछि शवहरूलाई यदि अन्यत्र सारेमा सो सम्बन्धी विवरणको जिम्मेवारी उक्त भू-भागमाथि नियन्त्रण राख्ने शक्तिमा रहनेछ । यदि उक्त शक्ति यस महासन्धिको एउटा पक्ष रहेछ भने यी व्यवस्थाहरू मृतकको गृह मुलुकका इच्छा अनुसार विसर्जन नगरेसम्म चिहान दर्ता सेवामा राखिएको अस्तुहरूको हकमा पनि लागू हुनेछन् । </div><div class="section-separator"> धारा १२१ </div><div class="content-paragraph"> कुनै पनि युद्धबन्दीको मृत्यु वा गम्भीर घाउचोट पाले, अर्को युद्धबन्दी वा अन्य व्यक्तिको कारणबाट भएको रहेछ वा त्यस्तो शंका गरिएको छ, त्यस्तो मृत्युको कारण थाहा छैन भने सोबारे बन्दी बनाउने शक्तिद्वारा तत्कालै औपचारिक छानविन गरिनु पर्दछ । </div><div class="page-break-after"></div><div class="content-paragraph"> यस कुराको सूचना संरक्षक शक्तिलाई तत्काल दिनुपर्छ । साक्षीहरूसँग, त्यसमा पनि विशेष रुपमा युद्धबन्दीहरूसँग, बयान लिइनेछ र सो कथन समेतलाई समावेश गरी संरक्षक पक्षलाई प्रतिवेदन पठाइनेछ । </div><div class="content-paragraph"> यदि सो छानविनबाट एक वा धेरै व्यक्तिहरू दोषी देखिएमा बन्दी बनाउने शक्तिले जिम्मेवार व्यक्ति वा व्यक्तिहरूको विरुद्ध मुद्दा चलाउनको लागि आवश्यक सबै कदम चाल्नेछ । </div><div class="document-title"> भाग ५ </div><div class="document-subtitle"> युद्धबन्दीहरूका लागि सूचना कार्यालय र सहायता गर्ने संस्थाहरू </div><div class="section-separator"> धारा १२२ </div><div class="content-paragraph"> संघर्ष प्रारम्भ भएपछि र कब्जामा परेको सबै अवस्थाहरूमा, प्रत्येक युद्धरत पक्षले आफ्नो नियन्त्रणमा रहेका युद्धबन्दीहरूको लागि एउटा सूचना कार्यालयको स्थापना गर्नेछ । तटस्थ वा युद्धमा भाग नलिएका शक्तिहरूले यस महासन्धिको धारा ४ मा निर्दिष्ट कुनै एक श्रेणीमा पर्ने व्यक्तिहरूलाई, आफ्नो भू-भागभित्र प्राप्त गरेको भए, यी व्यक्तिहरूको लागि समेत, माथि लेखिए जस्तै एक सूचना कार्यालयको स्थापना गर्नु पर्नेछ । सम्बन्धित शक्तिले यस्तो युद्धबन्दी सूचना कार्यालयको प्रभावकारी कार्यान्वयन सुनिश्चित गर्न, यसलाई आवश्यक कार्यालय राख्नका लागि स्थान, उपकरण र कर्मचारीहरूको उपलब्धता सुनिश्चित गर्नेछ । यस कार्यालयमा प्रस्तुत महासन्धिको युद्धबन्दीहरूको कामबारे चर्चा गर्ने भागमा उल्लिखित शर्तहरूको परिधिभित्र रहेर, यस्तो कार्यालयमा युद्धबन्दीहरूलाई रोजगारी दिने स्वतन्त्रता रहनेछ । </div><div class="content-paragraph"> प्रत्येक युद्धरत पक्षले यस धाराका अनुच्छेदहरू चार, पाँच र छ मा उल्लेख भएबमोजिम धारा ४ अनुसारको कुनै वर्गीकरणमा पर्ने उसको नियन्त्रणमा परेको कुनै शत्रु व्यक्तिको बारेमा यथासक्य चाँडो आ-आफ्नो सूचना कार्यालयलाई सूचना दिनेछ । तटस्थ वा युद्धमा भाग नलिएका शक्तिहरूले समेत यस्तो वर्गीकरणभित्र पर्ने आफ्नो भू-भागभित्र प्राप्त गरेको व्यक्तिहरूको हकमा । </div><div class="content-paragraph"> सूचना कार्यालयले माथि लेखिए बमोजिमको सूचना संरक्षक शक्तिहरूको मध्यस्थमार्फत र त्यस्तै धारा १२३ ले व्यवस्था गरेबमोजिमको केन्द्रीय निकायमार्फत जति सक्दो चाँडो पुग्ने साधनबाट तुरुन्त सम्बन्धित शक्तिहरूमा पठाउनेछ । </div><div class="content-paragraph"> यस्तो सूचनाले गर्दा सम्बन्धित नजिकको नातेदारहरूलाई तुरुन्त सल्लाह दिन सम्भव हुनेछ । धारा १७ को परिधिभित्र रही युद्धबन्दीको बारेमा सूचना दिँदा हरेक युद्धबन्दीको नाम, थर, दर्जा, सैनिक, पल्टन, वैयक्तिक वा श्रेणी नम्बर, पूर्ण जन्ममिति र जन्मस्थान, उ आश्रित रहेको शक्तिको बारेमा सूचना, बाबुको नाम, आमाको विवाह हुनुभन्दा अगाडिको नाम, उसको बारेमा सूचना दिनुपर्ने </div><div class="page-break-after"></div><div class="content-paragraph"> व्यक्तिको नाम र ठेगाना र युद्धबन्दीहरूलाई पत्राचार गर्ने ठेगाना जस्ता सूचना कार्यालयलाई प्राप्त भएसम्मका सबै कुराहरू खुलाई सूचना दिनुपर्नेछ । </div><div class="content-paragraph"> सूचना कार्यालयले युद्धबन्दीहरूको स्थानान्तरण, स्वदेश फिर्ता, पलायन, अस्पताल भर्ना र मृत्युबारे सम्बन्धित सूचना विभिन्न विभागहरूबाट प्राप्त गर्नेछ र माथिको तेस्रो अनुच्छेदमा लेखिएबमोजिम यस्तो सूचना पठाउने काम गर्नेछ । </div><div class="content-paragraph"> त्यस्तै, सिकिस्त बिरामी वा गम्भीर घाइते युद्धबन्दीहरूको शारीरिक अवस्थाको बारेमा सम्भव भएसम्म, प्रत्येक हप्ता नियमित रुपमा सूचना पठाइनेछ । </div><div class="content-paragraph"> बन्दी अवस्थामा मृत्यु भएका युद्धबन्दीहरू लगायत युद्धबन्दीहरू सम्बन्धमा कार्यालयमा पठाइएका सबै सोधपुछको जवाफ दिनु, सूचना विभागको जिम्मेवारी हुनेछ, मागिएको कुनै जानकारी आफूसँग नभएमा सो प्राप्त गर्नको लागि यसले आवश्यक कुनै पनि सोधपुछ गर्न सक्नेछ । </div><div class="content-paragraph"> कार्यालयबाट पठाइने सबै किसिमका लिखित जानकारीलाई हस्ताक्षर वा छापद्वारा प्रमाणित गरिनेछ । </div><div class="content-paragraph"> बन्दी बनाउने शक्तिको मुद्रामा भन्दा फरक मुद्रामा रहेको रकम र नजिकका नातेदारलाई महत्वपूर्ण हुने कागजातहरू समेतका बहुमूल्य व्यक्तिगत सामानहरूलाई जो स्वदेश फिर्ता भएका वा थुनाबाट मुक्त भएका वा थुनाबाट भागेका वा मृत्यु भएका युद्धबन्दीहरूद्वारा छाडिएका रहेछन् भने, सूचना कार्यालयले जम्मा गर्ने जिम्मेवारी पाउनेछ र उक्त बहुमूल्य सामानहरू सम्बन्धित शक्तिहरूलाई पठाउनेछ । यस्ता सामग्रीको पूर्व सूचीसहित कार्यालयले लाहाछाप लागेका पुलिन्दामा सामग्रीको मालिक भएको व्यक्तिको परिचय सम्बन्धी प्रष्ट र पूर्ण विवरण संलग्न गरी पठाउनेछ । यस्ता युद्धबन्दीहरूका अन्य व्यक्तिगत सामानहरू सम्बन्धित युद्धरत पक्षहरू बीच रही पठाउने पर्नेछ । </div><div class="section-separator"> धारा १२३ </div><div class="content-paragraph"> एउटा तटस्थ राष्ट्रमा केन्द्रीय युद्धबन्दीहरू सम्बन्धी सूचना निकाय गठन गरिनेछ । रेडक्रसको अन्तर्राष्ट्रिय समितिले आवश्यक देखेमा सम्बन्धित पक्षहरूलाई त्यस्तो निकायको गठनबारे प्रस्ताव राख्न सक्नेछ । </div><div class="content-paragraph"> उक्त निकायको काम युद्धबन्दीहरूको सम्बन्धमा आधिकारिक वा व्यक्तिगत माध्यमबाट प्राप्त हुन सक्ने सूचना संकलन गर्नु र उक्त सूचनालाई सकेसम्म छिटो युद्धबन्दीहरूको जन्म मुलुक वा निजहरू आश्रित भएको मुलुकमा पठाउनु हुनेछ । यसले यस्तो सूचना पठाउन संघर्षरत पक्षहरूबाट सम्पूर्ण सुविधाहरू प्राप्त गर्नेछ । </div><div class="page-break-after"></div><div class="content-paragraph"> उच्च संविदाकारी पक्षहरू र खास गरेर केन्द्रीय निकायका सेवाहरूबाट लाभान्वित हुने नागरिकहरूको राष्ट्रलाई उक्त निकायलाई आवश्यक पर्ने आर्थिक सहयोग प्रदान गर्नका लागि अनुरोध गरिन्छ । </div><div class="content-paragraph"> उपरोक्त प्रावधानहरूलाई रेडक्रसको अन्तर्राष्ट्रिय समिति वा धारा १२५ मा व्यवस्था गरिएको सहायता कार्य गर्ने संस्थाहरूको मानवीय क्रियाकलापहरूलाई बन्देज गर्ने गरी कुनै पनि तरिकाले व्याख्या गरिनेछैन । </div><div class="section-separator"> धारा १२४ </div><div class="content-paragraph"> राष्ट्रिय सूचना कार्यालय र केन्द्रीय सूचना निकायलाई निःशुल्क हुलाक सेवा प्राप्त हुनेछ । त्यसै गरी धारा ७४ मा उल्लिखित सबै छुटहरू प्राप्त हुनेछन् र सम्भव भएसम्म टेलिग्राफ शुल्कमा छुट हुनेछ वा सकेसम्म कम दर तिर्नुपर्दछ । </div><div class="section-separator"> धारा १२५ </div><div class="content-paragraph"> उनीहरूको सुरक्षा सुनिश्चित गर्न अथवा जायज आवश्यकता पूरा गर्न बन्दी बनाउने शक्तिले अत्यावश्यक ठानिएका उपायहरूको अधीन रही धार्मिक संगठनहरूका, सहायता कार्य गर्ने संस्थाहरू अथवा युद्धबन्दीहरूलाई सहयोग पुऱ्याउने अन्य कुनै पनि संगठनका प्रतिनिधिहरूले आफ्ना लागि र उनीहरूका विधिवत् खटाइएका संस्थाका लागि बन्दीहरूलाई भेट्ने, धार्मिक, शैक्षिक र मनोरञ्जनात्मक प्रयोजनका लागि, कुनै पनि स्रोतबाट प्राप्त सहायता सामग्री र वस्तु वितरण गर्ने र शिविरभित्र उनीहरूको फुर्सदको समयलाई सदुपयोग गर्न उनीहरूलाई सहयोग गर्ने कार्यमा बन्दी बनाउने शक्तिहरूबाट आवश्यक सम्पूर्ण सुविधाहरू प्राप्त गर्नेछन् । यस्ता संस्था अथवा संगठनहरू बन्दी बनाउने शक्तिको भू-भागमा अथवा अन्य कुनै मुलुकमा गठन गर्न सकिने छन् अथवा तिनको अन्तर्राष्ट्रिय प्रकृति पनि हुन सक्नेछ । </div><div class="content-paragraph"> बन्दी बनाउने शक्तिले आफ्नो सुपरीवेक्षण अन्तर्गत आफ्नो भू-भागमा गतिविधिको संचालन गर्न अनुमति प्राप्त प्रतिनिधिहरूका र संस्था र संगठनहरूको संख्या सीमित गर्न सक्नेछ । तर यस शर्तमा कि, यस्तो सीमाले सबै युद्धबन्दीहरूको लागि पर्याप्त सहायताको प्रभावकारी सञ्चालनमा बाधा पुऱ्याउने छैन । </div><div class="content-paragraph"> यस क्षेत्रमा रेडक्रसको अन्तर्राष्ट्रिय समितिको विशेष हैसियतको सधैं कदर र सम्मान गरिनेछ । </div><div class="content-paragraph"> माथि लेखिएबमोजिमको प्रयोजनका निमित्त भएका, सहायता सामग्री वा वस्तु युद्धबन्दीहरूलाई हस्तान्तरण गर्नासाथ अथवा त्यसको लगत्तै बन्दीहरूका प्रतिनिधिद्वारा हस्ताक्षरित हरेक पटक सामान बुझेको भरपाई, सो सामान पठाउने सहयोगी संस्था वा संगठनलाई पठाइनेछ । सोही </div><div class="page-break-after"></div><div class="content-paragraph"> समयमा यी सामानहरू प्राप्त गरेको भरपाई बन्दीहरूको सुरक्षाका लागि जिम्मेवार प्रशासनिक अधिकारीहरूले दिनेछन् । </div><div class="document-title"> भाग ६ </div><div class="document-subtitle"> महासन्धिको कार्यान्वयन </div><div class="document-subtitle"> खण्ड १ </div><div class="document-subtitle"> सामान्य प्रावधानहरू </div><div class="section-separator"> धारा १२६ </div><div class="content-paragraph"> संरक्षण गर्ने शक्तिका प्रतिनिधिहरू वा दूतहरू युद्धबन्दीहरू रहे भएका जुनसुकै ठाउँ, विशेषगरी थुना, कैद र श्रम गर्ने ठाउँहरूमा जान अनुमति पाउनेछन् र युद्धबन्दीहरू रहेको सबै भवनहरूमा, यिनीहरूलाई पहुँच प्राप्त हुनेछ । यिनीहरू स्थानान्तरण गरिने युद्धबन्दीहरूको प्रस्थान, यात्रा र आगमनका ठाउँमा समेत जान पाउँछन् । यिनीहरूले आफैँले वा दोभाषेको सहायता लिएर, विना साक्षी, युद्धबन्दीहरू तथा खास गरेर युद्धबन्दीहरूका प्रतिनिधिहरूसँग अन्तरवार्ता समेत लिन सक्नेछन् । </div><div class="content-paragraph"> संरक्षण गर्ने शक्तिका प्रतिनिधिहरू तथा दूतहरूले आफूले भ्रमण गर्ने ठाउँहरू छनौट गर्न पूर्ण स्वतन्त्र हुनेछन् । यस्ता भ्रमणहरूको अवधि र पटकमा कुनै रोक लगाइने छैन । अत्यावश्यक सैनिक जरुरतको कारणले र त्यो पनि अपवादात्मक र अस्थायी उपायको रुपमा बाहेक, भ्रमणहरूलाई प्रतिबन्धित गर्न सकिनेछैन । </div><div class="content-paragraph"> बन्दी बनाउने शक्ति र युद्धबन्दी आश्रित रहेको शक्ति, यदि आवश्यक भएमा, यस्ता भ्रमणको समयमा युद्धबन्दीहरूका सहदेशबाशीहरूलाई पनि भाग लिन अनुमति दिनुपर्छ भनी सहमत हुन सक्नेछन् । </div><div class="content-paragraph"> अन्तर्राष्ट्रिय रेडक्रस समितिका प्रतिनिधिहरूले समेत सोही विशेषधिकार उपभोग गर्न पाउनेछन् । </div><div class="content-paragraph"> प्रतिनिधिहरूले नियुक्तिलाई भेट्नु पर्ने युद्धबन्दीहरूलाई बन्दी बनाउने शक्ति समक्ष अनुमोदनको लागि पेश गरिनेछ । </div><div class="section-separator"> धारा १२७ </div><div class="content-paragraph"> उच्च संविदाकारी पक्षहरूले युद्धको समयमा जस्तै शान्तिको समयमा पनि वर्तमान महासन्धिको मुलपाठलाई जतिसक्दो बृहत रुपमा आफ्ना देशहरूमा प्रचारप्रसार गर्न र विशेष गरी सैनिक बल र आम नागरिकले यस महासन्धिको सिद्धान्तबारे जानकारी हुने गरी सैनिक र नागरिक शिक्षाको पाठ्यक्रममा अध्ययनको लागि समावेश गर्न जिम्मेवार लिएका छन् । </div><div class="page-break-after"></div><div class="content-paragraph"> कुनै पनि सैनिक वा अन्य अधिकारीहरू जसले युद्धको समयमा युद्धबन्दीहरूको सम्बन्धमा जिम्मेवारी लिन्छन्, महासन्धिको मूलपाठलाई आफ्नो साथमा राख्नु पर्दछ र यसका प्रावधानहरूबारे विशेष रुपमा जानकारी लिनुपर्दछ । </div><div class="section-separator"> धारा १२८ </div><div class="content-paragraph"> उच्च संविदाकारी पक्षहरूले वर्तमान महासन्धिको आधिकारिक अनुवाद तथा यसको कार्यान्वयन सुनिश्चित गर्न तिनीहरूले अबलम्बन गर्न सक्ने कानुन र नियमहरूबारे एक अर्कालाई स्वीस संघीय परिषद मार्फत र लडाईंको समयमा संरक्षक शक्तिहरू मार्फत सूचित गर्नेछन् । </div><div class="section-separator"> धारा १२९ </div><div class="content-paragraph"> उच्च संविदाकारी पक्षहरू अनुगामी धारामा परिभाषित वर्तमान महासन्धिको उल्लंघनको कार्य गर्ने वा सो गर्न आदेश दिने व्यक्तिहरूका लागि प्रभावकारी दण्डको व्यवस्था गर्न आवश्यक पर्ने कुनै पनि कानुन निर्माण गर्न जिम्मेवारी लिएका छन् । </div><div class="content-paragraph"> यस्तो गम्भीर उल्लंघन गरेको वा गर्ने आदेश दिएको आरोप लागेको व्यक्तिलाई खोज्नु र संविदाकारी पक्षको दायित्व हुनेछ । यदि यसले चाहेमा, यस्ता व्यक्तिहरूलाई मुद्दा चलाउनको लागि आफ्नो देशको कानुनी प्रावधान अनुसार अर्को उच्च संविदाकारी पक्ष समक्ष हस्तान्तरण गर्न सक्नेछ, तर त्यस्तो उच्च संविदाकारी पक्षले प्रथम दृष्टिमा ग्राह्य मुद्दा बनाएको हुनुपर्दछ । </div><div class="content-paragraph"> हरेक उच्च संविदाकारी पक्षले अनुगामी धारामा परिभाषित गम्भीर उल्लंघन बाहेक, प्रस्तुत महासन्धिका विभिन्न प्रावधानहरूका विरुद्ध गरिने सबै कार्यहरूलाई दमन गर्न आवश्यक कदम चाल्नेछ । </div><div class="content-paragraph"> सबै परिस्थितिहरूमा आरोपित व्यक्तिहरूलाई उचित अदालती कारबाही र प्रतिरक्षाको सुरक्षा प्रदान गरिने छ जुन धारा १०५ ले व्यवस्था गरेको र प्रस्तुत महासन्धिको अन्य धाराहरूमा उल्लेख भएको भन्दा कम अनुकूल हुनेछैन । </div><div class="section-separator"> धारा १३० </div><div class="content-paragraph"> पूर्ववर्ती धारासँग सम्बन्धित गम्भीर उल्लंघन भनेको, महासन्धिले संरक्षण गरेका व्यक्तिहरू वा सम्पत्ति विरुद्ध गरिएका निम्न कार्यहरू हुनेछन् । मनसायपूर्ण हत्या, यातना वा अमानवीय व्यवहार गर्नु, यसमा जैवीकिय प्रयोग, मनसायपूर्वक शरीर वा स्वास्थ्यलाई ठूलो कपट वा गम्भीर चोट पुऱ्याउनु, शत्रु शक्तिको सेनामा सेवा गर्न युद्धबन्दीलाई बाध्य बनाउनु वा प्रस्तुत महासन्धिले </div><div class="page-break-after"></div><div class="content-paragraph"> निर्धारण गरेको स्वच्छ र नियमित अदालती कार्यवाहीको अधिकारबाट युद्धबन्दीलाई जानाजान बञ्चित गर्नु जस्ता कुरा पर्दछन् । </div><div class="section-separator"> धारा १३१ </div><div class="content-paragraph"> पूर्ववर्ती धारामा निर्दिष्ट उल्लंघनहरूका सम्बन्धमा कुनै पनि उच्च संविदाकारी पक्षलाई निजले वा अरु कुनै उच्च संविदाकारी पक्षले व्यहोर्नुपर्ने कुनै दायित्वबाट आफूलाई वा अन्य उच्च संविदाकारी पक्षलाई उन्मुक्त गर्न अनुमति दिइनेछैन । </div><div class="section-separator"> धारा १३२ </div><div class="content-paragraph"> युद्धरत पक्षको आग्रहमा यस महासन्धिको कुनै आरोपित उल्लंघनको सम्बन्धमा सरोकारवाला पक्षहरूका बीच, निर्णय भए बमोजिमको तरिकाद्वारा जाँचबुझको गठन गरिनेछ । </div><div class="content-paragraph"> यदि जाँचबुझको कार्यविधि सम्बन्धमा कुनै सहमति हुन पक्षहरू कुनै एक मध्यस्थको छनौटबारे सहमत हुनुपर्दछ जसले अनुशरण गर्नुपर्ने प्रक्रियाबारे निर्णय गर्नेछ । </div><div class="content-paragraph"> एकपटक उल्लंघन भएको कुरा स्थापित भएमा, युद्धरत पक्षहरूले यसलाई तुरुन्त अन्त्य गर्नेछन् र कम से कम विलम्ब गरी, यसको दमन गर्नेछन् । </div><div class="document-subtitle"> खण्ड २ </div><div class="document-subtitle"> अन्तिम प्रावधानहरू </div><div class="section-separator"> धारा १३३ </div><div class="content-paragraph"> प्रस्तुत महासन्धि अंग्रेजी र फ्रान्सेली भाषाहरूमा सम्पन्न भएको छ, दुबै मूलपाठहरू उत्तिकै आधिकारिक छन् । </div><div class="content-paragraph"> स्वीस संघीय परिषदले यस महासन्धिलाई रसियाली र स्पेनी भाषाहरूमा आधिकारिक रुपमा अनुवाद गर्ने व्यवस्था गर्नेछ । </div><div class="section-separator"> धारा १३४ </div><div class="content-paragraph"> उच्च संविदाकारी पक्षहरू बीचको सम्बन्धमा प्रस्तुत महासन्धिले २७ जुलाई १९२९ को महासन्धिलाई खारेज गर्दछ । </div><div class="section-separator"> धारा १३५ </div><div class="content-paragraph"> जमिनमाथि हुने लडाइँको कानुन र परम्परा सम्बन्धी २९ जुलाई, १८९९ वा १८ अक्टुबर, १९०७ को हेग महासन्धि अन्तर्गत बाँधिएका र प्रस्तुत महासन्धिका पक्ष भएका शक्तिहरूको बीचको </div><div class="page-break-after"></div><div class="content-paragraph"> सम्बन्धमा यो अन्तिम महासन्धि माथि उल्लिखित हेग महासन्धिहरूसँग संलग्न नियमहरूको अध्याय २ को पूरक हुनेछ । </div><div class="section-separator"> धारा १३६ </div><div class="content-paragraph"> प्रस्तुत महासन्धि, जसमा आजको मिति उल्लिखित छ, २१ अप्रिल, १९४९ मा जेनेभामा प्रारम्भ भएको सम्मेलनमा प्रतिनिधित्व गरेका शक्तिहरूको नाममा १५ फरवरी, १९५० सम्म, हस्ताक्षरका लागि खुला रहनेछ । यसका अतिरिक्त प्रस्तुत महासन्धि सम्मेलनमा प्रतिनिधित्व नगरेका शक्तिहरू तर २७ जुलाई, १९२९ को महासन्धिका पक्ष रहेका शक्तिहरूद्वारा समेत हस्ताक्षरको लागि खुला रहनेछ । </div><div class="section-separator"> धारा १३७ </div><div class="content-paragraph"> प्रस्तुत महासन्धि जतिसक्दो चाँडो अनुमोदन गरिनेछ र यस्तो अनुमोदन तत्कालै वर्नमा जम्मा गरिनेछ । </div><div class="content-paragraph"> प्रत्येक अनुमोदनको लिखतको एउटा अभिलेख तयार गरिनेछ । स्वीस संघीय परिषदद्वारा यस अभिलेखको प्रमाणित प्रतिहरू महासन्धिमा हस्ताक्षर गर्ने सबै शक्तिहरूलाई वा जसको सम्मेलनसम्बन्धी सूचना प्राप्त भएको छ, ती शक्तिहरूलाई पठाइनेछ । </div><div class="section-separator"> धारा १३८ </div><div class="content-paragraph"> कम्तीमा दुईवटा अनुमोदनको लिखतहरू दाखिला भएको ६ महिनापछि प्रस्तुत महासन्धि लागू हुनेछ । </div><div class="content-paragraph"> सो पश्चात प्रत्येक उच्च संविदाकारी पक्षको हकमा सो पक्षबाट अनुमोदनको लिखत दाखिला गरेको ६ महिनापछि प्रस्तुत महासन्धि लागू हुनेछ । </div><div class="section-separator"> धारा १३९ </div><div class="content-paragraph"> प्रस्तुत महासन्धि लागू भएको मितिदेखि यसमा हस्ताक्षर नगरेका कुनै पनि शक्ति राष्ट्रको हकमा सम्मिलनका लागि खुला रहनेछ । </div><div class="section-separator"> धारा १४० </div><div class="content-paragraph"> सम्मिलनहरूबारे स्वीस संघीय परिषदलाई लिखित रुपमा सूचित गरिनेछ र सो प्राप्त भएको मितिले ६ महिनापछि लागू हुनेछन् । स्वीस संघीय परिषदले ती सबै शक्तिहरूलाई, जसको नाम </div><div class="page-break-after"></div><div class="content-paragraph"> महासन्धिमा हस्ताक्षर भएको छ वा जसको सम्मिलनबारे सूचना प्राप्त भएको छ, नयाँ सम्मिलनको जानकारी गराउनेछ । </div><div class="section-separator"> धारा १४१ </div><div class="content-paragraph"> धाराहरू २ र ३ मा उल्लिखित अवस्थाहरूले युद्ध वा कब्जा शुरु हुन अगाडि वा पछाडि संघर्षरत पक्षहरूद्वारा दाखिला गरिएको अनुमोदन वा सूचित गरिएको सम्मिलनलाई तत्काल प्रभावी बनाउनेछन् । संघर्षरत पक्षहरूबाट प्राप्त कुनै पनि अनुमोदन वा सम्मिलनबारे स्वीस संघीय परिषदले सर्वाधिक छिटो माध्यमद्वारा तुरुन्त जानकारी गराउनेछ । </div><div class="section-separator"> धारा १४२ </div><div class="content-paragraph"> प्रत्येक उच्च संविदाकारी पक्षलाई वर्तमान महासन्धिलाई परित्याग गर्ने पूर्ण स्वतन्त्रता रहनेछ। </div><div class="content-paragraph"> स्वीस संघीय परिषदलाई यस्तो परित्यागबारे लिखित जानकारी दिनुपर्नेछ जसले सम्झौताका सबै पक्षका सरकारलाई जानकारी गराउनेछ । </div><div class="content-paragraph"> यस्तो परित्याग गरेको घोषणा स्वीस संघीय परिषदलाई जानकारी गराएको एक वर्षपछि प्रभावी हुनेछ । तर परित्याग गर्ने राष्ट्र संघर्षरत सूचना पठाएको भए, त्यस्तो परित्याग शान्ति कायम नभएसम्म र प्रस्तुत महासन्धिद्वारा संरक्षित व्यक्तिहरूको मुक्ति र स्वदेश फर्काउने कार्यसँग सम्बन्धित कार्यबाही पूरा नभएसम्म लागू हुनेछैन । </div><div class="content-paragraph"> परित्यागको प्रभाव हकमा मात्र लागू हुनेछ । यसले कुनै पनि किसिमबाट अन्तर्राष्ट्रिय कानुनको सिद्धान्त अनुसार संघर्षरत पक्षहरूले पूरा गर्नुपर्ने दायित्वलाई कम किनभने ती सभ्य मानिसहरूबीच स्थापित रीति रिवाज, मानवताका विधि र चेतनाबाट निःसृत हुन्छन् । </div><div class="section-separator"> धारा १४३ </div><div class="content-paragraph"> स्वीस संघीय परिषदले प्रस्तुत महासन्धिलाई संयुक्त राष्ट्र संघको संचिवालयमा दर्ता गर्नेछ । स्वीस संघीय परिषदले प्रस्तुत महासन्धिको सम्बन्धमा प्राप्त सबै अनुमोदन, सम्मिलिन र परित्यागहरूबारे, संयुक्त राष्ट्रसंघको सचिवालयलाई समेत जानकारी गराउनेछ । </div><div class="content-paragraph"> यसको साक्षीको रुपमा अधोहस्ताक्षरीहरूले आ-आफ्‌ना पूर्ण अधिकारपत्रहरू दाखिला गरेर वर्तमान महासन्धिमा हस्ताक्षर गरेकाछन् । </div><div class="page-break-after"></div><div class="document-title"> परिशिष्ट १ </div><div class="document-subtitle"> घाइते र बिरामी युद्धबन्दीहरूलाई सोझै स्वदेश फिर्ता पठाउने तथा तटस्थ </div><div class="document-subtitle"> देशमा बसोबास गराउनेसम्बन्धी सम्झौताका नमुना </div><div class="text-center"> (धारा ११० हेर्नुहोस्) </div><div class="document-subtitle text-left" style="margin-top: 20px;"> १. सोझै स्वदेश फिर्ता पठाउने तथा तटस्थ देशमा बसोबास गराउने </div><div class="document-subtitle text-center"> सिद्धान्तहरू </div><div class="document-subtitle text-left"> क. सोझै स्वदेश फिर्ता पठाउने </div><div class="content-paragraph" style="margin-top: 10px;"> निम्न उल्लिखितहरूलाई सोझै स्वदेश पठाइनेछ : </div><div class="content-paragraph"> (१) शारीरिक वा मानसिक आघातको परिणामस्वरुप अपाङ्गता भएका युद्धबन्दीहरू : </div><div class="content-paragraph" style="margin-left: 30px;"> अंगको हानि भएको, पक्षघात, जोर्नीसम्बन्धी अथवा अन्य अपाङ्गता - यहाँ अपाङ्गता भन्नाले कम्तीमा एउटा हात अथवा गोडा नभएको अथवा एउटा हात अथवा गोडा नभएको सरहको हानि भएको भन्ने बुझ्नु पर्छ । </div><div class="content-paragraph" style="margin-left: 30px;"> अझ बढी उदार व्याख्याको प्रतिकूल नहुने गरी निम्न कुराहरूलाई एउटा हात अथवा गोडा नभएको सरहको भनी मान्नु पर्नेछ : </div><div class="content-paragraph" style="margin-left: 45px;"> (क) एउटा हात वा सबै औंलाहरू वा एउटा हातको बूढी औंला र चोर औंला नभएको, एउटा गोडा वा एउटा गोडाका सबै औंलाहरू र पैतालाका हाडहरू । </div><div class="content-paragraph" style="margin-left: 45px;"> (ख) जोर्नी अरट्ठिएको स्थिति, हाडको कोशिकाहरूको हानि, घाउको खतको कारण सङ्कुचन हुँदा एउटा हातको जोर्नीहरू मध्ये एउटा ठूलो जोर्नीको अथवा सबै औंलाहरूको जोर्नीले काम गर्न अवरोध पुऱ्याएको । </div><div class="content-paragraph" style="margin-left: 45px;"> (ग) लामा हाडहरूको छद्म सन्धि बन्नु । </div><div class="content-paragraph" style="margin-left: 45px;"> (घ) चर्केको अथवा अन्य चोटपटकको कारणले अङ्गमा विकृति आउनु र यसले काम गर्न अथवा भार उठाउने शक्तिमा गम्भीर रुपमा बाधा पुऱ्याउनु । </div><div class="page-break-after"></div><div class="content-paragraph"> (२) घाइते भएको एक वर्षभित्र उपचार गर्दा पनि रोगको पूर्ण लक्षणअनुसार निको हुने जस्तो नदेखिएका जीर्ण अवस्थामा पुगेका सबै घाइते युद्धबन्दीहरू, उदाहरणार्थ, यस्तो स्थितिमा रहेकाहरू जस्तै : </div><div class="content-paragraph" style="margin-left: 45px;"> (क) मुटुमा बाहिरबाट हानिएको वस्तु रहेको तर संयुक्त चिकित्सक आयोगले परीक्षणको बेलामा कुनै किसिमको गम्भीर विकृति पत्ता नलागेको । </div><div class="content-paragraph" style="margin-left: 45px;"> (ख) दिमागमा अथवा फोक्सोमा धातुका टुक्रा रहेको तर संयुक्त चिकित्सक आयोगले परीक्षणको बेलामा कुनै स्थानीय अथवा सामान्य प्रतिकृया पत्ता लगाउन नसकेको । </div><div class="content-paragraph" style="margin-left: 45px;"> (ग) हाडको कुनै भाग सुन्निएर रोग देखिनु- चोट लागेको निको नहुने जस्तो देखिएको र जसको कारणले जोर्नी अरठिनु अथवा अन्य क्षति हुँदा एउटा हात अथवा गोडा नभएको सरह मान्न सकिने । </div><div class="content-paragraph" style="margin-left: 45px;"> (घ) ठूलो जोर्नीमा प्वाल पर्नु र घाउमा पीप जम्नु । </div><div class="content-paragraph" style="margin-left: 45px;"> (ङ) खप्परमा चोट लाग्नु जसको कारणले हाडका कोशिकाहरूमा क्षति हुनु अथवा सर्नु । </div><div class="content-paragraph" style="margin-left: 45px;"> (च) अनुहारमा चोट लाग्नु अथवा जल्नु जसको कारणले कोशिकाहरूको क्षति र क्रियाशीलतामा । </div><div class="content-paragraph" style="margin-left: 45px;"> (छ) मेरुदण्डभित्र रहेका नसाहरूमा चोट लाग्नु । </div><div class="content-paragraph" style="margin-left: 45px;"> (ज) परिधिस्थ (Peripheral) स्नायुहरूमा चोट लाग्नाको परिणामस्वरुप एउटा हात अथवा एउटा गोडा नभएको सरह हुनु र निको हुन सो चोट लागेको दिनदेखि एक वर्षभन्दा बढी लाग्नु, उदाहरणको लागि जस्तैः पाखुरा अथवा कम्मरदेखि मेरुदण्डतिर जोड्ने तन्तुको जालमा चोट लाग्नु, नाडी र कुहिनादेखि औंलासम्मको अथवा घुँडा पछाडिको तेर्सो नसामा (नलीहाड तिरको नसा) र मध्यवर्ती घुँडा पछाडिको नसामा संयुक्त रुपमा चोट लाग्नु । नाडीको ( मांसपीशीय-कुण्डलित बक्राकार), कुहिनादेखि औंलासम्मको, तेर्सो अथवा मध्यवर्ती घुँडापछाडिको नसाहरूमा छुट्टै चोट लागेमा, जसको परिणामस्वरुप सङ्कुचन अथवा गम्भीर स्नायुतन्त्रसम्बन्धी बाधा उत्पन्न भएको स्थितिमा बाहेक स्वदेश फर्काउने औचित्य प्रमाणित हुनेछैन । </div><div class="content-paragraph" style="margin-left: 45px;"> (झ) मूत्र प्रणालीमा चोट लाग्नाको परिणामस्वरुप अक्षम तुल्याउनु । </div><div class="page-break-after"></div><div class="content-paragraph"> (३) सबै बिरामी युद्धबन्दीहरू जसको उपचार गर्दा पनि रोग लागेको एक वर्षभित्र पनि झन जीर्ण स्थितिमा रहेका र पूर्व लक्षण अनुसार निको नहुने जस्ता देखिएका, उदाहरणार्थ यस्तो स्थितिमा रहेकाहरू जस्तै : </div><div class="content-paragraph" style="margin-left: 45px;"> (क) कुनै अङ्गको उत्तरोत्तर वृद्धि भएको क्षयरोग जसको उपचारको दृष्टिकोणले निको पार्न नसकिने अथवा तटस्थ देशमा उपचार गरेपछि कमसेकम निकै सुधार भएको । </div><div class="content-paragraph" style="margin-left: 45px;"> (ख) निःस्राव हुने फोक्सो सुन्निने रोग । </div><div class="content-paragraph" style="margin-left: 45px;"> (ग) क्षयरोगको रुपमा निदान नहुने स्वास प्रणालीसम्बन्धी अङ्गहरूमा लागेका निको नहुने भन्ने ठानिएका गम्भीर प्रकृतिको रोग : जस्तै- श्वास नलीमा सुजनसहित सुजनरहित गम्भीर रुपको फोक्सो सुन्निएको र मुटु दुर्बल भएको स्थिति, जीर्ण दमको रोग, जीर्ण श्वासनलीको सुजन जसले एक वर्षभन्दा बढीसम्म असमर्थ तुल्याएको, श्वासनलीको भित्री भाग सुनिने रोग इत्यादि । </div><div class="content-paragraph" style="margin-left: 45px;"> (घ) रक्त संचार पद्धतिमा गम्भीर जीर्ण प्रभाव परेको जस्तै हृदय भल्भमा चोट र हृदय पेशीमा सुजन जसले रक्त संचार पद्धतिमा बाधा परेको लक्षण देखाएको यद्यपी संयुक्त चिकित्सा आयोगले लक्षण पत्ता लगाउन सकेको थिएन, साथै रक्तबाहिनीमा (बर्जर रोग, ठूलो धमनीको रोग, भिटामिन 'बी' को कमी भएर हुने स्नायु रोग), असर पारेको इत्यादि । </div><div class="content-paragraph" style="margin-left: 45px;"> (ङ) पाचनक्रियासम्बन्धी अङ्गहरूमा गम्भीर जीर्ण प्रभाव पर्नु : जस्तै- पेटको ( आमाशयिक) रोग अथवा आन्द्राको पहिलो भागमा घाउ हुनु, यसको परिणामस्वरुप पेटको शल्यक्रिया गर्नु, जीर्ण आमाशयिक सुजन अथवा ठूलो आन्द्रा सुनिएर हुने रोग जुन रोगले एक वर्षभन्दा बढी समयदेखि असर पार्दैआएको कारणले सामान्य स्वास्थ्य स्थितिमा प्रभाव पारेको, कलेजोको एक प्रकारको रोग, जीर्ण पित्ताशयको रोग, इत्यादि । </div><div class="content-paragraph" style="margin-left: 45px;"> (च) जनेन्द्रिय तथा मूत्रीय अवयवसम्बन्धी अङ्गहरूमा गम्भीर जीर्ण असर पर्नु, जस्तै : मिर्गौलाको जीर्ण रोग परिणामस्वरुप विकृति उत्पन्न, मिर्गौलामा क्षयरोग </div><div class="content-paragraph" style="margin-top: 10px; font-size: 11px;"><sup>1</sup> संयुक्त चिकित्सक आयोगको निर्णय धेरै मात्रामा शिविरको चिकित्सक र युद्धबन्दीको जस्तै राष्ट्रियता भएको शल्य चिकित्सकले राखेको विवरण अथवा बन्दी तुल्याउने शक्तिको विशेषज्ञ चिकित्सकको जाँचमा आधारित हुनेछ । </div><div class="page-break-after"></div><div class="content-paragraph"> (छ) लागेकोले काटेर फाल्नु पर्ने, जीर्ण मिर्गौला र हुने ठाउँ सुनिने अथवा जीर्ण मूत्राशय सुनिने रोग, मिर्गौलामा पानी जम्ने अथवा मिर्गौलामा पीप जम्ने रोग, गम्भीर जीर्ण स्त्रीरोग सम्बन्धी परिस्थिति, सामान्य गर्भधारण र प्रसूतिसम्बन्धी विकृति, यस्ता रोगका कारणले तटस्थ देशमा बसोबास गराउन असम्भव हुने, इत्यादि । </div><div class="content-paragraph" style="margin-left: 45px;"> (ज) मध्यवर्ती तथा सीमावर्ती स्नायू प्रणालीसम्बन्धी गम्भीर जीर्ण रोग उदाहरण : सबै प्रत्यक्ष मनोविकृतिहरू र मनस्तापहरू जस्तै विकृति उत्तेजना, बन्देजको कारणबाट उत्पन्न गम्भीर मनस्ताप इत्यादि, यी सबै विशेषज्ञले प्रमाणित गरेका रोग हुन्, शिविरको चिकित्सकले प्रमाणित गरेका छारेरोग, धमनीको भित्री भाग बाक्लिएर हुने मस्तिष्कसम्बन्धी रोग, एक वर्षभन्दा बढिदेखि लागिरहेको स्नायुतन्त्रशोथ, इत्यादि । </div><div class="content-paragraph" style="margin-left: 45px;"> (झ) मस्तिकले सक्रिय रुपमा काम गर्न छाडेको गम्भीर रोग, यसमा मानसिक अथवा शारीरिक स्वास्थ्यतामा निकै कमी भएको कुरा तौल घटेको र दुर्बलता देखिएबाट बुझिने । </div><div class="content-paragraph" style="margin-left: 45px;"> (ट) दुबै अथवा एउटा आँखाको अन्धोपन, अर्को एक आँखाको दृश्य शक्ति सुधार गर्ने चश्मा रहेको, एउटा आँखामा मात्र भए पनि आँखाको तीक्ष्णता सुधार गर्ने उपाय गर्दा पनि १/२ तीक्ष्णता पुऱ्याउन असम्भव भएको स्थिति, अन्य गम्भीर प्रकारका आँखाका रोग जस्तै : आँखाको चाप (ग्लुकोमा) रोग, आँखा नानीको वरिपरिको रङ्गीन भागमा लाग्ने रोग (इरिटिस), आँखामा रहने रोग (कोरोइडिटिस), आँखामा फुलो (ट्रकोमा) पर्ने । </div><div class="content-paragraph" style="margin-left: 45px;"> (ठ) श्रवणशक्तिमा विकृति जस्तै एकातर्फ पूर्ण बहिरोपन हुनु, एक मिटर टाढाबाट बोलेको सामान्य शब्द अर्को कानले सुन्न नसक्नु । </div><div class="content-paragraph" style="margin-left: 45px;"> (ड) शरीरको कोशिका परिवर्तनमा गम्भीर प्रभाव, जस्तै इन्सुलिन दिएर उपचार गर्नुपर्ने मधुमेहको रोग । </div><div class="content-paragraph" style="margin-top: 10px; font-size: 11px;"><sup>2</sup> संयुक्त चिकित्सक आयोगको निर्णय धेरै मात्रामा शिविरको चिकित्सक र युद्धबन्दीको जस्तै राष्ट्रियता भएको शल्य चिकित्सकले राखेको विवरण अथवा बन्दी तुल्याउने शक्तिको विशेषज्ञ चिकित्सकको जाँचमा आधारित हुनेछ । </div><div class="document-subtitle text-left" style="margin-top: 20px;"> ख. तटस्थ देशमा बसोबास </div><div class="content-paragraph" style="margin-top: 10px;"> निम्न उल्लेखित व्यक्तिहरू तटस्थ देशमा बसोबास गराउन योग्य हुनेछन् । </div><div class="content-paragraph"> (१) बन्दी अवस्थामा निको नहुने जस्ता देखिएका सबै घाइते युद्धबन्दीहरू, तर एउटा तटस्थ देशमा बसोबास गराउँदा निको हुन सक्ने अथवा जसको स्थितिमा निकै सुधार आउन सक्ने बन्दीहरू । </div><div class="page-break-after"></div><div class="content-paragraph"> (२) जुनसुकै अङ्गको क्षयरोग ग्रस्त भएको युद्धबन्दीलाई, बन्दी तुल्याउनुभन्दा अघि निको भएको प्रारम्भिक स्थितिको क्षयरोग बाहेक यदि तटस्थ देशमा उपचार भएको खण्डमा पूर्ण निको हुने अथवा कमसेकम राम्रै सुधार हुने आशा गरिएको बन्दी । </div><div class="content-paragraph"> (३) बन्दीमा बस्दाभन्दा श्वास प्रणाली, रक्त संचार, पाचनक्रिया, स्नायुसम्बन्धी संवेदनतन्त्रीय, जनेन्द्रिय तथा मूत्रीय, चर्म, गमनशक्ति आदि रोगबाट प्रभावित र उपचार आवश्यक पर्ने युद्धबन्दीहरूको यदि यस्ता रोगको उपचार बन्दी अवस्थामा बस्दा भन्दा तटस्थ देशमा गर्दा राम्रो परिणाम प्राप्त हुने भए । </div><div class="content-paragraph"> (४) युद्धबन्दी जसको बन्दीमा रहँदा नै मिर्गौलामा क्षयरोग बाहेकको अन्य मिर्गौलासम्बन्धी रोग लागेको कारण मिर्गौला काटेको, निको हुने क्रममा अथवा लुकेको अवस्थामा रहेको हाडको कुनै भाग सुन्निएर भएको रोग, इन्सुलिन उपचार गर्नु नपर्ने मधुमेहको रोग ग्रस्त बन्दीहरू । </div><div class="content-paragraph"> (५) युद्ध अथवा बन्दीको कारणले स्नायु विकार पीडित युद्धबन्दीहरू, बन्दीको कारणले स्नायु विकार पीडित बन्दी तटस्थ देशमा तीन महिना उपचार गर्दा पनि निको नभएमा अथवा त्यति अवधिको उपचार गर्दा पनि प्रष्ट रुपमा निको हुने जस्तो नदेखिएमा स्वदेश फिर्ता पठाइनेछ । </div><div class="content-paragraph"> (६) विषाक्तताबाट (ग्यास, धातु, क्षारतत्व इत्यादिबाट निश्रित) जीर्णरुपमा पीडित छन् र तटस्थ देशमा उपचार गर्दा निको हुने सम्भावना बढी भएका सबै युद्धबन्दीहरूलाई विशेष प्राथमिकता दिइनेछ । </div><div class="content-paragraph"> (७) गर्भवती अथवा काखे बालक र साना केटाकेटी भएका सबै महिला युद्धबन्दीहरू । </div><div class="content-paragraph"> निम्न स्थितिकाहरू भने तटस्थ देशमा बसोबास गराउन योग्य हुने छैनन् : </div><div class="content-paragraph"> (१) उचित किसिमले प्रमाणित गरिएका सबै जीर्ण मनोविक्षिप्त व्यक्तिहरू । </div><div class="content-paragraph"> (२) निको नहुने भनि भनिएका सबै ऐन्द्रिक अथवा क्रियात्मक स्नायुसम्बन्धी रोगग्रस्त व्यक्तिहरू । </div><div class="content-paragraph"> (३) क्षयरोग बाहेक सो अवधिमा सञ्चारणीय सबै सर्ने रोगहरू भएको व्यक्तिहरू । </div><div class="document-subtitle text-left" style="margin-top: 20px;"> २. सामान्य टिप्पणी </div><div class="content-paragraph" style="margin-top: 10px;"> (१) उल्लिखित स्थितिहरूलाई सामान्यतया यथासम्भव व्यापक भावना राखी व्याख्या गर्ने र लागू गर्ने गर्नुपर्दछ । </div><div class="page-break-after"></div><div class="content-paragraph"> यस्तो उदार व्याख्याबाट युद्ध अथवा बन्दीको कारणबाट उत्पन्न भएको स्नायुसम्बन्धी र मानसिक स्थिति साथै जुनसुकै स्थितिको क्षयरोगी समेतलाई फाइदा पुऱ्याउँछ । थुप्रै घाउ चोट लागेको युद्धबन्दी तर सो घाउचोटको कारणले मात्र स्वदेश फिर्ता पठाउन योग्य नभएको, यस्तालाई पनि धेरै घाउचोटको कारणले मानसिक क्षति भएको कुरालाई ध्यानमा राखी समान भावना राखी जाँचिनेछ । </div><div class="content-paragraph"> (२) निर्विवादरुपमा स्वदेश फर्काउने अधिकार प्राप्त मामिलाहरू (अङ्ग छेदन, पूर्ण अन्धोपन अथवा बहिरोपन, फोक्सोको खुला क्षयरोग, मानसिक विकृति, घातक वृद्धि इत्यादि) शिविरका चिकित्सहरू अथवा बन्दी तुल्याउने देशले खटाएको सैनिक चिकित्सकीय आयोगले यथाशिघ्र जाँची स्वदेश फर्काउने काम गरिनेछ । </div><div class="content-paragraph"> (३) युद्ध हुनुभन्दा अघि नै लागेका घाउ र रोग जुन बिग्रँदै गएको छैन र युद्धमा भएको घाउचोटले पछि सैनिक सेवा गर्न बाधा पुऱ्याएको छैन भने यस्ता व्यक्ति सोझै स्वदेश फिर्ता पठाउन योग्य हुनेछैनन् । </div><div class="content-paragraph"> (४) यो अनुसूचीको सबै प्रावधानहरूलाई संघर्षका पक्ष भएका सबै देशमा समानरुपमा व्याख्या गर्ने र लागू गरिनेछ । सम्बन्धित शक्तिहरू र अधिकारीहरूले संयुक्त चिकित्सक आयोगहरूलाई आफ्नो कार्य पूरा गर्न आवश्यक सबै किसिमका सुविधाहरू प्रदान गर्नेछ । </div><div class="content-paragraph"> (५) माथि (१) मा (सोझै स्वदेश फर्काउने सिद्धान्त शीर्षक अन्तर्गत) दिइएका उदाहरणहरू विशिष्ट खालका हुन् । यी प्रावधानहरूसँग निश्चितरुपमा मिल्न नआएको अवस्थाका मामिलाहरूलाई पनि प्रस्तुत महासन्धिको धारा ११० मा भएका व्यवस्थाको भावना र यो सम्झौतामा प्रतिपादन गरिएको सिद्धान्तहरू अनुकुल निर्धारण गरिनेछ । </div><div class="document-title"> परिशिष्ट २ </div><div class="document-subtitle"> संयुक्त चिकित्सक आयोगहरूसम्बन्धी नियमहरू </div><div class="text-center"> (धारा ११२ हेर्नुहोस्) </div><div class="section-separator"> धारा १ </div><div class="content-paragraph"> प्रस्तुत महासन्धिको धारा ११२ मा व्यवस्था गरिएको संयुक्त चिकित्सा आयोगहरूमा ३ जना सदस्यहरू रहनेछन्, यसमध्ये दुई जना तटस्थ देशका हुनेछन् र तेस्रो सदस्य बन्दी तुल्याउने शक्तिले मनोनित गर्नेछ। तटस्थ सदस्यहरूमध्ये एक जनाले अध्यक्षता गर्नेछ । </div><div class="page-break-after"></div><div class="section-separator"> धारा २ </div><div class="content-paragraph"> दुईजना तटस्थ सदस्यहरू संरक्षक शक्तिको सहमतिमा बन्दी तुल्याउने शक्तिको अनुरोधमा रेडक्रसको अन्तर्राष्ट्रिय समितिले मनोनित गर्नेछ । तिनीहरू आफ्नै देशमा, कुनै तटस्थ देशमा अथवा बन्दी तुल्याउने शक्तिको भू-भागमा निवास गरिरहेका हुन सक्नेछन् । </div><div class="section-separator"> धारा ३ </div><div class="content-paragraph"> यस्ता तटस्थ सदस्यहरू सम्बन्धित युद्धका पक्षहरूले समर्थन गरेको हुनुपर्नेछ र यिनीहरूले आफ्‌नो स्वीकृति रेडक्रसको अन्तर्राष्ट्रिय समिति र संरक्षक शक्तिलाई सूचना गर्नेछन । यस्तो सूचना दिएपछि मात्र यस्ता तटस्थ सदस्यहरू प्रभावकारी रुपमा मनोनित भएको मानिनेछन् । </div><div class="section-separator"> धारा ४ </div><div class="content-paragraph"> आवश्यक परेको बेलामा नियमित सदस्यहरूलाई प्रतिस्थापित गर्न यथेष्ट संख्यामा उपसदस्यहरू पनि मनोनित गरिनेछन् । तिनीहरू पनि नियमित सदस्यहरू मनोनित गरेकै बेलामा अथवा कमसेकम यथाशिघ्र मनोनित गरिनेछन् । </div><div class="section-separator"> धारा ५ </div><div class="content-paragraph"> यदि कुनै कारणले रेडक्रसको अन्तर्राष्ट्रिय समितिले तटस्थ सदस्यहरूको मनोनयन गर्ने व्यवस्था मिलाउन नसकेमा, यो काम जाँचिनु पर्ने युद्धबन्दीहरूको स्वास्थ्य संरक्षण गर्ने शक्तिले गर्नेछ । </div><div class="section-separator"> धारा ६ </div><div class="content-paragraph"> दुई जना तटस्थ सदस्यहरू, सम्भव भएसम्म एकजना शल्यचिकित्सक र अर्को चिकित्सक हुनेछ । </div><div class="section-separator"> धारा ७ </div><div class="content-paragraph"> तटस्थ सदस्यहरू संघर्षका पक्षहरूबाट पूर्णतया स्वतन्त्र हुनेछन् र जसले यिनीहरूलाई आफ्‌नो कर्तव्य पूरा गर्न सबै किसिमको सुविधाहरू प्रदान गर्नेछन् । </div><div class="section-separator"> धारा ८ </div><div class="content-paragraph"> यी नियमहरूको धारा २ र ४ मा व्यवस्था भएअनुसार बन्दी बनाउने शक्तिको सहमतिमा रेडक्रसको अन्तर्राष्ट्रिय समितिले मनोनयन गर्दा यस्ता मनोनित व्यक्तिहरूको सेवाका शर्तहरू निर्धारण गर्नेछ । </div><div class="page-break-after"></div><div class="section-separator"> धारा ९ </div><div class="content-paragraph"> संयुक्त चिकित्सक आयोगहरूले तटस्थ सदस्यहरूको स्वीकृति हुनासाथ यथाशिघ्र आफ्ना काम प्रारम्भ गर्नेछन् र कम्तीमा पनि यस्तो स्वीकृति भएको तीन महिनाभित्र काम प्रारम्भ गर्नेछन् । </div><div class="section-separator"> धारा १० </div><div class="content-paragraph"> यी संयुक्त चिकित्सक आयोगहरूले प्रस्तुत महासन्धिको धारा ११३ ले व्यवस्था गरेका सबै बन्दीहरूको जाँच गर्नेछ । यिनीहरूले स्वदेश फर्काउने, अस्वीकार गर्ने अथवा पछि जाँच गर्ने भनि प्रस्ताव गर्नेछन् । यिनीहरूले बहुमतका आधारमा निर्णय गर्नेछन् । </div><div class="section-separator"> धारा ११ </div><div class="content-paragraph"> यी संयुक्त चिकित्सक आयोगहरूले प्रत्येक निश्चित मामिलाको सम्बन्धमा गरेका निर्णयको जानकारी उनीहरूले जाँचिको पक्षको महिलाको अग्रिमा जुन् शक्तिको, संरक्षक शक्ति र रेडक्रसको अन्तर्राष्ट्रिय समितिलाई दिइनेछ । यी सधमा चिकित्सक आयोगहरूले आफूले जाँचिको प्रत्येक युद्धबन्दीसम्म निर्णय निजलाई पनि जानकारी दिइने छ र जसलाई स्वदेश फिर्ता पठाउन प्रस्ताव गरेका छन् त्यस्तालाई प्रस्तुत महासन्धिको नमुनामा दिइएको नमुनाअनुसारको प्रमाणपत्र प्रदान गर्नेछ । </div><div class="section-separator"> धारा १२ </div><div class="content-paragraph"> बन्दी बनाउने शक्तिले संयुक्त चिकित्सक आयोगबाट निर्णयसम्बन्धी अधिकारीका जानकारी पाएको ३ महिनाभित्र यस्ता निर्णयहरूको कार्यान्वयन गर्नुपर्नेछ । </div><div class="section-separator"> धारा १३ </div><div class="content-paragraph"> यदि संयुक्त चिकित्सक आयोगको सेवाको आवश्यक पर्ने देशमा तटस्थ चिकित्सक उपलब्ध नभएमा र कुनै कारणबस अर्को देशमा बसोबास गरिरहेको तटस्थ चिकित्सक मनोनित गर्न असम्भव भएको स्थितिमा, संरक्षक शक्तिको सहमतिमा बन्दी तुल्याउने शक्तिले यो नियमको धाराहरू १, २, ३, ४, ५ र ८ मा गरिएका प्रावधानहरूको अधिनमा रही, संयुक्त चिकित्सक आयोगले पालन गर्ने काम कर्तव्य सरहको काम कर्तव्यहरू गर्ने गरी एउटा चिकित्सक आयोग गठन गर्न सक्नेछ । </div><div class="page-break-after"></div><div class="section-separator"> धारा १४ </div><div class="content-paragraph"> संयुक्त चिकित्सक आयोगहरू स्थायी रुपमा काम गर्नेछन् र प्रत्येक शिविरमा ६ महिनामा नबढाई एक पटक जानेछन् । </div><div class="document-title"> परिशिष्ट ३ </div><div class="document-subtitle"> सामूहिक सहायता कार्यसम्बन्धी नियमहरू </div><div class="text-center"> (धारा ७३ हेर्नुहोस्) </div><div class="section-separator"> धारा १ </div><div class="content-paragraph"> बन्दीहरूका प्रतिनिधिहरूलाई उनीहरू जिम्मेवार रहेको सामूहिक सहायता सामग्री (वस्तु) हरू उनीहरूको शिविरले व्यवस्था गरेका सबै युद्धबन्दीहरूलाई वितरण गर्न स्वीकृति दिइनेछ, यस्तो वितरण गर्दा अस्पतालमा बसेका र कुनै काराबासमा सजायँ बन्दीहरूलाई समावेश गर्नुपर्नेछ । </div><div class="section-separator"> धारा २ </div><div class="content-paragraph"> सामूहिक सहायताका वस्तुहरूको वितरण दाताहरूको निर्देशन र बन्दीहरूको प्रतिनिधिहरूले बनाएको योजना अनुसार हुनेछ । औषधिको भण्डारको प्रयोगको सम्बन्धमा भने वरिष्ठ चिकित्सक अधिकारीहरूसँग भएको सम्झौतामा भएको प्राथमिकताको आधारमा र अस्पताल र जीर्ण रोगीको स्याहार सुसार गर्ने अशक्तालयमा रहेका बिरामीहरूको आवश्यकता पूर्ति गर्न भएको मागको आधारमा दाताको निर्देशनलाई पन्छ्याउन सकिनेछ । यसरी परिभाषित सीमाहरू भित्र बसेर गरिने वितरण सदैव समानतापूर्वक गरिनेछ । </div><div class="section-separator"> धारा ३ </div><div class="content-paragraph"> बन्दीहरूका प्रतिनिधिहरू अथवा उनीहरूका सहयोगीहरूलाई प्राप्त वस्तुहरूको गुणस्तर र परिमाण प्रमाणित गरी हेर्न र दाताहरूलाई पठाउन त्यसको विस्तृत प्रतिवेदन तयार गर्न समर्थ तुल्याउनको निम्ति सहायताका वस्तुहरू प्राप्त हुने शिविरको नजिकैको स्थलसम्म जान स्वीकृति दिइनेछ । </div><div class="section-separator"> धारा ४ </div><div class="content-paragraph"> बन्दीहरूका प्रतिनिधिहरूलाई सामूहिक सहायताका वस्तुहरूको वितरण शिविरका शाखा शिविरहरू तथा जोडिएका शिविरहरूमा उनीहरूको निर्देशन अनुसार भएका छन् कि छैनन् भन्ने कुरा जाँची हेर्न आवश्यक सुविधा प्रदान गरिनेछ । </div><div class="page-break-after"></div><div class="section-separator"> धारा ५ </div><div class="content-paragraph"> बन्दीहरूका प्रतिनिधिहरू र यस्ता प्रतिनिधिहरूका श्रमिक दल अथवा अस्पतालहरू तथा अशक्तालयका वरिष्ठ चिकित्सक अधिकारीहरूलाई दाताहरूको प्रयोजनको लागि सामूहिक सहायताका वस्तुहरूसँग सम्बन्धित (वितरण, आवश्यकता, परिमाण इत्यादि) फर्म वा प्रश्नावली पत्र भर्न स्वीकृति दिइनेछ । राम्रोसँग भरिएका यस्ता फर्महरू र प्रश्नावीहरू दाताहरूलाई अविलम्ब पठाइनेछ । </div><div class="section-separator"> धारा ६ </div><div class="content-paragraph"> युद्धबन्दीहरूलाई सामूहिक सहायताका वस्तुहरू शिविरमा नियमितरुपमा उपलब्ध गराइरहन र नयाँ आउने बन्दीहरूको समूहको निम्ति आवश्यक पर्ने सामूहिक सहायताका वस्तुहरूको यथेष्ट मात्रामा मौज्दात राख्नको निम्ति बन्दीका प्रतिनिधिहरूलाई स्वीकृति दिइनेछ । यस प्रयोजनको निम्ति उनीहरूको मातहतमा उपयुक्त भण्डारगृह रहनेछ, प्रत्येक भण्डारगृहको निम्ति दुईटा ताल्चा उपलब्ध गराइनेछ- त्यसमध्ये एउटा ताल्चाको साँचो शिविरको समादेशकसँग रहनेछ । </div><div class="section-separator"> धारा ७ </div><div class="content-paragraph"> लुगाफाटोको सामूहिक खेप प्राप्त भएको बेलामा प्रत्येक युद्धबन्दीले कम्तीमा पूरा एकजोर लुगा आफूसँग राख्न सक्नेछ । यदि कुनै बन्दीसँग पूरा एकजोर भन्दा बढी भएमा सबभन्दा बढी संख्यामा लुगा भएकाबाट फिर्ता लिन अथवा कम लुगा भएकालाई दिन आवश्यक भएमा त्यस्ता बढी भएकाबाट बढी भएका लुगामध्येबाट खास एक थोक मात्र पनि फिर्ता लिन बन्दीका प्रतिनिधिलाई स्वीकृति दिइनेछ । यसरी फिर्ता लिँदा केही पनि नभएकाले दिनुपर्ने स्थितिमा बाहेक, भित्र लगाउने लुगा, मोजा अथवा जुत्ताको दोस्रो जोडी फिर्ता लिइने छैन । </div><div class="section-separator"> धारा ८ </div><div class="content-paragraph"> उच्च संविदाकारी पक्षहरू, विशेष गरी बन्दी बनाउने शक्तिहरूले यथासम्भव सर्वसाधारण जनतालाई आपूर्ति गर्ने नियमहरूको अधिनमा रहने गरी, युद्धबन्दीहरूलाई सामूहिक सहायताका वस्तुहरू वितरण गर्ने प्रयोजनका लागि उनीहरूको भू-भागमा बनेका वस्तुहरू खरिद गर्न अधिकार दिनेछन् । त्यस्तै प्रकारले यस्तो खरिद व्यवस्था गर्नको निम्ति आवश्यक रकम उनीहरूले हस्तान्तरण गर्न र अन्य प्राविधिक तथा प्रशासनिक प्रकृतिका व्यवस्था गर्न आवश्यक सुविधा पुऱ्याउने छन् । </div><div class="page-break-after"></div><div class="section-separator"> धारा ९ </div><div class="content-paragraph"> माथि उल्लिखित प्रावधानहरू युद्धबन्दीहरूले शिविरमा आई पुग्नुभन्दा अघि अथवा स्थानान्तरण भइरहेका क्रममा सामूहिक सहायताका वस्तुहरू पाउनुपर्ने उनीहरूको अधिकारमा बाधाको रुपमा रहनेछैन, यस्तै यी प्रावधानहरू संरक्षक शक्तिका प्रतिनिधिहरू, रेडक्रसको अन्तर्राष्ट्रिय समिति अथवा यस्ता वस्तुहरू पठाउन जिम्मेवार इकाई र अन्य कुनै माध्यमबाट बन्दीहरूलाई वस्तुहरू वितरण गर्न सुनिश्चित गर्ने इकाई र बन्दीहरूलाई सहायता गर्ने कुनै अन्य संस्थाको निम्ति पनि बाधाको रुपमा रहने छैन । </div><div class="page-break-after"></div><div class="document-title"> परिशिष्ट ४ </div><div class="document-subtitle"> क. परिचय-पत्र </div><div class="text-center"> (धारा ४ हेर्नुहोस्) </div><div class="identity-card-container"><div class="identity-card-header"><div class="identity-card-header-left"><div class="text-left bold">सूचना</div><div class="content-paragraph small-text" style="margin-top: 10px;"> यो परिचय-पत्र सशस्त्र सेनासँगै जाने व्यक्तिको नाममा जारी गरिएकोछ, जो सेनाको अङ्गको रुपमा रहने छैन । यो पत्र जसको नाममा जारी भएको छ निजले हरेक समयमा आफूसँगै राख्नुपर्नेछ । यदि यो पत्र बोक्नेलाई बन्दी बनाइएमा उसले तुरुन्तै आफ्‌नो परिचय कायम गर्न सहयोग पुऱ्याउनको निम्ति बन्दी बनाउने अधिकारी समक्ष प्रस्तुत गर्नुपर्नेछ । </div></div><div class="identity-card-header-right"><!-- Empty box, text is watermark --></div></div><!-- Table 1 --><table class="main-table"><thead><tr><th>कपाल</th><th>धर्म</th><th>रक्त समूह</th><th>आँखाहरू</th><th>वजन</th><th>उचाइ</th></tr></thead><tbody><tr><td><span class="form-field medium"></span></td><td><span class="form-field medium"></span></td><td><span class="form-field medium"></span></td><td><span class="form-field medium"></span></td><td><span class="form-field medium"></span></td><td><span class="form-field medium"></span></td></tr></tbody></table><div class="identity-card-main-content"><div class="identity-card-photo-box"> परिचय-पत्र <br> वालाको तस्वीर </div><div class="identity-card-form-fields"><div class="form-sub-header"> (परिचय-पत्र दिने देश र सैनिक अधिकारीको नाम) </div><div class="form-sub-header"> परिचय-पत्र </div><div class="form-sub-header"> सशस्त्र सेनासँगै जाने व्यक्तिको निम्ति </div><div class="id-field-row"><label>नाम :</label><span class="form-field large"></span></div><div class="id-field-row"><label>पहिलो नाम :</label><span class="form-field large"></span></div><div class="id-field-row"><label>जन्ममिति र स्थान :</label><span class="form-field large"></span></div><div class="id-field-row"><label>सशस्त्र सेनासँगै जाने हैसियत :</label><span class="form-field large"></span></div><div class="signature-line-group"><div> जारी गरेको मिति : <span class="form-field large"></span></div><div> बाहकको सही <span class="form-field large"></span></div></div></div></div></div><div class="content-paragraph small-text" style="margin-top: 20px;"> टिप्पणी : यो पत्र प्राथमिकताको रुपमा दुई अथवा तीन भाषामा बनाउनु पर्नेछ । यी भाषामध्ये एउटा अन्तर्राष्ट्रिय रुपमा प्रयोग हुने भाषा हुनुपर्दछ । पत्रको निश्चित आकार १३४१० सेन्टिमिटरको हुनेछ । यी माध्यमको डट लागेको ठाउँमा पट्याउन हुने खालको हुनेछ । </div><div class="page-break-after"></div><div class="document-title"> परिशिष्ट ४ </div><div class="document-subtitle"> ख. बन्दी बनाएको पत्र </div><div class="text-center"> (धारा ७० हेर्नुहोस्) </div><div class="form-section no-border"><div class="form-sub-header text-left"> १. अगाडिको भाग </div><!-- Table 2 --><table class="main-table"><thead><tr><th style="width: 50%;">युद्धबन्दीको हुलाक पत्र</th><th style="width: 50%;">हुलाक दस्तु नलाग्ने</th></tr></thead></table><!-- Table 3 --><table class="main-table" style="margin-top: -2px;"><!-- Adjusted margin to visually connect with previous table --><thead><tr><th colspan="2">युद्धबन्दीको निम्ति बन्दी विवरण पत्र</th></tr></thead><tbody><tr><td style="width: 50%; padding-bottom: 0;"><div class="form-sub-header text-left" style="margin-bottom: 5px;"> अत्यन्त महत्वपूर्ण </div><div class="small-text" style="line-height: 1.5;"> यो पत्र प्रत्येक बन्दीले आफू बन्दी बनाइना साथ तुरुन्त भर्नुपर्छ र बन्दीको ठेगाना (स्थानान्तरण अर्को शिविरमा अथवा अस्पतालमा सरेको कारणले) बदलिएमा पनि भर्नुपर्छ । </div><div class="small-text" style="margin-top: 15px; line-height: 1.5;"> यो पत्र बन्दीले आफ्ना स्वीकृत पत्रभन्दा बिल्कुल फरक किसिमको हो </div></td><td style="width: 50%; padding-bottom: 0; position: relative;"><div class="text-center bold" style="margin-bottom: 5px;"> केन्द्रीय युद्धबन्दीहरूको <br> अन्तर्राष्ट्रिय समिति </div><div class="text-center" style="margin-top: 15px;"> जेनेभा </div><div class="text-center" style="margin-top: 15px;"> स्विटजरल्याण्ड </div></td></tr></tbody></table><div class="form-sub-header text-left" style="margin-top: 20px;"> २. पछाडिको भाग </div><div class="letter-form-container" style="border: 2px solid #000; padding: 15px;"><div class="form-row"><label>पढ्न सकिने गरी</label><span class="form-field large"></span></div><div class="form-row"><label>३. पहिलो नाम :</label><span class="form-field medium"></span><label style="margin-left: 20px; min-width: 100px;">४. पिताको नाम :</label><span class="form-field medium"></span></div><div class="form-row"><label>५. जन्ममिति :</label><span class="form-field medium"></span><label style="margin-left: 20px; min-width: 100px;">६. जन्मस्थान :</label><span class="form-field medium"></span></div><div class="form-row"><label>७. पद :</label><span class="form-field large"></span></div><div class="form-row"><label>८. सेवा नम्बर :</label><span class="form-field large"></span></div><div class="form-row"><label>९. नजिकको नातेदारको ठेगाना :</label><span class="form-field large"></span></div><div class="form-row"><label>&#x2A;१०. बन्दी बनाएको मिति : (अथवा)</label><span class="form-field large"></span></div></div></div><div class="page-break-after"></div><div class="form-section no-border" style="margin-top: 0;"><div class="form-row" style="margin-top: 0;"><label style="min-width: 250px;">आएको (शिविर नं., अस्पताल इत्यादि)</label><span class="form-field large"></span></div><div class="form-sub-header text-left" style="margin-top: 15px;"> &#x2A;११. (क) राम्रो स्वास्थ्य </div><div class="health-status-grid"><div class="health-status-item"><label>(ख) घाइते नभएको</label><span class="form-field small"></span></div><div class="health-status-item"><label>(ग) निको भएको</label><span class="form-field small"></span></div><div class="health-status-item"><label>(घ) आराम गरिरहेको</label><span class="form-field small"></span></div><div class="health-status-item"><label>(ङ) बिरामी</label><span class="form-field small"></span></div><div class="health-status-item"><label>(च) केही घाइते भएको</label><span class="form-field small"></span></div><div class="health-status-item"><label>(छ) गम्भीर घाइते</label><span class="form-field small"></span></div></div><div class="form-row" style="margin-top: 20px;"><label>१२. मेरो वर्तमान ठेगाना : बन्दी नं.</label><span class="form-field large"></span></div><div class="form-row"><label style="margin-left: 20px;">शिविरको नाम :</label><span class="form-field large"></span></div><div class="form-row"><label>१३. मिति :</label><span class="form-field medium"></span><label style="margin-left: 20px;">१४. हस्ताक्षर</label><span class="form-field medium"></span></div><div class="content-paragraph small-text" style="margin-top: 20px; font-style: italic;"> &#x2A; लागू नहुने कुरा झिक्ने – नयाँ कुरा नथप्नु होला </div><div class="content-paragraph small-text" style="font-style: italic;"> पछाडिको व्याख्या हेर्नुहोला </div><div class="content-paragraph small-text" style="margin-top: 20px;"> टिप्पणी : यो फर्म दुई वा तीन भाषामा बनाउनुपर्छ र विशेष गरी बन्दीको आफ्नै भाषा र बन्दी बनाउने शक्तिको भाषा । निश्चित आकार १५४१०.५ सेन्टिमिटर हुनेछ । </div></div><div class="page-break-after"></div><div class="document-title"> परिशिष्ट ४ </div><div class="document-subtitle"> ग. पत्राचार पत्र र चिठ्ठी पत्र </div><div class="text-center"> (धारा ७१ हेर्नुहोस्) </div><div class="document-subtitle text-left" style="margin-top: 20px;"> १. हुलाक पत्र </div><div class="text-right" style="margin-top: -15px;"> १. कार्ड </div><!-- Table 4 --><table class="mail-form-container"><thead><tr><th colspan="2" style="border-right: 1px solid #000;">युद्धबन्दी हुलाक</th><th colspan="2">हुलाक दस्तुर नलाग्ने</th></tr></thead><tbody><tr><td colspan="2" style="border-right: 1px solid #000; padding: 0;"><div style="padding: 10px;"><div class="bold" style="text-align: center; margin-bottom: 10px;">हुलाक पत्र</div><div class="mail-form-field-row"><label>पठाउने :</label><span class="form-field large"></span></div><div class="mail-form-field-row"><label>नाम र पहिलो नाम :</label><span class="form-field large"></span></div><div class="mail-form-field-row"><label>जन्म मिति र स्थानः</label><span class="form-field large"></span></div><div class="mail-form-field-row"><label>युद्धबन्दी नं. :</label><span class="form-field large"></span></div><div class="mail-form-field-row"><label>शिविरको नाम :</label><span class="form-field large"></span></div><div class="mail-form-field-row"><label>खटाइएको देश :</label><span class="form-field large"></span></div></div></td><td colspan="2" style="padding: 0;"><div style="padding: 10px;"><div class="bold" style="text-align: center; margin-bottom: 10px;">प्राप्त कर्ता :</div><div class="mail-form-field-row"><label>पुग्ने स्थान</label><span class="form-field large"></span></div><div class="mail-form-field-row"><label>नाम :</label><span class="form-field large"></span></div><div class="mail-form-field-row"><label>प्रान्त अथवा विभाग :</label><span class="form-field large"></span></div></div></td></tr></tbody></table><div class="form-sub-header text-left" style="margin-top: 20px;"> २. पछाडिको भाग </div><div class="form-field-multiline" style="min-height: 200px;"><div class="form-row"><label style="min-width: 120px;">शिविरको नाम :</label><span class="form-field large"></span><label style="margin-left: 20px;">मिति :</label><span class="form-field large"></span></div><div class="form-field-box" style="margin-top: 20px; min-height: 100px;"> सकेसम्म बुझिने गरी दिइएको धर्कामा लेख्नुहोला । </div></div><div class="page-break-after"></div><div class="content-paragraph small-text" style="margin-bottom: 20px;"> टिप्पणी : यो पत्र दुई वा तीन भाषामा बनाउनुपर्छ र खासगरी बन्दीको आफ्नै भाषामा र बन्दी बनाउने शक्तिको भाषामा । यो फर्मको निश्चित आकार १५४१० सेन्टिमिटर हुनेछ । </div><div class="document-title"> परिशिष्ट ४ </div><div class="document-subtitle"> ग. पत्राचार पत्र र चिट्ठी पत्र </div><div class="text-center"> (धारा ७१ हेर्नुहोस्) </div><div class="document-subtitle text-left" style="margin-top: 20px;"> २. चिट्ठी पत्र </div><div class="text-right" style="margin-top: -15px;"> २. चिट्ठी पत्र </div><!-- Table 5 --><table class="mail-form-container"><thead><tr><th colspan="2" style="border-right: 1px solid #000;">युद्धबन्दी हुलाक</th><th colspan="2">हुलाक दस्तुर नलाग्ने</th></tr></thead><tbody><tr><td colspan="2" style="border-right: 1px solid #000; padding: 0;"><div style="padding: 10px;"><div class="bold" style="text-align: center; margin-bottom: 10px;">पत्र पाउने</div><div class="mail-form-field-row"><label>स्थान :</label><span class="form-field large"></span></div><div class="mail-form-field-row"><label>सडक नं.:</label><span class="form-field large"></span></div><div class="mail-form-field-row"><label>देश :</label><span class="form-field large"></span></div><div class="mail-form-field-row"><label>बिभाग अथवा प्रान्त :</label><span class="form-field large"></span></div></div></td><td colspan="2" style="padding: 0;"><div style="padding: 10px;"><div class="bold" style="text-align: center; margin-bottom: 10px;">पठाउने :</div><div class="mail-form-field-row"><label>नाम र पहिलो नाम :</label><span class="form-field large"></span></div><div class="mail-form-field-row"><label>जन्म मिति र स्थान :</label><span class="form-field large"></span></div><div class="mail-form-field-row"><label>युद्धबन्दी नं. :</label><span class="form-field large"></span></div><div class="mail-form-field-row"><label>शिविरको नाम :</label><span class="form-field large"></span></div><div class="mail-form-field-row"><label>खटाइएको देश :</label><span class="form-field large"></span></div></div></td></tr></tbody></table><div class="text-center" style="margin-top: 20px;">*************</div><div class="content-paragraph small-text" style="margin-top: 20px;"> टिप्पणी : यो फर्म दुई वा तीन भाषामा बनाउनुपर्छ, विशेष गरी बन्दीको भाषामा र बन्दी तुल्याउने शक्तिको भाषामा बीचको धर्का भएको ठाउँमा पत्रलाई मोडेर पत्रको चुच्चो पारेको टुप्पोलाई ताराको चिन्ह लागेको ठाउँमा काटिएको भागमा छिराउने र यसबाट खामको आकारमा आउँछ । यो फर्मको अर्कोपट्टि अनुसूची ग१ मा दिइएको नमूना हुलाक पत्रमा जस्तै धर्काहरू दिइएका छन् । यसमा २५० जति शब्दहरू अटाउँछन् र बन्दीहरूले यसमा लेख्न सक्छन् । यो फर्मको निश्चित आकार २९४१५ सेन्टिमिटर छ । </div><div class="page-break-after"></div><div class="document-title"> परिशिष्ट ४ </div><div class="document-subtitle"> घ. मृत्युको सूचना </div><div class="text-center"> (धारा १२० हेर्नुहोस्) </div><!-- Table 6 --><table class="death-notice-form-container" style="margin-top: 20px;"><thead><tr><th class="text-center">जिम्मेवार अधिकारीको पद :</th><th colspan="2" class="text-center">बन्दी आश्रित शक्ति</th><th class="text-center">मृत्युको सूचना</th></tr></thead><tbody><tr><td class="death-notice-form-left"><div class="death-notice-field-row"><label>नाम र पहिलो नाम :</label><span class="form-field large"></span></div><div class="death-notice-field-row"><label>पिताको पहिलो नाम :</label><span class="form-field large"></span></div><div class="death-notice-field-row"><label>जन्म मिति र स्थान :</label><span class="form-field large"></span></div><div class="death-notice-field-row"><label>मृत्यु भएको स्थान :</label><span class="form-field large"></span></div><div class="death-notice-field-row"><label>पद र सेवा नं. (परिचय पत्रमा दिएअनुसार)</label><span class="form-field large"></span></div><div class="death-notice-field-row"><label>नजिकको नातेदारको नाम :</label><span class="form-field large"></span></div><div class="death-notice-field-row"><label>कहाँ र कहिले बन्दी तुल्याएका</label><span class="form-field large"></span></div><div class="death-notice-field-row"><label>मृत्युको कारण र वातावरण</label><span class="form-field large"></span></div><div class="death-notice-field-row"><label>गाडेको स्थान</label><span class="form-field large"></span></div></td><td class="death-notice-form-right" colspan="3" style="border-left: 1px solid #000;"><div class="death-notice-field-right"><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span></div></td></tr><tr><td class="death-notice-form-left" style="border-top: 1px solid #000;"><div class="death-notice-field-row"><label>चिहानमा चिन्ह लगाएको छ कि छैन र पछि परिवारले पत्ता लगाउन सक्छ कि सक्दैन ?</label><span class="form-field small"></span></div><div class="death-notice-field-row"><label>मृतकको व्यक्तिगत वस्तुहरू बन्दी बनाउने शक्तिसँग रहेका छन् अथवा यो सूचनासँगै फिर्ता पठाइएको छन् ?</label><span class="form-field small"></span></div><div class="death-notice-field-row"><label>मृतक बिरामी भएको बेलामा अथवा अन्तिम घडीमा हेरचाह गर्ने व्यक्तिको (डाक्टर, नर्स, धार्मिक गुरु सहबन्दी) यहाँ अथवा नत्थी गरिएको कागजमा मृत्युको वातावरण तथा गाड्दाको छोटो विवरण दिन सक्छ कि ?</label><span class="form-field small"></span></div></td><td class="death-notice-form-right" colspan="3" style="border-left: 1px solid #000; border-top: 1px solid #000;"><div class="death-notice-field-right"><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span><span class="form-field xlarge"></span></div></td></tr></tbody><tfoot><tr><td colspan="4" style="border: none; padding-top: 20px;"><div class="signature-line-group"><div> (जिम्मेवार अधिकारीको सही) <span class="form-field large"></span></div><div> (दुई जना साक्षीको सही र छाप) <span class="form-field large"></span></div></div></td></tr></tfoot></table><div class="content-paragraph small-text" style="margin-top: 20px;"> टिप्पणी : यो फर्म दुई अथवा तीन भाषामा बनाउनुपर्छ, विशेष गरी युद्धबन्दी र बन्दी तुल्याउने शक्तिको भाषामा । यसको निश्चित आकार २१४३० सेन्टिमिटर हुनेछ । </div><div class="page-break-after"></div><div class="document-title"> परिशिष्ट ४ </div><div class="document-subtitle"> ङ. स्वदेश फिर्ता प्रमाण-पत्र </div><div class="text-center"> (परिशिष्ट २, धारा ११ हेर्नुहोस्) </div><div class="document-subtitle"> स्वदेश फिर्ता प्रमाण-पत्र </div><div class="return-certificate-form"><div class="form-row"><label>मिति :</label><span class="form-field large"></span></div><div class="form-row"><label>शिविर :</label><span class="form-field large"></span></div><div class="form-row"><label>अस्पताल :</label><span class="form-field large"></span></div><div class="form-row"><label>थर (नाम) :</label><span class="form-field large"></span></div><div class="form-row"><label>प्रथम नाम :</label><span class="form-field large"></span></div><div class="form-row"><label>जन्म मिति :</label><span class="form-field large"></span></div><div class="form-row"><label>पद :</label><span class="form-field large"></span></div><div class="form-row"><label>सेनाको नम्बर :</label><span class="form-field large"></span></div><div class="form-row"><label>युद्धबन्दी नम्बर :</label><span class="form-field large"></span></div><div class="form-row"><label>घाउ-रोग :</label><span class="form-field large"></span></div><div class="form-row"><label>आयोगको निर्णय :</label><span class="form-field large"></span></div><div class="text-center bold" style="margin-top: 30px;"> अध्यक्ष </div><div class="text-center bold" style="margin-top: 5px;"> संयुक्त चिकित्सक आयोग </div><div class="return-certificate-decision" style="margin-top: 30px;"><div class="form-row"><label>क =</label><span class="form-field large">सोझै स्वदेश फर्काउने ।</span></div><div class="form-row"><label>ख =</label><span class="form-field large">तटस्थ देशमा बसोबास गराउने ।</span></div><div class="form-row"><label>अआ =</label><span class="form-field large">अर्को आयोगले पुनः जाँच गर्ने ।</span></div></div></div><div class="page-break-after"></div><div class="document-title"> परिशिष्ट ५ </div><div class="document-subtitle"> बन्दीहरूले आफ्नो देशमा पठाउने </div><div class="document-subtitle"> रकमसम्बन्धी नियमहरूको नमूना </div><div class="text-center"> (धारा ६३ हेर्नुहोस्) </div><div class="content-paragraph" style="margin-top: 20px;"> धारा ६३ को तेस्रो अनुच्छेदमा उल्लेख भएको सूचनामा निम्न कुराहरू दर्शाइने छ : </div><div class="content-paragraph"> (१) (क) धारा १७ मा उल्लेख भएको संख्या, पद, रकम पठाउने युद्धबन्दीको थर र पहिलो नाम, </div><div class="content-paragraph" style="margin-left: 30px;"> (ख) रकम पाउनेको देशमा निजको नाम र ठेगाना, </div><div class="content-paragraph" style="margin-left: 30px;"> (ग) बन्दी बनाउने देशको मुद्रा भुक्तानी पठाउने कूल रकम । </div><div class="content-paragraph"> (२) यस्तो सूचनामा युद्धबन्दीको हस्ताक्षर रहनेछ अथवा यदि उसले लेख्न नसक्ने भएमा साक्षीको उपस्थितिमा निजले चिन्ह लगाउनेछ र यसमा बन्दीहरूको प्रतिनिधिले प्रतिहस्ताक्षर गर्नेछ । </div><div class="content-paragraph"> (३) शिविरका समादेशकले यस सूचनामा एउटा प्रमाणपत्र समावेश गर्नेछ जसमा युद्धबन्दीले पठाउन चाहेको रकमभन्दा कम मौज्दात नभएको प्रमाणित गर्नेछ । </div><div class="content-paragraph"> (४) यस्तो सूचना बन्न सक्छ, यस्तो फाँटवारीको प्रत्येक पानामा बन्दीहरूको प्रतिनिधि साक्षीको रुपमा रहेको हुन्छ र शिविरका समादेशकले प्रमाणित गरेको हुन्छ । </div></body></html>