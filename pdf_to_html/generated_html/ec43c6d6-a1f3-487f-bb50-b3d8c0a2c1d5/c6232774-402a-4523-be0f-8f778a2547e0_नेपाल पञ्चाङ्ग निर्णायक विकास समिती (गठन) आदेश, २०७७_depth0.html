<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>नेपाल पञ्चाङ्ग निर्णायक विकास समिती (गठन) आदेश, २०७७.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; text-align: justify; /* Default for paragraphs */ } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; } /* Indentation for numbered/bulleted lists within paragraphs */ .content-paragraph.indent-1 { margin-left: 30px; /* For (1), (2), etc. under a main point */ } .content-paragraph.indent-2 { margin-left: 60px; /* For (क), (ख), etc. under an indented point */ } .content-paragraph.indent-3 { margin-left: 90px; /* For further nested points like clarification */ } /* Specific style for (क) to (छ) points on Page 2 with aligned roles */ .content-paragraph.indent-2.flex-aligned { display: flex; justify-content: space-between; align-items: baseline; /* Align text baselines */ flex-wrap: wrap; /* Allow wrapping if text is too long */ margin-bottom: 5px; /* Reduce space between these specific list items */ } .content-paragraph.indent-2.flex-aligned span:first-child { flex-grow: 1; margin-right: 10px; /* Space between text and role */ text-align: justify; } .content-paragraph.indent-2.flex-aligned span:last-child { white-space: nowrap; /* Prevent role from wrapping */ flex-shrink: 0; /* Don't shrink role text */ text-align: right; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">नेपाल पञ्चाङ्ग निर्णायक विकास समिति (गठन) आदेश, २०७७</div><div class="document-subtitle">राजपत्रमा प्रकाशित मिति</div><div class="text-center">२०७८/०४/१८</div></div><p class="content-paragraph">विकास समिति ऐन, २०७३ को दफा ३ ले दिएको अधिकार प्रयोग गरी नेपाल सरकारले देहायको आदेश जारी गरेको छ ।</p><p class="content-paragraph"><span class="bold">१. संक्षिप्त नाम र प्रारम्भ :</span> (१) यस आदेशको नाम "नेपाल पञ्चाङ्ग निर्णायक विकास समिति (गठन) आदेश, २०७७" रहेको छ ।</p><p class="content-paragraph indent-1">(२) यो आदेश तुरुन्त प्रारम्भ हुनेछ ।</p><p class="content-paragraph"><span class="bold">२. परिभाषा :</span> विषय वा प्रसङ्गले अर्को अर्थ नलागेमा यस आदेशमा,-</p><p class="content-paragraph indent-1">(क) “अध्यक्ष” भन्नाले समितिको अध्यक्ष सम्झनु पर्छ ।</p><p class="content-paragraph indent-1">(ख) “कार्यकारी निर्देशक” भन्नाले दफा ९ बमोजिम नियुक्त कार्यकारी निर्देशक सम्झनु पर्छ ।</p><p class="content-paragraph indent-1">(ग) “तोकिएको" वा "तोकिए बमोजिम” भन्नाले यस आदेश अन्तर्गत बनेको नियममा तोकिएको वा तोकिए बमोजिम सम्झनु पर्छ ।</p><p class="content-paragraph indent-1">(घ) “पञ्चाङ्ग” भन्नाले तिथि, बार, नक्षत्र, योग तथा करण सम्झनु पर्छ।</p><p class="content-paragraph indent-1">(ङ) “पञ्चाङ्गकार” भन्नाले पात्रो तयार गर्ने र सम्पादन गर्ने व्यक्ति सम्झनु पर्छ।</p><p class="content-paragraph indent-1">(च) “पात्रो” भन्नाले तिथि, बार, नक्षत्र, योग, करण, ग्रहस्थिति, चाडपर्व, ग्रहको उदय, अस्त, वक्र तथा मार्गी अवस्थाको विवरण उल्लेख भएको पुस्तिका सम्झनु पर्छ र सो शब्दले गोजी पात्रोलाई समेत जनाउँछ।</p><p class="content-paragraph indent-1">(ज) “मन्त्रालय” भन्नाले नेपाल सरकारको संस्कृति, पर्यटन तथा नागरिक उड्डयन मन्त्रालय सम्झनु पर्छ ।</p><p class="content-paragraph indent-1">(झ) “समिति” भन्नाले दफा ३ बमोजिम गठन भएको नेपाल पञ्चाङ्ग निर्णायक विकास समिति सम्झनु पर्छ ।</p><p class="content-paragraph"><span class="bold">३. समितिको गठन :</span> (१) पञ्चाङ्ग गणना र पात्रो तयारीमा एकरुपता र आधिकारिकता कायम गरी प्रचलित परम्परा र संस्कृतिको जगेर्ना तथा सम्वर्द्धन गर्न नेपाल पञ्चाङ्ग निर्णायक विकास समिति नामको एक समिति रहनेछ ।</p><p class="content-paragraph indent-1">(२) उपदफा (१) बमोजिमको समितिमा देहाय बमोजिमका सदस्यहरु रहनेछन्ः-</p><p class="content-paragraph indent-2 flex-aligned"><span>(क) ज्योतिषशास्त्र सम्बन्धी विषयमा कम्तीमा स्नातकोत्तर तह उत्तीर्ण गरी सम्बन्धित क्षेत्रमा कम्तीमा पाँच वर्षको अनुभव हासिल गरेका ख्यातिप्राप्त व्यक्तिमध्येबाट मन्त्रालयले मनोनयन गरेको व्यक्ति</span><span>- अध्यक्ष</span></p><p class="content-paragraph indent-2 flex-aligned"><span>(ख) मन्त्रालयले तोकेको मन्त्रालयको कम्तीमा राजपत्राङ्कित द्वितीय श्रेणीको प्रतिनिधि</span><span>-सदस्य</span></p><p class="content-paragraph indent-2 flex-aligned"><span>(ग) ज्योतिषशास्त्र सम्बन्धी विषयमा कम्तीमा स्नातकोत्तर तह उत्तीर्ण गरी सम्बन्धित क्षेत्रमा कम्तीमा तीन वर्षको अनुभवप्राप्त व्यक्तिमध्येबाट मन्त्रालयले मनोनयन गरेको एक जना</span><span>-सदस्य</span></p><p class="content-paragraph indent-2 flex-aligned"><span>(घ) धर्मशास्त्र सम्बन्धी विषयमा कम्तीमा स्नातकोत्तर तह उत्तीर्ण गरी वार्षिक व्रत, पर्व, तिथि लगायतका विषयमा विशेष ज्ञान रहेका व्यक्तिमध्येबाट मन्त्रालयले मनोनयन गरेको एक जना</span><span>-सदस्य</span></p><p class="content-paragraph indent-2 flex-aligned"><span>(ङ) संस्कृति सम्बन्धी विषयमा कम्तीमा स्नातकोत्तर तह उत्तीर्ण गरी सम्बन्धित क्षेत्रमा कम्तीमा तीन वर्षको अनुभव प्राप्त व्यक्तिमध्येबाट मन्त्रालयले मनोनयन गरेको एक जना</span><span>-सदस्य</span></p><p class="content-paragraph indent-2 flex-aligned"><span>(च) पञ्चाङ्ग सम्बन्धी काममा कम्तीमा तीन वर्षको अनुभव प्राप्त पञ्चाङ्गकारमध्येबाट मन्त्रालयले मनोनयन गरेको एक जना</span><span>-सदस्य</span></p><p class="content-paragraph indent-2 flex-aligned"><span>(छ) कार्यकारी निर्देशक</span><span>-सदस्य-सचिव</span></p><p class="content-paragraph indent-1">(३) उपदफा (२) को खण्ड (क), (ग), (घ) वा (ङ) बमोजिमका सदस्य मनोनयन गर्दा कम्तीमा एकजना महिला मनोनयन गर्नु पर्नेछ ।</p><p class="content-paragraph indent-1">(४) उपदफा (२) को खण्ड (क), (ग), (घ), (ङ) वा (च) बमोजिमका सदस्यको पदावधि चार वर्षको हुनेछ र निजहरु पुनः मनोनीत हुन सक्नेछन्।</p><p class="content-paragraph indent-1">(५) उपदफा (४) मा जुनसुकै कुरा लेखिएको भए तापनि उपदफा (२) को खण्ड (क), (ग), (घ), (ङ) वा (च) बमोजिमका सदस्यले पदीय जिम्मेवारी बमोजिम काम नगरेमा वा समितिको हित विपरीत कुनै काम गरेमा मन्त्रालयले जुनसुकै बखत पदबाट हटाउन सक्नेछ।</p><p class="content-paragraph indent-1">(६) उपदफा (५) बमोजिम पदबाट हटाउनु अघि निजलाई आफ्नो सफाई पेश गर्ने मनासिब मौका दिनु पर्नेछ।</p><p class="content-paragraph"><span class="bold">४. सदस्यको योग्यता :</span> देहाय बमोजिमको योग्यता पुगेको व्यक्ति सदस्य पदमा मनोनीत हुन योग्य मानिनेछ :-</p><p class="content-paragraph indent-1">(क) नेपाली नागरिक,</p><p class="content-paragraph indent-1">(ख) पैंतीस वर्ष उमेर पूरा भएको,</p><p class="content-paragraph indent-1">(ग) प्रचलित कानून बमोजिम सार्वजनिक पदमा नियुक्त हुन अयोग्य नभएको।</p><p class="content-paragraph"><span class="bold">५. सदस्यको अयोग्यता :</span> देहायको व्यक्ति सदस्य पदमा मनोनीत हुन वा त्यस्तो पदमा बहाल रहन योग्य हुने छैन :-</p><p class="content-paragraph indent-1">(क) दफा ४ बमोजिमको योग्यता नभएको,</p><p class="content-paragraph indent-1">(ख) कुनै विदेशी मुलुकको स्थायी आवासीय अनुमति प्राप्त गरेको,</p><p class="content-paragraph indent-2"><span class="bold">स्पष्टीकरण :</span> यस खण्डको प्रयोजनको लागि "स्थायी आवासीय अनुमति" भन्नाले विदेशी मुलुकले कुनै शर्त तोकी वा नतोकी सो मुलुकमा स्थायी रुपले बसोबास गर्न पाउने गरी नेपाली नागरिकलाई उपलब्ध गराएको डाइभरसिटी इमिग्रेन्ट भिसा (डि.भि.), परमानेन्ट रेजिडेन्ट भिसा (पि.आर.) वा ग्रीन कार्ड सम्झनु पर्छ र सो शब्दले नेपाली नागरिकलाई विदेशमा स्थायी रुपमा बसोबास गर्न दिइएको जुनसुकै नामको स्थायी आवासीय अनुमतिलाई समेत जनाउँछ ।</p><p class="content-paragraph indent-1">(ग) भ्रष्टाचार, जबरजस्ती करणी, मानव बेचविखन तथा ओसार पसार, लागू औषध बिक्री वितरण तथा ओसार पसार, सम्पत्ति शुद्धीकरण, वन्यजन्तुको ओसार पसार, सङ्गठित अपराध, राहदानी दुरुपयोग, अपहरण सम्बन्धी कसूर, तेजाब आक्रमण सम्बन्धी कसूर वा नैतिक पतन देखिने अन्य फौजदारी कसूरमा अदालतबाट सजाय पाएको,</p><p class="content-paragraph indent-1">(घ) कालो सूचीमा रहेको,</p><p class="content-paragraph indent-1">(ङ) दामासाहीमा परेको।</p><p class="content-paragraph"><span class="bold">६. पद रिक्त हुने अवस्था:</span> देहायको अवस्थामा सदस्यको पद रिक्त हुनेछ :-</p><p class="content-paragraph indent-1">(क) आफ्नो पदबाट राजीनामा दिएमा,</p><p class="content-paragraph indent-1">(ख) पदावधि पूरा भएमा,</p><p class="content-paragraph indent-1">(ग) दफा ३ को उपदफा (५) बमोजिम पदबाट हटाइएमा,</p><p class="content-paragraph indent-1">(घ) दफा ५ बमोजिम अयोग्य भएमा,</p><p class="content-paragraph indent-1">(ङ) मृत्यु भएमा ।</p><p class="content-paragraph"><span class="bold">७. समितिको काम कर्तव्य र अधिकार :</span> (१) समितिको काम, कर्तव्य र अधिकार देहाय बमोजिम हुनेछः-</p><p class="content-paragraph indent-1">(क) समितिको वार्षिक बजेट, कार्यक्रम तथा योजना स्वीकृत गर्ने,</p><p class="content-paragraph indent-1">(ख) नेपाली पञ्चाङ्गको गणना गर्ने, गराउने तथा सो सम्बन्धी विषयमा आवश्यक निर्णय गर्ने,</p><p class="content-paragraph indent-1">(ग) पात्रो तयार गरी प्रकाशन गर्ने, बिक्री वितरण गर्ने,</p><p class="content-paragraph indent-1">(घ) समितिमा दर्ता भएका पञ्चाङ्ग रुजु गर्ने, तिथि र चाडपर्व बारे निर्णय गर्ने,</p><p class="content-paragraph indent-1">(ङ) विवाह, व्रतबन्ध जस्ता सामाजिक र साँस्कृतिक परम्परा तथा धार्मिक अनुष्ठानसँग सम्बन्धित तिथि, मुहूर्त र साइतको निर्णय गर्ने,</p><p class="content-paragraph indent-1">(च) सूर्य ग्रहण, चन्द्र ग्रहण, समय शुद्धि लगायतका अन्य ग्रह नक्षत्रमा आधारित विषयमा अन्तिम निर्णय गर्ने,</p><p class="content-paragraph indent-1">(छ) नेपाल सरकारलाई विभिन्न चाडपर्व, तिथि, मिति, मुहूर्त, साइत आदिको विवरण उपलब्ध गराउने,</p><p class="content-paragraph indent-1">(ज) पञ्चाङ्गकारको न्यूनतम योग्यता निर्धारण गरी तोकिए बमोजिम पञ्चाङ्गकारको सूची तयार गर्ने,</p><p class="content-paragraph indent-1">(झ) पञ्चाङ्गसँग सम्बन्धित समसामयिक लेख तथा पुस्तक प्रकाशन गरी बिक्री वितरण गर्ने,</p><p class="content-paragraph indent-1">(ञ) पात्रो प्रकाशन गर्न चाहने व्यक्ति वा संस्थालाई तोकिए बमोजिमको मापदण्डका आधारमा स्वीकृति दिने,</p><p class="content-paragraph indent-1">(ट) ज्योतिषशास्त्र, धर्मशास्त्र र कर्मकाण्ड सम्बन्धी विवादको निरुपण गर्ने,</p><p class="content-paragraph indent-1">(ठ) समितिको स्वीकृति बिना प्रकाशन भएका पात्रो तथा क्यालेण्डर सम्बन्धमा जाँचबुझ गरी गलत रुपमा प्रकाशन भएका पात्रो तथा क्यालेण्डरको सूची प्रकाशन र प्रयोग गर्न रोक लगाउने,</p><p class="content-paragraph indent-1">(ड) ज्योतिषशास्त्र, धर्मशास्त्र, संस्कृति र कर्मकाण्डको सम्बन्धमा अध्ययन अनुसन्धान गरी सोको प्रतिवेदन प्रकाशन गर्ने,</p><p class="content-paragraph indent-1">(ढ) पात्रो तयारी र प्रकाशन सम्बन्धमा आचारसंहिता तयार गरी लागू गर्ने, गराउने,</p><p class="content-paragraph indent-1">(ण) विभिन्न धर्म, संस्कृति, परम्परा र सम्प्रदायका चाडपर्व सम्बन्धी विवरण सङ्कलन गर्ने,</p><p class="content-paragraph indent-1">(त) धर्म, संस्कृतिको संरक्षण, प्रवर्द्धन र विकास गर्न उचित देखिएका विभिन्न कार्यक्रम सञ्चालन गर्ने, गराउने,</p><p class="content-paragraph indent-1">(थ) ज्योतिषशास्त्र, धर्मशास्त्र र कर्मकाण्ड सम्बन्धी विषयमा तालिम र प्रशिक्षण सञ्चालन गर्ने, परामर्श सेवा प्रदान गर्ने,</p><p class="content-paragraph indent-1">(द) आफ्नो कार्यक्षेत्रको विषयमा सभा, सम्मेलन, गोष्ठी, प्रवचन आदिको आयोजना गर्ने,</p><p class="content-paragraph indent-1">(२) समितिले पञ्चाङ्ग सम्बन्धी विषयमा निर्णय गर्दा धर्म, संस्कृति, ज्योतिषशास्त्र र लोकपरम्पराका आधारमा गर्नेछ ।</p><p class="content-paragraph"><span class="bold">८. समितिको बैठक सम्बन्धी कार्यविधिः</span> (१) समितिको बैठक आवश्यकता अनुसार बस्नेछ ।</p><p class="content-paragraph indent-1">(२) समितिको बैठक अध्यक्षले तोकेको मिति, समय र स्थानमा बस्नेछ।</p><p class="content-paragraph indent-1">(३) समितिको सदस्य-सचिवले अध्यक्षको निर्देशन बमोजिम बैठकको कार्य सूची सहित बैठक बस्ने सूचना बैठक बस्नुभन्दा कम्तीमा अठ्चालीस घण्टा अगावै सदस्यहरुलाई दिनु पर्नेछ।</p><p class="content-paragraph indent-1">(४) समितिको बैठकको अध्यक्षता अध्यक्षले गर्नेछ र निजको अनुपस्थितिमा उपस्थित सदस्यहरुले आफूमध्येबाट छानेको सदस्यले बैठकको अध्यक्षता गर्नेछ ।</p><p class="content-paragraph indent-1">(५) समितिको कुल सदस्य सङ्ख्याको पचास प्रतिशतभन्दा बढी सदस्यहरु उपस्थित भएमा बैठकको लागि गणपूरक सङ्ख्या पुगेको मानिनेछ ।</p><p class="content-paragraph indent-1">(६) समितिको बैठकमा बहुमतको राय मान्य हुनेछ र मत बराबर भएमा अध्यक्षता गर्ने व्यक्तिले निर्णायक मत दिनेछ ।</p><p class="content-paragraph indent-1">(७) समितिले आवश्यकता अनुसार कुनै विशेषज्ञ वा विज्ञ व्यक्तिलाई बैठकमा आमन्त्रण गर्न सक्नेछ ।</p><p class="content-paragraph indent-1">(८) समितिको बैठकको निर्णय अध्यक्ष र समितिको सदस्य-सचिवले प्रमाणित गर्नेछ ।</p><p class="content-paragraph indent-1">(९) समितिको बैठक सम्बन्धी अन्य कार्यविधि समिति आफैंले निर्धारण गरे बमोजिम हुनेछ ।</p><p class="content-paragraph"><span class="bold">९. कार्यकारी निर्देशक :</span> (१) समितिको प्रशासकीय प्रमुखको रुपमा काम गर्न एक जना कार्यकारी निर्देशक रहनेछ ।</p><p class="content-paragraph indent-1">(२) मन्त्रालयले देहाय बमोजिमको योग्यता पुगेका नेपाली नागरिकमध्येबाट कार्यकारी निर्देशक नियुक्त गर्नेछः-</p><p class="content-paragraph indent-2">(क) पैंतीस वर्ष उमेर पूरा भएको,</p><p class="content-paragraph indent-2">(ख) मान्यता प्राप्त विश्वविद्यालयबाट ज्योतिषशास्त्र सम्बन्धी विषयमा कम्तीमा स्नातक तह उत्तीर्ण गरी पञ्चाङ्गकारको रुपमा कम्तीमा दश वर्षको अनुभव हासिल गरेको वा मान्यताप्राप्त विश्वविद्यालयबाट स्नातक तह उत्तीर्ण गरी सम्बन्धित क्षेत्रमा कम्तीमा पन्ध्र वर्षको अनुभव हासिल गरेको,</p><p class="content-paragraph indent-2">(ग) प्रचलित कानून बमोजिम सार्वजनिक पदमा नियुक्त हुन अयोग्य नभएको।</p><p class="content-paragraph indent-1">(३) उपदफा (२) मा जुनसुकै कुरा लेखिएको भए तापनि दफा ५ बमोजिमको अयोग्यता भएको व्यक्ति कार्यकारी निर्देशक पदमा नियुक्त हुन वा सो पदमा बहाल रहन योग्य हुने छैन।</p><p class="content-paragraph indent-1">(४) कार्यकारी निर्देशकको पदावधि चार वर्षको हुनेछ ।</p><p class="content-paragraph indent-1">(५) उपदफा (४) मा जुनसुकै कुरा लेखिएको भए तापनि कार्यकारी निर्देशकले पद अनुरुपको काम नगरेमा वा समितिको हित विपरीत कुनै काम गरेमा मन्त्रालयले निजलाई जुनसुकै बखत कार्यकारी निर्देशकको पदबाट हटाउन सक्नेछ ।</p><p class="content-paragraph indent-1">(६) उपदफा (५) बमोजिम पदबाट हटाउनु अघि निजलाई आफ्नो सफाई पेश गर्ने मनासिब मौका दिनु पर्नेछ।</p><p class="content-paragraph indent-1">(७) उपदफा (२) बमोजिम कार्यकारी निर्देशक नियुक्त नभएसम्मको लागि मन्त्रालयले सङ्घीय निजामती सेवाको कम्तीमा राजपत्राङ्कित द्वितीय श्रेणीको कुनै अधिकृतलाई कार्यकारी निर्देशकको रुपमा कामकाज गर्ने गरी तोक्न सक्नेछ ।</p><p class="content-paragraph indent-1">(८) कार्यकारी निर्देशकको पारिश्रमिक तथा अन्य सुविधा नेपाल सरकार, अर्थ मन्त्रालयको सहमतिमा मन्त्रालयबाट निर्धारण भए बमोजिम हुनेछ ।</p><p class="content-paragraph"><span class="bold">१०. कार्यकारी निर्देशकको काम, कर्तव्य र अधिकार :</span> कार्यकारी निर्देशकको काम, कर्तव्य र अधिकार देहाय बमोजिम हुनेछः-</p><p class="content-paragraph indent-1">(क) समितिबाट निर्णय हुनु पर्ने विषयमा प्रस्ताव तयार गरी समिति समक्ष पेश गर्ने,</p><p class="content-paragraph indent-1">(ख) पात्रो तयार गरी प्रकाशनको लागि समिति समक्ष पेश गर्ने,</p><p class="content-paragraph indent-1">(ग) समितिको चल अचल सम्पतिको रेखदेख गर्ने र सोको अभिलेख अद्यावधिक गरी राख्ने,</p><p class="content-paragraph indent-1">(घ) समितिको बैठकबाट भएका निर्णयको कार्यान्वयन गर्ने,</p><p class="content-paragraph indent-1">(ङ) समितिको प्रशासनिक तथा आर्थिक काम कारबाहीको नियन्त्रण तथा अनुगमन गर्ने,</p><p class="content-paragraph indent-1">(च) समितिबाट सञ्चालित योजना तथा कार्यक्रमको निरीक्षण, अनुगमन तथा मूल्याङ्कन गर्ने वा गराउने,</p><p class="content-paragraph indent-1">(छ) आन्तरिक तथा अन्तिम लेखा परीक्षण गराउने,</p><p class="content-paragraph indent-1">(ज) समितिको उद्देश्य प्राप्तिको लागि तोकिए बमोजिमका अन्य काम गर्ने वा गराउने ।</p><p class="content-paragraph"><span class="bold">११. मानव स्रोत व्यवस्थापन :</span> (१) समितिको कार्यसम्पादनको लागि समितिमा आवश्यक सङ्ख्यामा कर्मचारी रहनेछन्।</p><p class="content-paragraph indent-1">(२) उपदफा (१) बमोजिम समितिमा रहने कर्मचारीको पद, सङ्ख्या तथा समितिको सङ्गठन संरचना नेपाल सरकारको अर्थ मन्त्रालयको सहमतिमा मन्त्रालयको स्वीकृति लिई समितिले निर्धारण गरे बमोजिम हुनेछ ।</p><p class="content-paragraph indent-1">(३) उपदफा (२) बमोजिम स्वीकृत सङ्गठन संरचना बमोजिमको पदमा प्रचलित कानून बमोजिम पदपूर्ति हुनेछ।</p><p class="content-paragraph indent-1">(४) समितिलाई आवश्यक पर्ने विशेष प्रकृतिका पदमा करारमा कर्मचारी नियुक्त गर्न सकिनेछ ।</p><p class="content-paragraph indent-1">(५) समितिका कर्मचारीको पारिश्रमिक, सेवाको शर्त तथा सुविधा नेपाल सरकारको अर्थ मन्त्रालयको सहमतिमा मन्त्रालयले निर्धारण गरे बमोजिम हुनेछ ।</p><p class="content-paragraph"><span class="bold">१२. समितिको कोषः</span> (१) समितिको नाममा एउटा छुट्टै कोष रहनेछ।</p><p class="content-paragraph indent-1">(२) उपदफा (१) बमोजिमको कोषमा देहाय बमोजिमको रकम रहनेछः-</p><p class="content-paragraph indent-2">(क) नेपाल सरकारबाट प्राप्त रकम,</p><p class="content-paragraph indent-2">(ख) स्वदेशी सङ्घ, संस्था वा व्यक्तिबाट दान, दातव्य वा चन्दा स्वरुप प्राप्त रकम,</p><p class="content-paragraph indent-2">(ग) विदेशी सरकार, सङ्घ, संस्था, व्यक्ति वा अन्तर्राष्ट्रिय सङ्घ, संस्थाबाट प्राप्त सहयोग वा अनुदान रकम,</p><p class="content-paragraph indent-2">(घ) समितिले उपलब्ध गराएको कुनै सेवा बापत वा समितिले प्रकाशन गरेको पात्रो वा अन्य सामग्री बिक्री वापत प्राप्त हुने रकम।</p><p class="content-paragraph indent-1">(३) उपदफा (२) को खण्ड (ग) बमोजिमको रकम प्राप्त गर्नु अघि समितिले नेपाल सरकारको अर्थ मन्त्रालयको स्वीकृति लिनु पर्नेछ ।</p><p class="content-paragraph indent-1">(४) समितिको कोषमा प्राप्त हुने रकम नेपाल राष्ट्र बैङ्कबाट "क" वर्गको इजाजतपत्र प्राप्त कुनै बैङ्कमा समितिको नाममा खाता खोली जम्मा गरिनेछ ।</p><p class="content-paragraph indent-1">(५) समितिको नामबाट गरिने सबै खर्च उपदफा (१) बमोजिमको कोषबाट व्यहोरिनेछ ।</p><p class="content-paragraph indent-1">(६) समितिको कोषको खाता समितिको सदस्य-सचिव र आर्थिक प्रशासन शाखा प्रमुखको संयुक्त दस्तखतबाट सञ्चालन हुनेछ ।</p><p class="content-paragraph"><span class="bold">१३. लेखा र लेखापरीक्षण ः</span> (१) समितिको आय-व्ययको लेखा नेपाल सरकारले अपनाएको लेखा प्रणाली बमोजिमको ढाँचामा राखु पर्नेछ ।</p><p class="content-paragraph indent-1">(२) समितिले आर्थिक कारोबार गर्दा नेपाल सरकारले अपनाए बमोजिमको आन्तरिक नियन्त्रण प्रणाली कायम गर्नु पर्नेछ ।</p><p class="content-paragraph indent-1">(३) समितिको आन्तरिक लेखा परीक्षण समितिले नियुक्त गरेको व्यक्ति वा संस्थाले गर्नेछ ।</p><p class="content-paragraph indent-1">(४) समितिको अन्तिम लेखा परीक्षण महालेखा परीक्षक वा निजले तोकेको लेखापरीक्षकबाट हुनेछ ।</p><p class="content-paragraph indent-1">(५) मन्त्रालयले समितिको आय-व्ययको लेखा, तत्सम्बन्धी कागजात र नगदी, जिन्सीको विवरण जुनसुकै बखत जाँच्न वा जाँच्न लगाउन सक्नेछ ।</p><p class="content-paragraph"><span class="bold">१४. उपसमिति वा कार्यदल गठन गर्न सक्नेः</span> (१) समितिले आफ्नो काममा सहयोग पुऱ्याउन आवश्यकता अनुसार उपसमिति वा कार्यदल गठन गर्न सक्नेछ ।</p><p class="content-paragraph indent-1">(२) उपदफा (१) बमोजिम गठन हुने उपसमिति वा कार्यदलको काम, कर्तव्य, अधिकार र कार्यविधि समितिले तोकिदिए बमोजिम हुनेछ ।</p><p class="content-paragraph"><span class="bold">१५. बैठक भत्ता :</span> समिति, उपसमिति वा कार्यदलका सदस्यले समितिको बैठकमा भाग लिए बापत नेपाल सरकारको अर्थ मन्त्रालयको स्वीकृत मापदण्ड बमोजिमको बैठक भत्ता पाउनेछन् ।</p><p class="content-paragraph"><span class="bold">१६. प्रतिवेदन पेश गर्नु पर्ने :</span> (१) समितिले प्रत्येक आर्थिक वर्ष समाप्त भएको मितिले तीन महिनाभित्र आफूले सम्पादन गरेको कामको प्रतिवेदन मन्त्रालयसमक्ष पेश गर्नु पर्नेछ ।</p><p class="content-paragraph indent-1">(२) उपदफा (१) बमोजिमको प्रतिवेदनमा समितिबाट एक आर्थिक वर्षभित्र सम्पादन भएका कामको संक्षिप्त विवरण, नीति, योजना र कार्यक्रम कार्यान्वयनको स्थिति र उपलब्धि, आम्दानी र खर्च, लेखापरीक्षकको प्रतिवेदनमा उल्लिखित संक्षिप्त व्यहोरा, काम कारबाही गर्दा देखिएका मुख्य समस्या तथा त्यस्ता समस्या समाधानका लागि गरिएका प्रयास, आगामी योजना तथा कार्यक्रम र तोकिए बमोजिमको अन्य विवरण समेत उल्लेख गर्नु पर्नेछ ।</p><p class="content-paragraph indent-1">(३) उपदफा (१) बमोजिमको प्रतिवेदन मन्त्रालय आफैंले वा मन्त्रालयको निर्देशनमा समितिले सार्वजनिक गर्नु पर्नेछ ।</p><p class="content-paragraph"><span class="bold">१७. निर्देशन दिन सक्ने :</span> (१) समितिबाट सम्पादन हुने काम कारबाहीको सम्बन्धमा मन्त्रालयले समितिलाई आवश्यक निर्देशन दिन सक्नेछ ।</p><p class="content-paragraph indent-1">(२) उपदफा (१) बमोजिमको निर्देशन पालना गर्नु समितिको कर्तव्य हुनेछ ।</p><p class="content-paragraph"><span class="bold">१८. अधिकार प्रत्यायोजन :</span> समितिले आफूलाई प्राप्त अधिकारमध्ये आवश्यकता अनुसार केही अधिकार अध्यक्ष, सदस्य, उपसमिति वा कार्यदल, कार्यकारी निर्देशक वा समितिको कुनै अधिकृतस्तरको कर्मचारीलाई प्रत्यायोजन गर्न सक्नेछ ।</p><p class="content-paragraph"><span class="bold">१९. नेपाल सरकारसँग सम्पर्क :</span> समितिले नेपाल सरकारसँग सम्पर्क राख्दा मन्त्रालय मार्फत राखु पर्नेछ ।</p><p class="content-paragraph"><span class="bold">२०. समितिको कार्यालयः</span> समितिको कार्यालय काठमाडौं उपत्यकामा रहनेछ ।</p><p class="content-paragraph"><span class="bold">२१. नियम बनाउने अधिकार :</span> (१) यो आदेश कार्यान्वयन गर्न समितिले आवश्यक नियम बनाउन सक्नेछ ।</p><p class="content-paragraph indent-1">(२) उपदफा (१) बमोजिम बनेको नियम नेपाल सरकारबाट स्वीकृत भएपछि लागू हुनेछ ।</p><p class="content-paragraph"><span class="bold">२२. खारेजी तथा बचाउ :</span> (१) यो आदेश प्रारम्भ हुनुअघि गठन भएको नेपाल पञ्चाङ्ग निर्णायक समितिर सो सम्बन्धी आदेश यो आदेश प्रारम्भ भएपछि खारेज हुनेछ ।</p><p class="content-paragraph indent-1">(२) उपदफा (१) बमोजिम खारेज भएको समितिमा कार्यरत कर्मचारीलाई दफा ११ को उपदफा (४) बमोजिम समितिमा करारमा नियुक्त गर्न सकिनेछ।</p><p class="content-paragraph indent-1">(३) उपदफा (१) बमोजिम खारेज भएको समितिबाट भए गरेका काम कारबाही यसै आदेश बमोजिम भए गरेको मानिनेछ ।</p><p class="content-paragraph indent-1">(४) उपदफा (१) बमोजिम खारेज भएको समितिको सम्पत्ति तथा दायित्व स्वतः समितिमा सर्नेछ ।</p><!-- CRITICAL NOTE: - The prompt mentioned "3 tables detected using pdfplumber (tables detected)". - Upon careful examination of the provided PDF 'नेपाल पञ्चाङ्ग निर्णायक विकास समिती (गठन) आदेश, २०७७.pdf', NO tables were found in the document. - No form fields (dotted lines or blank spaces for writing) were detected either. - All specified elements to ignore (watermarks, URLs, page numbers, decorative elements) have been excluded. - All visible text has been included character by character, maintaining exact spelling, punctuation, and Nepali numerals. - Layout and alignment have been meticulously reproduced using CSS classes for paragraphs and flexbox for specific aligned text sections. --></body></html>