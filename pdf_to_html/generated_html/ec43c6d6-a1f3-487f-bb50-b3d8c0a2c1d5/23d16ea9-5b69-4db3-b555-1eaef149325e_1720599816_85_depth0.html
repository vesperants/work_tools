<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720599816_85.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Specific styles for this document */ .indent-1 { margin-left: 20px; } .indent-2 { margin-left: 40px; } .section-number { display: inline-block; margin-right: 5px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">सामाजिक व्यवहार (सुधार) नियमावली, २०३३</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०३३।८।२१</div></div><div class="content-paragraph"> सामाजिक व्यवहार (सुधार) ऐन २०३३ को दफा २१ ले दिएको अधिकार प्रयोग गरी नेपाल सरकारले देहायका नियमहरु बनाएको छ । </div><div class="content-paragraph"><span class="section-number bold">१.</span><span class="bold">संक्षिप्त नाम र प्रारम्भः</span> (१) यी नियमहरुको नाम “सामाजिक व्यवहार (सुधार) नियमावली, २०३३” रहेकोछ । </div><div class="content-paragraph indent-1"> (२) यो नियमावली तुरुन्त प्रारम्भ हुनेछ । </div><div class="content-paragraph"><span class="section-number bold">२.</span><span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा <span class="form-field tiny"></span> व्यवहार (सुधार) ऐन, २०३३ सम्झनु पर्छ । </div><div class="content-paragraph"><span class="section-number bold">३.</span><span class="bold">भोजमा बोलाउने नजिकका नातेदारहरुको अधिकतम संख्याः</span> सामाजिक व्यवहारमा भोजमा आमन्त्रण गर्दा ऐन बमोजिम आमन्त्रण गर्न पाउने इष्टमित्र र छरछिमेकीहरु बाहेक देहायको व्यवहारमा देहायमा लेखिएको भन्दा बढी नजिकको नातेदारलाई आमन्त्रण गर्न हुँदैनः - </div><table class="main-table"><thead><tr><th>सामाजिक व्यवहार</th><th>नजिकको नातेदारको अधिकतम संख्या</th></tr></thead><tbody><tr><td>(क) विवाह-</td><td>सय जना</td></tr><tr><td>(ख) छैटी, न्वारान, जन्मदिवस, पास्नी, चूडाकर्म, <br> ब्रतबन्ध र चूडापास्नी</td><td>पच्चीस जना</td></tr><tr><td>(ग) पितृकार्य-</td><td>पच्चीस जना (मलामी गुठीयार) समेत पचास जना</td></tr></tbody></table><div class="content-paragraph"><span class="section-number bold">४.</span><span class="bold">साइपाटा वा सुपारी लाने सम्बन्धमाः</span> साइपाटा वा सुपारी लाने प्रचलन भएकाहरुले आ– आफ्नो प्रचलन एवं वैदिक विधि अनुसार चाहिने पूजाको सामान र सुपारी, फलफूल, मिठाई र मसला जस्ता चीजबीजहरु सबै गरी पाँच किस्ती भन्दा बढी लैजान हुँदैन र त्यसरी साइपाटा वा सुपारी लैजाँदा लुगा वा गहना लैजान हुँदैन । </div><div class="content-paragraph"><span class="section-number bold">५.</span><span class="bold">स्वयम्बर गर्दाः</span> स्वयम्बर गर्दा आ-आफ्नो प्रचलन एवं वैदिक विधि अनुसार पूजा आजा गरी दुलहाले दुलहीलाई बढीमा आधा तोलासम्मको सुनको औंठी एउटा वा दुई तोलासम्मको सुनको सिक्री एउटा बाहेक अन्य कुनै किसिमको सामग्री दिन हुँदैन । दुलही तर्फबाट पनि दुलहालाई कुनै किसिमको सामग्री दिन हुँदैन । </div><div class="content-paragraph indent-1"> (२) स्वयम्बर गर्न जाँदा पुरोहित बाहेक पाँचजना भन्दा बढी व्यक्ति लान हुँदैन । </div><div class="content-paragraph"><span class="section-number bold">६.</span><span class="bold">विवाहमा लुगा, गहना लैजाने सम्बन्धमाः</span> जन्त जाँदा दुलहीलाई लुगा गहना लैजाने प्रचलन भएकाहरुले दुलहीलाई तीन जोर भन्दा बढी लुगा र एकसरो भन्दा बढी गहना लैजान हुँदैन । </div><div class="content-paragraph"><span class="section-number bold">७.</span><span class="bold">जन्तीलाई खुवाउनेः</span> दुलहीको घरमा रात बस्ने गरी जन्ती आउने व्यक्तिहरुलाई दुलही तर्फबाट दुई छाक भन्दा बढी खुवाउन हुँदैन । </div><div class="content-paragraph indent-1"> तर दुलहीकै घरमा विवाह सम्बन्धी प्रायः सबै व्यवहार सम्पन्न गर्नु पर्ने प्रचलन भएकाहरुको हकमा दुलहा समेत बढीमा पा“चजनासम्मलाई दुई छाक भन्दा बढी खुवाउन बाधा पर्ने छैन । </div><div class="content-paragraph"><span class="section-number bold">८.</span><span class="bold">कन्यादान गर्दाः</span> कन्यादान गर्दा आ-आफ्नो प्रचलन एवं परम्परा अनुसार नगरी नहुने कार्यसम्म गरी पच्चीस रुपैंयाँ भन्दा बढीको सुन दान प्रतिष्ठा गर्नु हुँदैन । </div><div class="content-paragraph"><span class="section-number bold">९.</span><span class="bold">मुख हेर्न जाँदाः</span> (१) विवाह पश्चात् छोरीबेटीको मुख हेर्न जाने प्रचलन भएकाहरुले छोरीबेटीको मुख हेर्न जाँदा आ–आफ्नो प्रचलन एवं परम्परा अनुसार दही, माछा, मसला, मिठाई र फलफूल जस्ता चीजबीजहरु सबै गरी बढीमा पा“च किस्ती र छोरीबेटीलाई एक जोर लुगा बाहेक अन्य कुनै किसिमको सामग्री लैजान हुँदैन । </div><div class="content-paragraph indent-1"> (२) मुख हेर्न जाँदा बीसजना भन्दा बढी व्यक्ति लैजान हुँदैन । </div><div class="content-paragraph indent-1"> (३) दश रुपैयाँ भन्दा बढी राखी मुख हेर्न हुँदैन । </div><div class="content-paragraph"><span class="section-number bold">१०.</span><span class="bold">सम्धी सम्धिनीको ढोग भेटः</span> विवाह पश्चात् सम्धी सम्धिनीको ढोग भेट गर्दा दुलही पक्षका सम्धी सम्धिनीले दुलहा पक्षका सम्धी सम्धिनीलाई एक रुपैंयाँ भन्दा बढी राखी ढोग भेट गर्नु हुँदैन । </div><div class="content-paragraph"><span class="section-number bold">११.</span><span class="bold">दुलान फर्काउँदा वा दुरागमन गर्दाः</span> आफ्ना छोरीबेटी र दुलहालाई घर फर्काउँदा आ- आफ्नो प्रचलन एवं परम्परा अनुसार बढीमा पाँच किस्तीसम्म खाने कुरा र दुलहालाई एक जोर लुगा बाहेक अन्य कुनै किसिमको सामग्री दिन हुँदैन । </div><div class="content-paragraph"><span class="section-number bold">१२.</span><span class="bold">तीजमा दर पठाउनेः</span> तीज पर्वमा दर पठाउँदा आ–आफ्नो प्रचलन एवं परम्परा अनुसार मिठाई र फलफूल जस्ता चीजबीजहरु सबै गरी बढीमा दुई किस्ती बाहेक अन्य कुनै सामग्री पठाउन हुँदैन । </div><div class="content-paragraph"><span class="section-number bold">१३.</span><span class="bold">आमा बाबुको मुख हेर्नः</span> मातातीर्थ औंसी, गोकर्ण औंसीमा आमा बाबुको मुख हेर्न जानेले मिठाई र फलफूल जस्ता चीजबीचहरु सबै गरी बढीमा एक किस्ती बाहेक अन्य कुनै सामग्री लैजान हुँदैन । </div><div class="content-paragraph"><span class="section-number bold">१४.</span><span class="bold">भाइटीका गर्दाः</span> भाइटीकामा दिदी वहिनीले प्रत्येक दाजु भाइलाई आ-आफ्नो प्रचलन एवं वैदिक विधिअनुसार चाहिने सगुनको सामान बाहेक फलफूल, मिठाई र मसला आदि समेत गरी एक किस्ती भन्दा बढी लैजान हुँदैन । </div><div class="content-paragraph"><span class="section-number bold">१५.</span><span class="bold">सगुन लाने सम्बन्धमाः</span> पास्नी, ब्रतबन्ध, चुडाकर्म र विवाहको उपलक्ष्यमा सगुन लाने प्रचलन भएकाहरुले मामा र फुपू खलक बाहेक अरुले सगुन लैजान हुँदैन । </div><div class="content-paragraph"><span class="section-number bold">१६.</span><span class="bold">दान आदि गर्नेः</span> मृत्यु उप्रान्त तेह् दिनसम्म दान आदि गर्दा चल अचल, चौपाया समेत गरी दुई हजार रुपैयाँ भन्दा बढीको दान दक्षिणा दिन हुँदैन । </div><div class="content-paragraph"><span class="section-number bold">१७.</span><span class="bold">काम गर्ने व्यक्ति, भरिया आदि गणना नगर्नेः</span> (१) जन्ती साथ जाने भरियाहरुलाई जन्तीको संख्यामा गणना गरिने छैन । </div><div class="content-paragraph indent-1"> (२) मुख हेर्न जाँदा सामान आदि वोकी जाने भरियाहरुलाई मुख हेर्न जाने व्यक्तिहरुको संख्यामा गणना गरिने छैन । </div><div class="content-paragraph indent-1"> (३) भोजमा काममा लगाएको व्यक्तिलाई आमन्त्रित व्यक्तिहरुको संख्यामा गणना गरिने छैन । </div><div class="content-paragraph"><span class="bold">द्रष्टव्यः-</span> केही नेपाल कानून संशोधन गर्ने ऐन, २०६३ द्वारा रुपान्तर भएका शब्दहरुः- </div><div class="content-paragraph indent-1"> “श्री ५ को सरकार” को सट्टा “नेपाल सरकार” । </div></body></html>