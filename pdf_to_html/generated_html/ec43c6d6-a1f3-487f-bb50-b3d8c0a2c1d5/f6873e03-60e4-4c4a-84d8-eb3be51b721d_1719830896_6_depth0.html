<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719830896_6.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .numbered-list-item { margin: 15px 0; line-height: 1.7; text-align: justify; text-indent: -1.5em; padding-left: 1.5em; } .numbered-list-sub-item { margin: 5px 0; line-height: 1.7; text-align: justify; text-indent: -1.5em; padding-left: 3em; /* Further indent for sub-items like (क) */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-subtitle">अन्तर्राष्ट्रिय श्रम संगठनको महासन्धि संख्या १६९</div><div class="document-title">आदिवासी तथा जनजाति सम्बन्धी महासन्धि, १९८९</div><div class="document-subtitle">(नेपालले अनुमोदन गरेको मिति १४ सेप्टेम्बर, २००७)</div><div class="content-paragraph"> अन्तर्राष्ट्रिय श्रम संगठनको महासम्मेलनले, </div><div class="content-paragraph"> अन्तर्राष्ट्रिय श्रम कार्यालयको संचालक निकायबाट जेनेभामा बोलाइएको र ७ जुन </div><div class="content-paragraph"> १९८९ मा यसले आफ्नो ७६ औं अधिवेशन सम्पन्न गरेको, </div><div class="content-paragraph"> आदिवासी तथा जनजाति सम्बन्धी महासन्धि तथा सिफारिश, १९५७ मा समाविष्ट </div><div class="content-paragraph"> अन्तर्राष्ट्रिय मापदण्डहरूलाई उल्लेख गर्दै, </div><div class="content-paragraph"> मानव अधिकारको विश्वव्यापी घोषणापत्र, आर्थिक, सामाजिक तथा साँस्कृतिक </div><div class="content-paragraph"> अधिकार सम्बन्धी अन्तर्राष्ट्रिय प्रतिज्ञापत्र, नागरिक तथा राजनीतिक अधिकार </div><div class="content-paragraph"> सम्बन्धी अन्तर्राष्ट्रिय प्रतिज्ञापत्र र भेदभाव निवारण सम्बन्धी थुप्रै अन्तर्राष्ट्रिय </div><div class="content-paragraph"> लिखतका स्मरण गर्दै, </div><div class="content-paragraph"> सन् १९५७ देखि अन्तर्राष्ट्रिय कानुनको क्षेत्रमा भएका विकासहरू तथा विश्वका </div><div class="content-paragraph"> सबै क्षेत्रहरूमा आदिवासी तथा जनजातिका अवस्थाका सम्बन्धमा भएका </div><div class="content-paragraph"> विकासहरूले यस विषयमा पहिलेका मापदण्डहरूको समिकरणमूलक अभिमूखिकरण </div><div class="content-paragraph"> हटाउने उद्देश्यले नयाँ अन्तर्राष्ट्रिय मापदण्डहरू स्वीकार गर्न उपयुक्त भएको </div><div class="content-paragraph"> कुरालाई विचार गर्दै, </div><div class="content-paragraph"> आफ्नो बसोबास रहेका राज्यहरूको संरचनाभित्र आफ्ना संस्थाहरू, जीवन पद्धति </div><div class="content-paragraph"> तथा आर्थिक विकास माथि नियन्त्रण गर्न पाउने, आफ्ना पहिचान, भाषा र धर्महरू </div><div class="content-paragraph"> कायम राख्ने र विकास गर्ने यी जातिहरूको आकांक्षालाई मान्यता दिँदै, </div><div class="content-paragraph"> विश्वका कैयन भागहरूमा यी जातिहरू आफ्नो बसोबास रहेको राज्यभित्र अन्य </div><div class="content-paragraph"> जनताहरू सरह आफ्ना मौलिक मानव अधिकारहरू उपभोग गर्न असमर्थ रहेका र </div><div class="content-paragraph"> उनीहरूका कानुन, मूल्य, परम्परा र दृष्टिकोणहरू प्रायः हराउँदै गएको कुरालाई </div><div class="content-paragraph"> उल्लेख गर्दै, </div><div class="content-paragraph"> साँस्कृतिक विविधतामा तथा मानव जातिको सामाजिक तथा पर्यावरणीय </div><div class="content-paragraph"> सामन्जस्यतामा तथा अन्तर्राष्ट्रिय सहयोग र समझदारीमा आदिवासी तथा </div><div class="content-paragraph"> जनजातिले पु-याएको विशिष्ट योगदानतर्फ ध्यानाकर्षण गर्दै, </div><div class="content-paragraph"> संयुक्त राष्ट्र संघ, संयुक्त राष्ट्र संघीय खाद्य तथा कृषि संगठन, संयुक्त राष्ट्र संघीय </div><div class="content-paragraph"> शैक्षिक, वैज्ञानिक तथा संगठन र विश्व स्वास्थ्य संगठन एवं अन्तर </div><div class="content-paragraph"> अमेरिकी इण्डियन इन्स्टिच्यूटबाट उपयुक्त तह र सम्बन्धित क्षेत्रमा प्राप्त भएको </div><div class="content-paragraph"> सहयोगमा देहायका व्यवस्थाहरू तर्जुमा गरिएको र यी व्यवस्थाहरूको प्रयोग </div><div class="content-paragraph"> प्रवर्द्धन र सुनिश्चित गर्न यस्तो सहयोग जारी राख्न प्रस्ताव गरिएको कुरालाई </div><div class="content-paragraph"> उल्लेख गर्दै, </div><div class="content-paragraph"> यस अधिवेशनको चौथो कार्यसूचीको रूपमा रहेको आदिवासी तथा जनजाति </div><div class="content-paragraph"> सम्बन्धी महासन्धि, १९५७ (संख्या १०७) को आंशिक संशोधन सम्बन्धी केही </div><div class="content-paragraph"> प्रस्तावहरू ग्रहण गर्ने निर्णय गर्दै, तथा यी प्रस्तावहरूले आदिवासी तथा जनजाती </div><div class="content-paragraph"> सम्बन्धी महासन्धि, १९५७ लाई संशोधन गरी एउटा अन्तर्राष्ट्रिय महासन्धिको </div><div class="content-paragraph"> रूप लिने कुराको निर्णय गर्दै, </div><div class="content-paragraph"> आज एक हजार नौ सय उनानब्बे सालको जुन महिनाको सत्ताइसौं तारिखका दिन </div><div class="content-paragraph"> आदिवासी तथा जनजाति सम्बन्धी महासन्धि, १९८९ भनिने देहायको महासन्धिलाई </div><div class="content-paragraph"> पारित गरेको छ । </div><div class="document-subtitle">भाग १</div><div class="document-subtitle">सामान्य नीति</div><div class="document-subtitle">धारा १</div><div class="numbered-list-item"> १. यो महासन्धि देहायका जनजाति तथा जनताहरूको हकमा लागू हुनेछ, </div><div class="numbered-list-sub-item"> (क) सामाजिक, साँस्कृतिक र आर्थिक अवस्थाहरूले राष्ट्रिय समुदायका </div><div class="numbered-list-sub-item"> अन्य समूहहरूबाट फरक रहेका जसको अवस्था आफ्नै परम्परा वा </div><div class="numbered-list-sub-item"> प्रथा वा विशेष कानुन वा नियमहरूको कारणबाट पूर्ण वा आंशिक </div><div class="numbered-list-sub-item"> रूपमा नियमित हुने हैसियत भएका स्वतन्त्र मुलुकका जनजातिहरू, </div><div class="numbered-list-sub-item"> (ख) विजय गरिएका वा औपनिवेशिकरणका वर्तमान राज्य सिमानाको </div><div class="numbered-list-sub-item"> स्थापना हुँदाका बखत कुनै मुलुक वा सो मुलुक रहेको कुनै </div><div class="numbered-list-sub-item"> भौगोलिक क्षेत्रमा बसोबास गरेका बासिन्दाहरूको वंश भएको </div><div class="numbered-list-sub-item"> कारणले आदिवासी मानिने र आफ्नो कानुनी हैसियत जस्तोसुकै भए </div><div class="numbered-list-sub-item"> तापनि आफ्नो केही वा सबै सामाजिक, आर्थिक, साँस्कृतिक र </div><div class="numbered-list-sub-item"> राजनीतिक संस्थाहरू कायम राख्ने स्वतन्त्र मुलुकका जनताहरू । </div><div class="numbered-list-item"> २. आदिवासी वा जनजातिको रूपमा स्वपहिचान यस महासन्धिका व्यवस्थाहरू </div><div class="content-paragraph" style="padding-left: 1.5em; text-indent: 0;"> लागू हुने समूहहरूको निर्धारण गर्नका लागि एउटा मौलिक मापदण्ड मानिनेछ । </div><div class="numbered-list-item"> ३. यस महासन्धिमा प्रयुक्त जनता शब्दलाई अन्तर्राष्ट्रिय कानुन अन्तर्गत सो </div><div class="content-paragraph" style="padding-left: 1.5em; text-indent: 0;"> शब्दले जनाउन सक्ने अधिकारहरूका सम्बन्धमा कुनै पनि प्रभाव पार्ने गरी व्याख्या गरिने छैन । </div><div class="document-subtitle">धारा २</div><div class="numbered-list-item"> १. सम्बन्धित जनताको सहभागितामा त्यस्ता जनताको अधिकार संरक्षण गर्न र </div><div class="content-paragraph" style="padding-left: 1.5em; text-indent: 0;"> निजहरूको अखण्डताको सम्मानलाई प्रत्याभूति गर्न समन्वित र प्रणालीवद्ध कार्यको विकास गर्ने जिम्मेवारी हुनेछ । </div><div class="numbered-list-item"> २. यस्तो कार्यमा देहायका उपायहरू समेत समावेश हुनेछन्ः </div><div class="numbered-list-sub-item"> (क) राष्ट्रिय कानुन तथा नियमहरूले मुलुकको जनसंख्याका अन्य </div><div class="numbered-list-sub-item"> सदस्यहरूलाई प्रदान गरेको अधिकार तथा अवसरहरूबाट यी </div><div class="numbered-list-sub-item"> जनताका सदस्यहरूले समान रूपमा फाइदा लिएको सुनिश्चित गर्ने, </div><div class="numbered-list-sub-item"> (ख) यी जनताको सामाजिक तथा साँस्कृतिक पहिचान, परम्परा तथा प्रथा </div><div class="numbered-list-sub-item"> र संस्थाहरूप्रतिको सम्मान राख्दै निजहरूका सामाजिक, आर्थिक तथा </div><div class="numbered-list-sub-item"> साँस्कृतिक अधिकारहरूको पूर्ण कार्यान्वयनको प्रवर्द्धन गर्ने, </div><div class="numbered-list-sub-item"> (ग) यी जनताहरूको आकांक्षा तथा जीवन पद्धतिसँग अनुकुल हुने गरी </div><div class="numbered-list-sub-item"> आदिवासी तथा राष्ट्रिय समुदायका अन्य सदस्यहरू बीच मौजुदा </div><div class="content-paragraph"> सामाजिक, आर्थिक खाडलहरू उन्मूलन गर्न सम्बन्धित जनताका </div><div class="content-paragraph"> सदस्यहरूलाई सहयोग गर्ने । </div><div class="document-subtitle">धारा ३</div><div class="numbered-list-item"> १. आदिवासी तथा जनजातिहरूले मानव अधिकार तथा मौलिक स्वतन्त्रताका </div><div class="content-paragraph" style="padding-left: 1.5em; text-indent: 0;"> सबै उपायहरू निर्वाध रूपमा वा कुनै भेदभाव विना उपभोग गर्नेछन् । यस महासन्धिका व्यवस्थाहरू यी जनताका पुरुष तथा महिला सदस्यहरूका हकमा विना कुनै भेदभाव लागू हुनेछन् । </div><div class="numbered-list-item"> २. यस महासन्धिमा उल्लिखित अधिकारहरू लगायत सम्बन्धित जनताका </div><div class="content-paragraph" style="padding-left: 1.5em; text-indent: 0;"> मानव अधिकार तथा मौलिक स्वतन्त्रताहरूको उल्लङ्घन गर्न कुनै किसिमको बल वा शक्ति प्रयोग गरिने छैन । </div><div class="document-subtitle">धारा ४</div><div class="numbered-list-item"> १. जनताका संस्थाहरू, सम्पत्ति, श्रम, सँस्कृति र वातावरण तथा </div><div class="content-paragraph" style="padding-left: 1.5em; text-indent: 0;"> व्यक्तिहरूको सुरक्षाको लागि उपयुक्ततानुसार विशेष उपायहरू पारित गरिनेछन् । </div><div class="numbered-list-item"> २. यस्ता विशेष उपायहरू सम्बन्धित जनताका स्वतन्त्र रूपमा अभिव्यक्त </div><div class="content-paragraph" style="padding-left: 1.5em; text-indent: 0;"> भएका इच्छाहरू विपरित हुने छैनन् । </div><div class="numbered-list-item"> ३. यस्ता विशेष उपायहरूले नागरिकका साधारण अधिकारहरूको भेदभावरहित </div><div class="content-paragraph" style="padding-left: 1.5em; text-indent: 0;"> उपभोगमा कुनै पनि किसिमले प्रतिकूल प्रभाव पार्ने छैनन् । </div><div class="document-subtitle">धारा ५</div><div class="content-paragraph"> यस महासन्धिका व्यवस्थाहरू लागू गर्दा, </div><div class="numbered-list-sub-item"> (क) यस्ता जनताका सामाजिक, साँस्कृतिक, धार्मिक तथा अध्यात्मिक मूल्य तथा </div><div class="numbered-list-sub-item"> प्रचलनहरूलाई मान्यता दिई संरक्षण गरिने छ, र निजहरूले समूहगत तथा </div><div class="numbered-list-sub-item"> व्यक्तिगत रूपमा झेल्नु परेका समस्याहरूको प्रकृतिलाई समूचित ध्यान </div><div class="numbered-list-sub-item"> दिइनेछ । </div><div class="numbered-list-sub-item"> (ख) यस्ता जनताका मूल्य, अभ्यास तथा संस्थाहरूको अखण्डतालाई सम्मान </div><div class="numbered-list-sub-item"> गरिनेछ । </div><div class="numbered-list-sub-item"> (ग) प्रभावित जनताको सहभागिता र सहयोगमा यस्ता जनताले जीवन तथा </div><div class="numbered-list-sub-item"> कामका नयाँ अवस्थाहरूको सम्बन्धमा अनुभव गरेका कठिनाईहरू </div><div class="numbered-list-sub-item"> न्यूनीकरण गर्ने उद्देश्य भएका नीतिहरू ग्रहण गरिनेछ । </div><div class="document-subtitle">धारा ६</div><div class="numbered-list-item"> १. यस महासन्धिका प्रावधानहरू लागू गर्दा, सरकारले देहाय बमोजिम गर्नेछन् </div><div class="numbered-list-sub-item"> (क) यी जनतालाई प्रत्यक्ष रूपमा प्रभाव पार्न सक्ने कानुनी वा प्रशासनिक </div><div class="numbered-list-sub-item"> कामहरूका सम्बन्धमा विचार गर्दा उपयुक्त कार्यविधिहरू र खासगरी </div><div class="numbered-list-sub-item"> निजहरूका प्रतिनिधिमूलक संस्थाहरू मार्फत सम्बन्धित जनतासँग </div><div class="numbered-list-sub-item"> परामर्श गर्ने, </div><div class="numbered-list-sub-item"> (ख) निजहरूसँग सरोकार राख्ने नीति तथा कार्यक्रमहरूको लागि </div><div class="numbered-list-sub-item"> जिम्मेवार निर्वाचित संस्था तथा प्रशासनिक र अन्य निकायहरूमा </div><div class="numbered-list-sub-item"> निर्णय गर्ने सम्पूर्ण तहहरूमा जनसंख्याका अन्य तहहरू जुन हदसम्म </div><div class="numbered-list-sub-item"> सहभागी भएका छन् कम्तिमा सोही हदमा यी जनताहरू स्वतन्त्र </div><div class="numbered-list-sub-item"> ढंगले सहभागी हुनसक्ने माध्यम स्थापित गर्ने, </div><div class="numbered-list-sub-item"> (ग) यी जनताका आफ्नै संस्था तथा पहलहरूको पूर्ण विकासका लागि </div><div class="numbered-list-sub-item"> माध्यम खडा गर्ने तथा उपयुक्त भएको अवस्थामा यस प्रयोजनका </div><div class="numbered-list-sub-item"> लागि आवश्यक स्रोतहरू उपलब्ध गराउने । </div><div class="numbered-list-item"> २. यस महासन्धिको कार्यान्वयन गर्दा परामर्श असल नियतले र </div><div class="content-paragraph" style="padding-left: 1.5em; text-indent: 0;"> परिस्थिति अनुकुल हुने गरी प्रस्तावित उपायहरूका सम्बन्धमा सहमति वा सम्झौता हासिल गर्ने उद्देश्यले गरिनेछ । </div><div class="document-subtitle">धारा ७</div><div class="numbered-list-item"> १. सम्बन्धित जनताहरूलाई आफ्नो जीवन, आस्था, संस्था तथा आध्यात्मिक </div><div class="content-paragraph" style="padding-left: 1.5em; text-indent: 0;"> कल्याण तथा निजहरूले ओगटेको वा अन्य किसिमले प्रयोग गरेको भूमिमा प्रभाव पार्ने विकासको प्रक्रियाका लागि आफ्नो प्राथमिकता निर्धारण गर्ने तथा सम्भव भएको हदसम्म आफ्नो आर्थिक, सामाजिक तथा साँस्कृतिक विकास उपर नियन्त्रण कायम राख्ने अधिकार हुनेछ । यसका अतिरिक्त, निजहरूलाई प्रत्यक्ष रूपमा प्रभाव पार्न सक्ने राष्ट्रिय तथा क्षेत्रीय विकासका </div><div class="content-paragraph"> आयोजना र कार्यक्रमहरूको तर्जुमा, कार्यान्वयन र मूल्याङ्कनमा निजहरू सहभागी हुनेछन् । </div><div class="numbered-list-item"> २. प्रभावित जनताको सहभागिता र सहयोगमा निजहरूको जीवन र कार्य </div><div class="content-paragraph" style="padding-left: 1.5em; text-indent: 0;"> अवस्था तथा स्वास्थ्य र शिक्षाको तहमा सुधार ल्याउने विषय, निजहरू बसोबास गर्ने क्षेत्रहरूको समग्र आर्थिक विकास गर्ने योजनाहरूमा प्राथमिकता प्राप्त विषय हुनेछ । यस्ता क्षेत्रहरूको विकासका लागि तय गरिने विशेष आयोजनाहरू समेत यस्तो सुधार प्रवद्र्धन गर्ने किसिमले तय गरिनेछ । </div><div class="numbered-list-item"> ३. सरकारहरूले उपयुक्त भएको अवस्थामा सम्बन्धित जनताको सहयोगमा </div><div class="content-paragraph" style="padding-left: 1.5em; text-indent: 0;"> योजनाबद्ध विकासका कामकारवाहीहरूबाट निजमा पर्ने सामाजिक, आध्यात्मिक, साँस्कृतिक र वातावरणीय प्रभाव मूल्याङ्कन गर्न अध्ययनहरू संचालन गर्ने कुरा सुनिश्चित गर्नेछन् । त्यस्ता अध्ययनका निष्कर्षहरूलाई कार्यक्रम कार्यान्वयनका लागि मुख्य आधारको रूपमा लिइनेछ । </div><div class="numbered-list-item"> ४. सरकारहरूले, सम्बन्धित जनताहरूको सहयोगमा, निजहरू बसोबास गर्ने भू- </div><div class="content-paragraph" style="padding-left: 1.5em; text-indent: 0;"> क्षेत्रहरूको वातावरण संरक्षण र बचावट गर्ने उपायहरू अपनाउने छन् । </div><div class="document-subtitle">धारा ८</div><div class="numbered-list-item"> १. सम्बन्धित जनताहरूको हकमा राष्ट्रिय कानुन र नियमहरू लागू गर्दा </div><div class="content-paragraph" style="padding-left: 1.5em; text-indent: 0;"> निजहरूको परम्परा वा परम्परागत कानुनहरूलाई समुचित ध्यान दिइनेछ । </div><div class="numbered-list-item"> २. राष्ट्रिय कानुन प्रणाली तथा अन्तर्राष्ट्रिय रूपमा मान्यताप्राप्त मानव </div><div class="content-paragraph" style="padding-left: 1.5em; text-indent: 0;"> अधिकारबाट परिभाषित भएका मौलिक अधिकारसँग नबाझिएको अवस्थामा यी जनताहरूलाई आफ्नो परम्परा तथा संस्थाहरू कायम राख्ने अधिकार हुनेछ । यो सिद्धान्त लागू गर्दा उत्पन्न हुन सक्ने विवाद समाधान गर्न, आवश्यक भएको अवस्थामा कार्यविधिहरू स्थापित गरिनेछन् । </div><div class="numbered-list-item"> ३. यस धाराका प्रकरण १ र २ कार्यान्वयन भएको कारणले यी जनताका </div><div class="content-paragraph" style="padding-left: 1.5em; text-indent: 0;"> सदस्यहरूलाई सम्पूर्ण नागरिकहरूलाई प्रदान गरिएका अधिकारहरूको प्रयोग गर्न तथा तदअनुरूपका कर्तव्यहरू पालना गर्नबाट रोक लगाइने छैन । </div><div class="document-subtitle">धारा ९</div><div class="numbered-list-item"> १. अधिकारसँग अनुकुल भएको हदसम्म सम्बन्धित जनताहरूबाट आफ्ना </div><div class="content-paragraph" style="padding-left: 1.5em; text-indent: 0;"> सदस्यहरूले गरेको कसुरलाई नियमित गर्ने सम्बन्धमा परम्परागत रूपमा अभ्यास हुँदै आएका विधिहरूको सम्मान गरिनेछ । </div><div class="numbered-list-item"> २. दण्ड सजायका व्यवस्था सम्बन्धी यी जनताका परम्पराहरूलाई त्यस्ता </div><div class="content-paragraph" style="padding-left: 1.5em; text-indent: 0;"> मुद्दाहरू हेर्ने अधिकारी तथा अदालतहरूले ध्यान दिनेछन् । </div><div class="document-subtitle">धारा १०</div><div class="numbered-list-item"> १. यी जनताका सदस्यहरू उपर सामान्य कानुनले व्यवस्था गरेको दण्ड सजाय </div><div class="content-paragraph" style="padding-left: 1.5em; text-indent: 0;"> लागू गर्दा निजहरूको आर्थिक, सामाजिक तथा साँस्कृतिक विशिष्टताहरूलाई ध्यान दिइनेछ । </div><div class="numbered-list-item"> २. कारागारमा बन्द गर्ने बाहेकका दण्ड सजायका विधिहरूलाई प्राथमिकता </div><div class="content-paragraph" style="padding-left: 1.5em; text-indent: 0;"> दिइनेछ । </div><div class="document-subtitle">धारा ११</div><div class="content-paragraph"> कानुनले सम्पूर्ण नागरिकहरूको हकमा लागू हुने गरी तोकेको अवस्थामा बाहेक, </div><div class="content-paragraph"> पारिश्रमिक भुक्तानी गरी वा नगरी सम्बन्धित जनताका सदस्यहरूबाट अनिवार्य </div><div class="content-paragraph"> रूपमा कुनै पनि किसिमले वैयक्तिक सेवा लिने कार्यलाई कानुनद्वारा निषेधित र </div><div class="content-paragraph"> दण्डनीय मानिनेछ । </div><div class="document-subtitle">धारा १२</div><div class="numbered-list-item"> १. अधिकारहरूको दुरूपयोग भएको विरुद्धमा यस्ता </div><div class="content-paragraph" style="padding-left: 1.5em; text-indent: 0;"> अधिकारहरूको प्रभावकारी कार्यान्वयनको लागि निजहरूले व्यक्तिगत रूपमा वा आफ्ना प्रतिनिधिमूलक निकायहरू मार्फत कानुनी कारवाही चलाउन सक्ने गरी निजको अधिकार सुरक्षित गरिनेछ । यी जनताका सदस्यहरूले आवश्यक भएको अवस्थामा अनुवादको माध्यमबाट वा अन्य प्रभावकारी माध्यमबाट निजहरूले </div><div class="content-paragraph"> कानुनी कारवाही बुझ्न सकेको र निजहरूलाई बुझ्न सकिएको कुरा सुनिश्चित गर्ने </div><div class="content-paragraph"> उपायहरू अपनाइनेछन् । </div><div class="document-subtitle">भाग २</div><div class="document-subtitle">भूमि</div><div class="document-subtitle">धारा १३</div><div class="numbered-list-item"> १. महासन्धिको यस भागका व्यवस्थाहरू लागू गर्दा सरकारले सम्बन्धित </div><div class="content-paragraph" style="padding-left: 1.5em; text-indent: 0;"> जनताका सँस्कृति र आध्यात्मिक मूल्यहरूको लागि अवस्थानुसार निजहरूले ओगटेका वा अन्य कुनै पनि किसिमले प्रयोग गरेका भूमि वा भू-क्षेत्रसँग वा दुवैसँग निजहरूको सम्बन्धको र खासगरी यस सम्बन्धको सामूहिक पक्षको विशेष महत्वलाई सम्मान गर्नेछन् । </div><div class="numbered-list-item"> २. धारा १५ र १६ मा प्रयुक्त भूमि भनिने शब्दले सम्बन्धित जनताले </div><div class="content-paragraph" style="padding-left: 1.5em; text-indent: 0;"> ओगटेका वा अन्य किसिमले प्रयोग गरेका क्षेत्रहरूको समग्र पर्यायवरणलाई समेट्ने भू-क्षेत्रको अवधारणा समेतलाई जनाउँछ । </div><div class="document-subtitle">धारा १४</div><div class="numbered-list-item"> १. सम्बन्धित जनताले परम्परागत रूपमा ओगट्दै आएको भूमिमा निहित </div><div class="content-paragraph" style="padding-left: 1.5em; text-indent: 0;"> निजहरूको स्वामित्व र भोगाधिकारलाई मान्यता दिइनेछ । यसका अतिरिक्त, सम्बन्धित जनताहरूले एकलौटी रूपमा नओगटेका तर जिविकोपार्जन र परम्परागत गतिविधिको लागि परम्परागत रूपमा पहुँच प्राप्त गरेका भूमि प्रयोग गर्ने निजहरूको अधिकारको रक्षा गर्नको लागि </div><div class="content-paragraph"> उपयुक्त अवस्थाहरूमा उपायहरू अपनाइनेछन् । यस सम्बन्धमा फिरन्ते </div><div class="content-paragraph"> जनता र घुमन्ते किसानहरूको अवस्था उपर विशेष ध्यान दिइनेछ । </div><div class="numbered-list-item"> २. सरकारहरूले सम्बन्धित जनताहरूले परम्परागत रूपमा ओगटेको भूमि </div><div class="content-paragraph" style="padding-left: 1.5em; text-indent: 0;"> पहिचान गर्न तथा निजहरूको स्वामित्व र भोगाधिकारको प्रभावकारी संरक्षणको प्रत्याभूति दिन आवश्यक कदमहरू चाल्नेछन् । </div><div class="numbered-list-item"> ३. सम्बन्धित जनताहरूले गरेका भूमि सम्बन्धी दावीहरू समाधान गर्न राष्ट्रिय </div><div class="content-paragraph" style="padding-left: 1.5em; text-indent: 0;"> कानुन प्रणालीमा पर्याप्त कार्यविधिहरूको व्यवस्था गरिनेछ । </div><div class="document-subtitle">धारा १५</div><div class="numbered-list-item"> १. सम्बन्धित जनताका भूमि सम्बन्धी प्राकृतिक स्रोतहरूको अधिकारलाई </div><div class="content-paragraph" style="padding-left: 1.5em; text-indent: 0;"> विशेष रूपमा सुरक्षित गरिनेछ । यस्ता अधिकारहरूमा यस्ता स्रोतहरूको उपयोग, व्यवस्थापन र संरक्षणमा सहभागी हुने यी जनताको अधिकार समेत समावेश छ । </div><div class="numbered-list-item"> २. खनिज पदार्थ वा अन्य भूमिगत स्रोतहरूको स्वामित्व वा भूमि सम्बन्धी </div><div class="content-paragraph" style="padding-left: 1.5em; text-indent: 0;"> अन्य स्रोतहरूको अधिकार राज्यमा निहित रहने अवस्थामा राज्यले यस्ता जनताका भूमि सम्बन्धी यस्ता स्रोतहरूको अन्वेषण वा उपयोगका लागि कुनै पनि कार्यक्रम संचालन गर्दा वा संचालन गर्ने अनुमति दिनु पूर्व निजहरूको हितमा प्रतिकूल प्रभाव पर्ने वा नपर्ने वा पर्ने भए कुन हदसम्म प्रतिकुल प्रभाव पार्न सक्ने हो सो कुरा निर्धारण गर्ने उद्देश्यले यी जनताहरूसँग परामर्श गर्ने कार्यविधिहरू स्थापित गर्ने वा कायम राख्नेछ । </div><div class="content-paragraph"> सम्बन्धित जनताहरू सम्भव भएसम्म यस्ता कामकारवाहीबाट हुने लाभमा </div><div class="content-paragraph"> सहभागी हुनेछन् र यस्ता कामकारवाहीको कारणबाट आफूलाई कुनै हानी, </div><div class="content-paragraph"> नोक्सानी हुन गएमा निजहरूले सो बापत मुनासिब क्षतिपूर्ति प्राप्त गर्नेछन् । </div><div class="document-subtitle">धारा १६</div><div class="numbered-list-item"> १. यस धाराका देहायका प्रकरणको अधिनमा रही, सम्बन्धित जनताहरूले </div><div class="content-paragraph" style="padding-left: 1.5em; text-indent: 0;"> ओगटेको भूमिबाट निजहरूलाई हटाइने छैन । </div><div class="numbered-list-item"> २. अपवादजनक उपायका रूपमा यस्ता जनताहरूको ठाउँसारी आवश्यक </div><div class="content-paragraph" style="padding-left: 1.5em; text-indent: 0;"> देखिएको अवस्थामा निजहरूको स्वतन्त्र र सुसूचित सहमति लिएर मात्र यस्तो ठाउँसारी गरिनेछ । निजहरूको सहमति प्राप्त गर्न नसकिने भएमा सम्बन्धित जनताको प्रभावकारी प्रतिनिधित्वको लागि मौका दिनुपर्ने व्यवस्था तथा उपयुक्त भएमा सार्वजनिक जाँचबुझ गर्ने समेत व्यवस्था गर्ने राष्ट्रिय कानुन र नियमहरूबाट स्थापित उपयुक्त कार्यविधिहरू अवलम्बन गरेर मात्रै त्यस्तो ठाउँसारी गरिने छ । </div><div class="numbered-list-item"> ३. जहाँजहिले सम्भव हुन्छ, यी जनताहरूलाई ठाउँसारी गर्नुपर्ने कारणहरू </div><div class="content-paragraph" style="padding-left: 1.5em; text-indent: 0;"> समाप्त हुने बित्तिकै निजहरूको परम्परागत भूमिमा फर्कन पाउने अधिकार हुनेछ । </div><div class="numbered-list-item"> ४. त्यसरी फर्कन सम्भव नभएको अवस्थामा सम्झौतामा निर्धारण भए बमोजिम </div><div class="content-paragraph" style="padding-left: 1.5em; text-indent: 0;"> वा यस्तो सम्झौता नभएको अवस्थामा उपयुक्त कार्यविधिअनुसार, यी जनताहरूलाई सम्पूर्ण सम्भावित अवस्थाहरूमा निजहरूको वर्तमान </div><div class="content-paragraph"> आवश्यकता र भावी विकासको लागि व्यवस्था गर्न उपयुक्त र कम्तीमा </div><div class="content-paragraph"> निजहरूले पहिले ओगटेको भूमिको गुणस्तर र कानूनी हैसियत सरहको </div><div class="content-paragraph"> भूमि उपलब्ध गराइनेछ । सम्बन्धित जनताहरूले मौद्रिक वा जिन्सी </div><div class="content-paragraph"> क्षतिपूर्तिलाई प्राथमिकता दिएकोमा निजहरूलाई उपयुक्त जमानतमा त्यसरी </div><div class="content-paragraph"> क्षतिपूर्ति उपलब्ध गराइनेछ । </div><div class="numbered-list-item"> ५. यसरी ठाउँसारी भएका जनताहरूलाई त्यसबाट हुन गएको कुनै पनि हानी </div><div class="content-paragraph" style="padding-left: 1.5em; text-indent: 0;"> वा नोक्सानी बापत पूर्ण रूपमा क्षतिपूर्ति उपलब्ध गराइनेछ । </div><div class="document-subtitle">धारा १७</div><div class="numbered-list-item"> १. सम्बन्धित जनताहरूले निजहरूका सदस्यहरूलाई भूमि सम्बन्धी अधिकार </div><div class="content-paragraph" style="padding-left: 1.5em; text-indent: 0;"> हस्तान्तरण गर्न स्थापित गरेका कार्यविधिहरूलाई सम्मान गरिनेछ । </div><div class="numbered-list-item"> २. आफ्नो समुदाय बाहिर निजहरूको भूमि बिक्री गर्ने वा अन्य तरीकाले हक </div><div class="content-paragraph" style="padding-left: 1.5em; text-indent: 0;"> हस्तान्तरण गर्ने निजहरूको सक्षमताका सम्बन्धमा विचार गर्दा सम्बन्धित जनताहरूसँग परामर्श गरिनेछ । </div><div class="numbered-list-item"> ३. यी जनताहरूको भूमिको स्वामित्व, भोगचलन वा उपयोग प्राप्त गर्न </div><div class="content-paragraph" style="padding-left: 1.5em; text-indent: 0;"> निजहरूसँग असम्बन्धित व्यक्तिलाई यी जनताहरूको परम्परा वा निजहरूको सदस्यले कानुन नबुझेको कारणबाट पाउने फाइदा लिनबाट रोक लगाइनेछ । </div><div class="document-subtitle">धारा १८</div><div class="content-paragraph"> सम्बन्धित जनताहरूको भूमिको अनधिकृत अतिक्रमण वा भोग गरे बापत </div><div class="content-paragraph"> कानुनद्वारा पर्याप्त दण्ड सजायको व्यवस्था गरिनेछ र यस्ता कसुरहरू रोक्न </div><div class="content-paragraph"> सरकारहरूले उपायहरू अपनाउनेछन् । </div><div class="document-subtitle">धारा १९</div><div class="content-paragraph"> राष्ट्रिय कृषि कार्यक्रमहरूले देहायका विषयहरूका सम्बन्धमा जनसंख्याको अन्य </div><div class="content-paragraph"> क्षेत्रहरूलाई प्रदान गरिएको व्यवहार सम्बन्धित जनताहरूलाई प्रदान गरिएको कुरा </div><div class="content-paragraph"> सुनिश्चित गर्नेछन् । </div><div class="numbered-list-sub-item"> (क) आफ्नो सामान्य जीवनयापनको लागि अत्यावश्यक कुराहरूको वा </div><div class="numbered-list-sub-item"> निजहरूको संख्यामा सम्भाव्य वृद्धिको व्यवस्थापन गर्न आवश्यक क्षेत्र </div><div class="numbered-list-sub-item"> नभएको अवस्थामा यी जनताहरूलाई अधिकतम भूमि हुने व्यवस्था, </div><div class="numbered-list-sub-item"> (ख) यी जनताहरूको भोगचलनमा रहेको भूमिको विकास प्रवद्र्धन गर्न आवश्यक </div><div class="numbered-list-sub-item"> साधनहरूको व्यवस्था । </div><div class="document-subtitle">भाग ३</div><div class="document-subtitle">भर्ना तथा रोजगारीका अवस्थाहरू</div><div class="document-subtitle">धारा २०</div><div class="numbered-list-item"> १. राष्ट्रिय कानुन र नियमहरूको संरचनाभित्र रही तथा सम्बन्धित </div><div class="content-paragraph" style="padding-left: 1.5em; text-indent: 0;"> जनताहरूको सहयोगमा, सरकारहरूले सामान्य रूपमा कामदारहरूको हकमा </div><div class="content-paragraph"> लागू हुने कानुनहरूबाट निजहरूको संरक्षण प्रभावकारी रूपले नभएको </div><div class="content-paragraph"> हदसम्म यस्ता जनताहरूसँग सम्बन्धित कामदारहरूको भर्ना र रोजगारीका </div><div class="content-paragraph"> अवस्थाहरूसँग सम्बन्धित प्रभावकारी संरक्षण सुनिश्चित गर्न विशेष </div><div class="content-paragraph"> उपायहरू अवलम्बन गर्नेछन् । </div><div class="numbered-list-item"> २. सरकारहरूले सम्बन्धित जनताहरूसँग सम्बन्धित कामदारहरू र अन्य </div><div class="content-paragraph" style="padding-left: 1.5em; text-indent: 0;"> कामदारहरू बीचको कुनै पनि भेदभाव रोक्नको लागि र खासगरी देहायका कुराहरूका सम्बन्धमा सम्भव हरेक कार्यहरू गर्नेछन् </div><div class="numbered-list-sub-item"> (क) दक्ष रोजगारी लगायत रोजगारमा प्रवेश र बढ्वा तथा पदोन्नतिका </div><div class="numbered-list-sub-item"> उपायहरू, </div><div class="numbered-list-sub-item"> (ख) समान मूल्यको कामको लागि समान पारिश्रमिक, </div><div class="numbered-list-sub-item"> (ग) औषधोपचार र सहायता, पेशागत सुरक्षा र स्वास्थ्य, सम्पूर्ण </div><div class="numbered-list-sub-item"> सामाजिक सुरक्षाका लाभहरू तथा पेशागत रूपमा सम्बन्धित अन्य </div><div class="numbered-list-sub-item"> कुनै पनि लाभ तथा आवास, </div><div class="numbered-list-sub-item"> (घ) संघ, संस्थाको अधिकार तथा कानुनी ट्रेड युनियन गतिविधिहरू गर्ने </div><div class="numbered-list-sub-item"> सम्पूर्ण स्वतन्त्रता तथा रोजगारदाताहरू वा रोजगारदाता </div><div class="numbered-list-sub-item"> संस्थाहरूसँग सामूहिक सम्झौताहरू गर्ने अधिकार । </div><div class="numbered-list-item"> ३. अवलम्बन गरिएका उपायहरूमा देहायका कुराहरू सुनिश्चित गर्ने उपायहरू </div><div class="content-paragraph" style="padding-left: 1.5em; text-indent: 0;"> समेत समावेश हुनेछन्, </div><div class="numbered-list-sub-item"> (क) सम्बन्धित जनताहरूसँग सम्बन्धित कामदारहरू, कृषिजन्य तथा अन्य </div><div class="numbered-list-sub-item"> रोजगारीमा संलग्न मौसमी, आकस्मिक र आप्रवासी कामदारहरू </div><div class="numbered-list-sub-item"> लगायत श्रम ठेकेदारहरूले रोजगारीमा लगाएका कामदारहरू </div><div class="numbered-list-sub-item"> समेतले राष्ट्रिय कानुन तथा अभ्यासबाट सोही क्षेत्रमा संलग्न अन्य </div><div class="numbered-list-sub-item"> त्यस्तै कामदारहरूलाई प्रदान गरिएको संरक्षण उपभोग गर्ने र </div><div class="numbered-list-sub-item"> निजहरूलाई श्रम कानुन अन्तर्गतका निजहरूका अधिकार तथा </div><div class="numbered-list-sub-item"> निजहरूलाई उपलब्ध भएका उपचारका उपायहरूको बारेमा पूर्ण </div><div class="numbered-list-sub-item"> जानकारी गराउने कुरा, </div><div class="numbered-list-sub-item"> (ख) यी जनतासँग सम्बन्धित कामदारहरूलाई र खासगरी किटनाशक वा </div><div class="numbered-list-sub-item"> अन्य विषालु पदार्थहरूको संग्रा हुने अवस्थामा निजहरूको </div><div class="numbered-list-sub-item"> स्वास्थ्यको लागि जोखिमपूर्ण हुने कार्यवातावरणमा काम गर्न </div><div class="numbered-list-sub-item"> नलगाइने कुरा, </div><div class="numbered-list-sub-item"> (ग) यी जनताहरूसँग सम्बन्धित कामदारहरूलाई बधुवा श्रम वा ऋण </div><div class="numbered-list-sub-item"> तिर्न नसकेको कारणले दास हुनुपर्ने अन्य किसिमको काम लगायत </div><div class="numbered-list-sub-item"> बलपूर्वकका भर्ना प्रणालीहरू अन्तर्गत भर्ना नगरिने कुरा, </div><div class="numbered-list-sub-item"> (घ) यी जनताहरूसँग सम्बन्धित कामदारहरूले महिला र पुरुषका लागि </div><div class="numbered-list-sub-item"> रोजगारीमा समान अवसर र समान व्यवहार उपयोग गर्ने र </div><div class="numbered-list-sub-item"> यौनजन्य दुव्यवहार विरुद्ध संरक्षण पाउने कुरा । </div><div class="numbered-list-item"> ४. प्रस्तुत महासन्धिको यस भागका व्यवस्थाहरूको पालना भएको कुरा </div><div class="content-paragraph" style="padding-left: 1.5em; text-indent: 0;"> सुनिश्चित गर्ने उद्देश्यले सम्बन्धित जनताहरूसँग सम्बन्धित कामदारहरूले ज्यालादारी रोजगारी गरेका क्षेत्रहरूमा पर्याप्त श्रम निरीक्षण सेवाहरू स्थापित गर्नेतर्फ विशेष ध्यान दिइनेछ । </div><div class="document-subtitle">भाग ४</div><div class="document-subtitle">व्यवसायिक तालिम, हस्तकला र ग्रामीण उद्योगहरू</div><div class="document-subtitle">धारा २१</div><div class="content-paragraph"> सम्बन्धित जनताका सदस्यहरूले व्यवसायिक तालिमका उपायहरूको सम्बन्धमा </div><div class="content-paragraph"> कम्तिमा अन्य नागरिकहरूले पाउने सरह समान अवसरहरू उपभोग गर्नेछन् । </div><div class="document-subtitle">धारा २२</div><div class="numbered-list-item"> १. सामान्य प्रयोगका व्यवसायिक तालिम कार्यक्रमहरूमा सम्बन्धित जनताका </div><div class="content-paragraph" style="padding-left: 1.5em; text-indent: 0;"> सदस्यहरूको स्वेच्छिक सहभागिता प्रवर्द्धन गर्ने उपायहरू अपनाइनेछन् । </div><div class="numbered-list-item"> २. सामान्य प्रयोगका व्यवसायिक तालिम कार्यक्रमहरूले सम्बन्धित </div><div class="content-paragraph" style="padding-left: 1.5em; text-indent: 0;"> जनताहरूका विशेष आवश्यकताहरूलाई पूरा नगरेको अवस्थामा सरकारहरूले यी जनताहरूको सहभागितामा विशेष तालिम कार्यक्रम र सुविधाहरूको व्यवस्था मिलाउनेछन् । </div><div class="numbered-list-item"> ३. कुनै पनि विशेष तालिम कार्यक्रम सम्बन्धित जनताहरूको आर्थिक </div><div class="content-paragraph" style="padding-left: 1.5em; text-indent: 0;"> वातावरण, सामाजिक र साँस्कृतिक अवस्था तथा व्यवहारिक आवश्यकतामा आधारित हुनेछ । यस सम्बन्धमा गरिएको कुनै पनि अध्ययन यस्ता </div><div class="content-paragraph"> जनताहरूसँगको सहयोगमा गरिनेछ र यस्ता कार्यक्रमको संगठन र </div><div class="content-paragraph"> संचालनका सम्बन्धमा यस्ता जनताहरूसँग परामर्श गरिनेछ । सम्भव </div><div class="content-paragraph"> भएको अवस्थामा, यी जनताहरूले त्यस्तो निर्णय गरेमा यस्ता विशेष तालिम </div><div class="content-paragraph"> कार्यक्रमको संगठन र संचालनको लागि प्रगतिशील रूपमा जिम्मेवारी बहन </div><div class="content-paragraph"> गर्नेछन् । </div><div class="document-subtitle">धारा २३</div><div class="numbered-list-item"> १. हस्तकला, ग्रामीण र समुदायमा आधारित उद्योगहरू तथा सम्बन्धित </div><div class="content-paragraph" style="padding-left: 1.5em; text-indent: 0;"> जनताहरूको निर्वाहमुखी अर्थतन्त्र र शिकार खेल्ने, माछा मार्ने, पासो थाप्ने र जम्मा गर्ने जस्ता परम्परागत क्रियाकलापहरूलाई निजहरूको सँस्कृतिको सम्बद्र्धन तथा आर्थिक आत्मनिर्भरता विकासमा महत्वपूर्ण तत्वहरूको रूपमा मान्यता दिइनेछ । सरकारहरूले उपयुक्त भएको अवस्थामा यस्ता जनताहरूको सहभागितामा त्यस्ता क्रियाकलापहरू सुदृढ गरिएको र प्रवद्र्धन गरिएको कुरा सुनिश्चित गर्नेछन् । </div><div class="numbered-list-item"> २. सम्बन्धित जनताको अनुरोधमा, सम्भव भएको अवस्थामा त्यस्ता जनताको </div><div class="content-paragraph" style="padding-left: 1.5em; text-indent: 0;"> परम्परागत प्रविधि र साँस्कृतिक विशेषताहरू तथा दिगो र समन्यायिक विकासलाई दृष्टिगत गरी उपयुक्त प्राविधिक र वित्तीय सहायता उपलब्ध गराइनेछ । </div><div class="document-subtitle">भाग ५</div><div class="document-subtitle">सामाजिक सुरक्षा तथा स्वास्थ्य</div><div class="document-subtitle">धारा २४</div><div class="content-paragraph"> सम्बन्धित जनताको रक्षावरण गर्ने गरी सामाजिक सुरक्षा सम्बन्धी योजनाहरूको </div><div class="content-paragraph"> विकास प्रगतिशिल रूपमा गरिनेछ र निजहरू विरुद्ध कुनै पनि भेदभाव नगरी यस्ता </div><div class="content-paragraph"> योजनाहरूको कार्यान्वयन गरिनेछ । </div><div class="document-subtitle">धारा २५</div><div class="numbered-list-item"> १. सरकारहरूले सम्बन्धित जनताहरूलाई पर्याप्त स्वास्थ्य सेवाहरू उपलब्ध </div><div class="content-paragraph" style="padding-left: 1.5em; text-indent: 0;"> भएको सुनिश्चित गर्ने वा निजहरूले शारीरिक तथा मानसिक स्वास्थ्यको उच्चतम उपलब्ध स्तर उपभोग गर्न सक्ने गरी निजहरूको आफ्नै जिम्मेवारी र नियन्त्रण अन्तर्गत यस्ता सेवाहरू तय गरी उपलब्ध गराउन निजहरूलाई स्रोतहरू उपलब्ध गराउनेछन् । </div><div class="numbered-list-item"> २. स्वास्थ्य सेवाहरू सम्भव भएसम्म समुदायमा आधारित हुनेछन् । सम्बन्धित </div><div class="content-paragraph" style="padding-left: 1.5em; text-indent: 0;"> जनताहरूको सहयोगमा यस्ता सेवाहरूको तर्जुमा गरी संचालन गरिनेछ र यस्ता सेवाहरूले निजहरूको आर्थिक, भौगोलिक, सामाजिक र साँस्कृतिक अवस्था तथा निजहरूको निरोधात्मक हेरचाह, उपचारात्मक अभ्यास र औषधिलाई ध्यान दिनेछन् । </div><div class="numbered-list-item"> ३. स्वास्थ्य उपचार प्रणालीले स्थानीय समुदायका स्वास्थ्यकर्मीहरूको तालिम र </div><div class="content-paragraph" style="padding-left: 1.5em; text-indent: 0;"> रोजगारीलाई प्राथमिकता दिने र स्वास्थ्य उपचार सेवाका अन्य तहहरूसँग सवल सम्बन्ध कायम राख्दै प्राथमिक स्वास्थ्य सेवामा जोड दिनेछ । </div><div class="numbered-list-item"> ४. यस्ता स्वास्थ्य सेवाहरूको व्याख्या गर्दा मुलुकमा अपनाइएका अन्य </div><div class="content-paragraph" style="padding-left: 1.5em; text-indent: 0;"> सामाजिक, आर्थिक र साँस्कृतिक उपायहरूसँग समन्वय गरिनेछ । </div><div class="document-subtitle">भाग ६</div><div class="document-subtitle">शिक्षा तथा संचार माध्यम</div><div class="document-subtitle">धारा २६</div><div class="content-paragraph"> सम्बन्धित जनताका सदस्यहरूलाई कम्तीमा राष्ट्रिय समुदायका अन्य जनतासँग </div><div class="content-paragraph"> समान आधारमा सबै तहमा शिक्षा हासिल गर्ने अवसर उपलब्ध भएको कुरा </div><div class="content-paragraph"> सुनिश्चित गर्न उपायहरू अपनाइनेछन् । </div><div class="document-subtitle">धारा २७</div><div class="numbered-list-item"> १. सम्बन्धित जनताको लागि शैक्षिक कार्यक्रम र सेवाहरू त्यस्ता जनताका </div><div class="content-paragraph" style="padding-left: 1.5em; text-indent: 0;"> विशेष आवश्यकताहरूलाई सम्बोधन गर्न निजहरूसँगको सहयोगमा विकास र कार्यान्वयन गरिनेछ र त्यस्ता कार्यक्रम र सेवाहरूले निजहरूको इतिहास, ज्ञान र प्रविधि, मूल्य प्रणाली (भ्यालु सिष्टम) र उत्तरोत्तर सामाजिक, आर्थिक र साँस्कृतिक आकांक्षाहरूलाई समेट्नेछन् । </div><div class="numbered-list-item"> २. सक्षम अधिकारीले उपयुक्तता अनुसार यस्ता जनताका लागि यस्ता </div><div class="content-paragraph" style="padding-left: 1.5em; text-indent: 0;"> कार्यक्रमहरूको संचालनको लागि प्रगतिशील रूपमा जिम्मेवारी हस्तान्तरण </div><div class="content-paragraph"> गर्ने उद्देश्यले शैक्षिक कार्यक्रमहरूको तर्जुमा र कार्यान्वयनका सम्बन्धमा </div><div class="content-paragraph"> सम्बन्धित जनताका सदस्यहरूलाई तालिम दिइएको र त्यसमा निजहरूको </div><div class="content-paragraph"> संलग्नता रहेको सुनिश्चित गर्नेछन् । </div><div class="numbered-list-item"> ३. यसका अतिरिक्त सरकारहरूले आफ्नो शैक्षिक संस्था तथा सुविधाहरू </div><div class="content-paragraph" style="padding-left: 1.5em; text-indent: 0;"> स्थापित गर्ने यी जनताको अधिकारलाई मान्यता दिनेछन् । तर यस्ता संस्थाहरूले यी जनताहरूसँग परामर्श गरी सक्षम अधिकारीबाट स्थापित न्यूनतम मापदण्डहरू पूरा गरेको हुनुपर्दछ । यस प्रयोजनका लागि उपयुक्त स्रोतहरू उपलब्ध गराइनेछ । </div><div class="document-subtitle">धारा २८</div><div class="numbered-list-item"> १. सम्बन्धित जनताका बालबालिकालाई व्यवहारिक भएसम्म निजहरूको </div><div class="content-paragraph" style="padding-left: 1.5em; text-indent: 0;"> आफ्नै मातृभाषा वा निजहरूको समूहबाट सबभन्दा बढी बोलिने भाषामा पढ्न र लेख्न सिकाइनेछ । यो व्यवहारिक नभएमा, सक्षम अधिकारीहरूले यो उद्देश्य हासिल गर्ने उपायहरू अपनाउने अभिप्रायले यस्ता जनतासँग परामर्श गर्नेछन् । </div><div class="numbered-list-item"> २. यी जनतालाई मुलुकको राष्ट्रिय भाषा वा मुलुकको कुनै एक औपचारिक </div><div class="content-paragraph" style="padding-left: 1.5em; text-indent: 0;"> भाषामा सहज ढंगले बोल्न अवसर प्राप्त भएको कुरा सुनिश्चित गर्न पर्याप्त उपायहरू अपनाइनेछन् । </div><div class="numbered-list-item"> ३. सम्बन्धित जनताका मातृभाषाको संरक्षण, विकास र अभ्यास तथा प्रवद्र्धन </div><div class="content-paragraph" style="padding-left: 1.5em; text-indent: 0;"> गर्ने उपायहरू अपनाइनेछन् । </div><div class="document-subtitle">धारा २९</div><div class="content-paragraph"> निजहरूको आफ्नै समुदायमा र राष्ट्रिय समुदायमा पूर्ण रूपले तथा समान </div><div class="content-paragraph"> आधारमा सहभागी हुन सम्बन्धित जनताका बालबालिकालाई सहयोग गर्ने सामान्य </div><div class="content-paragraph"> ज्ञान र सीप उपलब्ध गराउनु नै यी जनताका लागि शिक्षाको लक्ष्य हुनेछ । </div><div class="document-subtitle">धारा ३०</div><div class="numbered-list-item"> १. सरकारहरूले सम्बन्धित जनताको परम्परा र सँस्कृति अनुरूपका </div><div class="content-paragraph" style="padding-left: 1.5em; text-indent: 0;"> उपायहरूद्वारा तथा खासगरी श्रम, र स्वास्थ्य सम्बन्धी कुराहरू, सामाजिक कल्याण सम्बन्धी निजहरूका अधिकार तथा कर्तव्यहरू र यस महासन्धिबाट निसृत निजहरूका अधिकारहरूका सम्बन्धमा निजहरूलाई जानकारी गराउने उपायहरू अपनाउनेछन् । </div><div class="numbered-list-item"> २. आवश्यक भएमा अनुवादको माध्यमबाट तथा यस्ता जनताका </div><div class="content-paragraph" style="padding-left: 1.5em; text-indent: 0;"> भाषाहरूमा आम संचारको प्रयोग मार्फत यो कार्य गरिनेछ । </div><div class="document-subtitle">धारा ३१</div><div class="content-paragraph"> राष्ट्रिय समुदायका सबै समूहहरू र खासगरी सम्बन्धित जनतासँग निकटतम </div><div class="content-paragraph"> प्रत्यक्ष सम्पर्क भएका समूहहरूबीच यस्ता समूहहरूले यी जनताका सम्बन्धमा </div><div class="content-paragraph"> राख्नसक्ने पूर्वाग्रहहरू उन्मुलन गर्ने उद्देश्यले शैक्षिक उपायहरू अपनाइने छ । </div><div class="content-paragraph"> इतिहासका पाठ्यपुस्तक र शैक्षिक सामग्रीहरूले यस्ता जनताका समाज तथा </div><div class="content-paragraph"> सँस्कृतिहरूको स्वच्छ, यथार्थपरक र जानकारीमूलक तस्वीर उपलब्ध गराएको </div><div class="content-paragraph"> सुनिश्चित गर्ने प्रयत्न गरिनेछ । </div><div class="document-subtitle">भाग ७</div><div class="document-subtitle">सीमा वारपारको सम्पर्क र सहयोग</div><div class="document-subtitle">धारा ३२</div><div class="content-paragraph"> आर्थिक, सामाजिक, साँस्कृतिक, आध्यात्मिक र वातावरणीय क्षेत्रहरूमा गरिने </div><div class="content-paragraph"> क्रियाकलापहरू लगायतका क्षेत्रमा सीमा वारिपारिका आदिवासी तथा जनजातिहरू </div><div class="content-paragraph"> बीचको सम्पर्क र सहयोग सहज बनाउन सरकारहरूले अन्तर्राष्ट्रिय सम्झौताहरू </div><div class="content-paragraph"> समेतका उपयुक्त उपायहरू अपनाउने छन् । </div><div class="document-subtitle">भाग ८</div><div class="document-subtitle">प्रशासन</div><div class="document-subtitle">धारा ३३</div><div class="numbered-list-item"> १. यस महासन्धिमा समेटिएका कुराहरूको लागि जिम्मेवार सरकारी </div><div class="content-paragraph" style="padding-left: 1.5em; text-indent: 0;"> अधिकारीले सम्बन्धित जनतालाई प्रभाव पार्ने कार्यक्रमहरू संचालन गर्ने विद्यमान निकायहरू वा अन्य उपयुक्त संयन्त्रहरूले त्यस्ता निकाय र संयन्त्रलाई सुम्पिएका कामहरू उपयुक्त किसिमले सम्पन्न गर्न आवश्यक साधन त्यस्ता निकाय र संयन्त्रमा रहेको कुरा सुनिश्चित गर्नेछन् । </div><div class="numbered-list-item"> २. यस्ता कार्यक्रमहरूमा देहायका कुराहरू समावेश हुनेछन् । </div><div class="numbered-list-sub-item"> (क) सम्बन्धित जनताको सहयोगमा यस महासन्धिमा व्यवस्था भएका </div><div class="numbered-list-sub-item"> उपायहरूको लागि योजना तर्जुमा, समन्वय, कार्यान्वयन र मूल्याङ्कन </div><div class="numbered-list-sub-item"> गर्ने, </div><div class="numbered-list-sub-item"> (ख) सम्बन्धित जनताको सहयोगमा सक्षम निकायहरू समक्ष कानुनी तथा </div><div class="numbered-list-sub-item"> अन्य उपायहरू प्रस्ताव गर्ने र अपनाइएका उपायहरूको प्रयोगको </div><div class="numbered-list-sub-item"> सुपरीवेक्षण गर्ने । </div><div class="document-subtitle">भाग ९</div><div class="document-subtitle">सामान्य प्रावधानहरू</div><div class="document-subtitle">धारा ३४</div><div class="content-paragraph"> प्रत्येक मुलुकको विशिष्ट अवस्थाहरूलाई दृष्टिगत गर्दै यस महासन्धिलाई </div><div class="content-paragraph"> कार्यान्वयन गर्ने उपायहरूको प्रकृति र क्षेत्र लचिलो किसिमले निर्धारण गरिनेछ । </div><div class="document-subtitle">धारा ३५</div><div class="content-paragraph"> यस महासन्धिका व्यवस्थाहरूको प्रयोगले अन्य महासन्धि तथा सिफारिश, </div><div class="content-paragraph"> अन्तर्राष्ट्रिय लिखत, सन्धि वा राष्ट्रिय कानुन, निर्णय, परम्परा वा सम्झौताहरू </div><div class="content-paragraph"> बमोजिम जनताका अधिकार तथा लाभहरू उपर प्रतिकुल प्रभाव पार्ने छैन । </div><div class="document-subtitle">भाग १०</div><div class="document-subtitle">अन्तिम प्रावधानहरू</div><div class="document-subtitle">धारा ३६</div><div class="content-paragraph"> यस महासन्धिले आदिवासी तथा जनजाति सम्बन्धी महासन्धि, १९५७ लाई </div><div class="content-paragraph"> संशोधन गरेको छ। </div><div class="document-subtitle">धारा ३७</div><div class="content-paragraph"> यो महासन्धिको अनुमोदन गरिएको औपचारिक लिखत दर्ता गर्नको लागि </div><div class="content-paragraph"> अन्तर्राष्ट्रिय श्रम कार्यालयका महानिर्देशक समक्ष पठाइने छ । </div><div class="document-subtitle">धारा ३८</div><div class="numbered-list-item"> १. महानिर्देशक समक्ष अनुमोदनको लिखत दर्ता गराएका अन्तर्राष्ट्रिय श्रम </div><div class="content-paragraph" style="padding-left: 1.5em; text-indent: 0;"> संगठनका सदस्यहरूको हकमा मात्र यो महासन्धि बन्धनकारी हुनेछ । </div><div class="numbered-list-item"> २. महानिर्देशक समक्ष दुई सदस्यहरूको अनुमोदनको लिखत दर्ता भएको </div><div class="content-paragraph" style="padding-left: 1.5em; text-indent: 0;"> मितिले बाह्र महिनादेखि यो महासन्धि प्रारम्भ हुनेछ । </div><div class="numbered-list-item"> ३. त्यसपछि, यो महासन्धिको अनुमोदनको लिखत दर्ता गराउने सदस्यको </div><div class="content-paragraph" style="padding-left: 1.5em; text-indent: 0;"> हकमा त्यसरी दर्ता मितिले बाह्र महिनापछि प्रारम्भ हुनेछ । </div><div class="document-subtitle">धारा ३९</div><div class="numbered-list-item"> १. यो महासन्धिको अनुमोदन गरेको सदस्यले यो महासन्धि प्रारम्भ भएको </div><div class="content-paragraph" style="padding-left: 1.5em; text-indent: 0;"> मितिले शुरुको दश वर्ष समाप्त भएपछि अन्तर्राष्ट्रिय श्रम कार्यालयका महानिर्देशक समक्ष दर्ताको लागि सूचना प्रेषण गरी यो महासन्धि परित्याग गर्न सक्नेछ । त्यसरी गरिएको परित्याग सूचना दर्ता भएको मितिले एक वर्षसम्म लागू हुनेछैन । </div><div class="numbered-list-item"> २. यो महासन्धि अनुमोदन गर्ने र यस धारामा व्यवस्था भए बमोजिमको </div><div class="content-paragraph" style="padding-left: 1.5em; text-indent: 0;"> परित्यागको अधिकार अघिल्लो प्रकरणमा उल्लिखित दश वर्षको अवधि </div><div class="content-paragraph"> समाप्त भएपछिको वर्षभित्र प्रयोग नगर्ने प्रत्येक सदस्यको हकमा यो </div><div class="content-paragraph"> महासन्धि दश वर्षको अर्को अवधिसम्म बन्धनकारी हुनेछ र त्यसपछि </div><div class="content-paragraph"> त्यस्तो सदस्यले यस धारामा उल्लिखित शर्तहरू अन्तर्गत दश वर्षको </div><div class="content-paragraph"> प्रत्येक अवधि समाप्त भएपछि यो महासन्धि परित्याग गर्न सक्नेछ । </div><div class="document-subtitle">धारा ४०</div><div class="numbered-list-item"> १. अन्तर्राष्ट्रिय श्रम कार्यालयको महानिर्देशकले संगठनका सदस्यहरूले </div><div class="content-paragraph" style="padding-left: 1.5em; text-indent: 0;"> सम्प्रेषण गरेका सबै अनुमोदन र परित्यागहरूको दर्ताको सूचना अन्तर्राष्ट्रिय श्रम संगठनका सबै सदस्यहरूलाई दिनेछ । </div><div class="numbered-list-item"> २. महानिर्देशकले संगठनका सदस्यहरूलाई निज समक्ष पठाइएको दोस्रो </div><div class="content-paragraph" style="padding-left: 1.5em; text-indent: 0;"> अनुमोदनको दर्ताको जानकारी दिँदा सो मितिसम्म यो महासन्धि लागू हुने कुरामा संगठनका सदस्यहरूको ध्यानाकर्षण गराउनेछ । </div><div class="document-subtitle">धारा ४१</div><div class="content-paragraph"> अन्तर्राष्ट्रिय श्रम कार्यालयका महानिर्देशकले यस अघिका धाराहरूको व्यवस्था </div><div class="content-paragraph"> बमोजिम आफू समक्ष दर्ता भएका अनुमोदनहरू र परित्यागका सबै कार्यहरूको </div><div class="content-paragraph"> सम्पूर्ण विवरण दर्ताको लागि संयुक्त राष्ट्र संघको वडापत्रको धारा १०२ अनुसार </div><div class="content-paragraph"> संयुक्त राष्ट्र संघको महासचिवलाई दिनेछ । </div><div class="document-subtitle">धारा ४२</div><div class="content-paragraph"> आफूले आवश्यक ठानेका बखत अन्तर्राष्ट्रिय श्रम कार्यालयको संचालक निकायले </div><div class="content-paragraph"> यस महासन्धिको कार्यान्वयन सम्बन्धी प्रतिवेदन महासम्मेलनमा प्रस्तुत गर्ने र यस </div><div class="content-paragraph"> महासन्धिका आंशिक वा पूर्ण संशोधनको प्रश्न सम्मेलनको कार्यसूचीमा राख्न </div><div class="content-paragraph"> वाञ्छनीय भए वा नभएको एकिन गर्नेछ । </div><div class="document-subtitle">धारा ४३</div><div class="numbered-list-item"> १. सम्मेलनले यो महासन्धिलाई पूर्ण वा आंशिक रूपमा संशोधन गरी नयाँ </div><div class="content-paragraph" style="padding-left: 1.5em; text-indent: 0;"> महासन्धि स्वीकार गरेमा, नयाँ महासन्धिले अन्यथा व्यवस्था गरेकोमा बाहेक, </div><div class="numbered-list-sub-item"> (क) कुनै सदस्यबाट संशोधन गर्ने नयाँ महासन्धि अनुमोदन भएमा </div><div class="numbered-list-sub-item"> संशोधन गर्ने नयाँ महासन्धि प्रारम्भ हुँदाका बखत उपर्युक्त धारा </div><div class="numbered-list-sub-item"> ३९ मा जुनसुकै कुरा लेखिएको भए तापनि यो महासन्धि तुरुन्तै </div><div class="numbered-list-sub-item"> विधिवत परित्याग गरिएको मानिनेछ । </div><div class="numbered-list-sub-item"> (ख) संशोधन गर्ने नयाँ महासन्धि प्रारम्भ भएको मितिदेखि यो महासन्धि </div><div class="numbered-list-sub-item"> सदस्यहरूबाट अनुमोदन हुनका लागि खुला रहने छैन । </div><div class="numbered-list-item"> २. यो महासन्धि अनुमोदन गरेका तर संशोधन गर्ने महासन्धि अनुमोदन </div><div class="content-paragraph" style="padding-left: 1.5em; text-indent: 0;"> नगरेका सदस्यहरूको हकमा कुनै पनि अवस्थामा यो महासन्धि वर्तमान स्वरूप र अन्तरवस्तुमा नै लागू हुनेछ । </div><div class="document-subtitle">धारा ४४</div><div class="content-paragraph"> प्रस्तुत महासन्धिका अंग्रेजी र फ्रान्सिली भाषाका प्रतिहरू समान रूपमा </div><div class="content-paragraph"> आधिकारिक रहेका छन् । </div></body></html>