<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720344100_66_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-list-item { margin: 0 0 5px 30px; /* Indent for list items */ line-height: 1.7; text-align: justify; text-indent: -30px; /* Hanging indent for number/letter */ padding-left: 30px; /* Push content to right of number/letter */ } .content-list-item > span { display: inline; /* Ensure no unwanted line breaks for span inside list item */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } .form-field.xxlarge { min-width: 500px; } /* Custom for very long fields */ table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .no-border-table { border: none; margin: 0; } .no-border-table th, .no-border-table td { border: none; padding: 2px 0; /* Minimal padding for inline look */ vertical-align: top; } .no-border-table td.col1 { width: 70%; /* Adjust width to make the date column align */ padding-left: 30px; text-indent: -30px; } .no-border-table td.col2 { width: 30%; text-align: right; white-space: nowrap; /* Prevent date from wrapping */ } .table-form-fields th, .table-form-fields td { padding: 0 8px; /* Reduce padding for form fields */ min-height: 25px; /* Ensure enough height for form field */ } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-margin { margin-left: 40px; } /* Custom indent for sub-list items */ .indent-margin-small { margin-left: 20px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">बिरुवा क्वारेन्टाइन तथा संरक्षण नियमावली, २०६६</div><div class="content-paragraph text-center">नेपाल राजपत्रमा प्रकाशन मिति</div><div class="content-paragraph text-center bold">२०६६।१२।९</div><div class="content-paragraph bold">संशोधनः</div><table class="no-border-table"><tbody><tr><td class="col1">१.&nbsp;&nbsp;&nbsp;&nbsp;बिरुवा संरक्षण (पहिलो संशोधन) नियमावली, २०८०</td><td class="col2">२०८०/०२/२२</td></tr></tbody></table><div class="content-paragraph">बिरुवा क्वारेन्टाइन तथा संरक्षण ऐन, २०६४ को दफा ३५ ले दिएको अधिकार प्रयोग गरी नेपाल सरकारले देहायका नियमहरु बनाएको छ ।</div><div class="document-subtitle bold">परिच्छेद-१</div><div class="document-subtitle">प्रारम्भिक</div><div class="content-paragraph bold">१. संक्षिप्त नाम र प्रारम्भः</div><div class="content-list-item">(१) यी नियमहरुको नाम “बिरुवा क्वारेन्टाइन तथा संरक्षण नियमावली, २०६६” रहेको छ ।</div><div class="content-list-item">(२) यो नियमावली तुरुन्त प्रारम्भ हुनेछ ।</div><div class="content-paragraph bold">२. परिभाषाः</div><div class="content-paragraph">विषय वा प्रसङ्गले अर्को अर्थ नलागेमा यस नियमावलीमा,-</div><div class="content-list-item">(क) “अनुवांशिक परिमार्जित बस्तु (जेनेटिकल्ली मोडिफाइड अर्गानिज्म)” भन्नाले पुनर्संयोजन गरिएको डिअक्सिराईवो न्यूक्लिक एसिड (डि.एन.ए.) प्रविधिद्वारा एक प्रजातिको जीन अर्को प्रजातिमा प्रतिस्थापन गरिएको कुनै बिरुवा वा बिरुवाजन्य उपज सम्झनु पर्छ र सो शब्दले यस्ता बिरुवाजन्य उपजबाट उत्पादन भएको उपपदार्थ (बाईप्रोडक्ट) समेतलाई जनाउँछ ।</div><div class="content-list-item">(ख) “ऐन” भन्नाले बिरुवा क्वारेन्टाइन तथा संरक्षण ऐन, २०६४ सम्झनु पर्छ ।</div><div class="content-list-item">(ग) “कार्यालय प्रमुख” भन्नाले ऐनको दफा ३३ बमोजिम स्थापित कार्यालयको प्रमुख सम्झनु पर्छ ।</div><div class="content-list-item">(ग१) "केन्द्र" भन्नाले प्लान्ट क्वारेन्टाइन तथा विषादी व्यवस्थापन केन्द्र सम्झनु पर्छ ।</div><div class="content-list-item">*(ग२) "जर्मप्लाज्म" भन्नाले खेती गरिएका वा प्राकृतिक वासस्थानमा रहेका बाली बिरुवा, वनस्पति वा सूक्ष्म जीवाणुको जीवित र वंशानुगत गुण रहेको पूर्ण वा आंशिक भाग वा सोको क्रियात्मक इकाइ (फङ्गसनल युनिट अफ हेरिडिटी) सम्झनु पर्छ।</div><div class="content-list-item">(घ) “जीवित परिमार्जित वस्तु (लिभिङ्ग मोडिफाइड अर्गानिज्म)” भन्नाले आधुनिक जैविक प्रविधिको उपयोगबाट बिरुवामा भएका अनुवांशिक गुणलाई आनुवांशिक पदार्थको संयोजनद्वारा परिमार्जन गरिएको कुनै बिरुवा वा पुनर्जत्पादन हुन सक्ने बिरुवाजन्य उपज सम्झनु पर्छ ।</div><div class="content-list-item">(ङ) “ट्रान्सजेनिक पदार्थ” भन्नाले पुनर्संयोजन गरिएको डिअक्सिराईवो न्यूक्लिक एसिड प्रविधिद्वारा रोग, कीरा तथा प्रतिकुल वातावरण अवरोधक जातहरुका साथै मानव र वातावरणलाई असर नपर्ने गरी प्रयोगशाला, शीशा घर र खेतवारीमा अनुसन्धान गरी निकालिएको बिरुवा तथा जीव सम्झनु पर्छ ।</div><div class="content-paragraph">* पहिलो संशोधनबाट थप ।</div><div class="content-list-item">(च) “प्रयोगशाला” भन्नाले नेपाल सरकारले नेपाल राजपत्रमा सूचना प्रकाशन गरी तोकि दिएको प्रयोगशाला सम्झनु पर्छ ।</div><div class="content-list-item">(छ) “पोष्ट इन्ट्री क्वारेन्टाइन” भन्नाले पैठारी भएका बीउ, बिजन वा जीवित बिरुवालाई कुनै एक विशेष समयावधिसम्म शीशा, स्क्रीन वा प्लास्टिकद्वारा बनाईएको घर, अन्य कुनै त्यस्तै सुविधा भएको छुट्टै नर्सरी वा खेतमा रोपी गरिने स्वस्थता सम्बन्धी परीक्षण सम्झनु पर्छ ।</div><div class="content-list-item">(ज) “शत्रुजीव मुक्त उत्पादन स्थल” भन्नाले कुनै विशेष प्रकारको शत्रुजीव नभएको भनी वैज्ञानिक आधारमा प्रमाणित भएको र निश्चित अवधिसम्म त्यस्तो अवस्था आधिकारीक रुपमा कायम राखिएको स्थल सम्झनु पर्छ ।</div><div class="content-list-item">(झ) “शत्रुजीव मुक्त क्षेत्र” भन्नाले कुनै विशेष प्रकारको शत्रुजीव नभएको भनी वैज्ञानिक आधारमा प्रमाणित भएको र त्यस्तो अवस्था आधिकारीक रुपमा कायम राखिएको क्षेत्र सम्झनु पर्छ ।</div><div class="document-subtitle bold">परिच्छेद-२</div><div class="document-subtitle">समिति तथा संगठनको काम, कर्तव्य र अधिकार सम्बन्धी व्यवस्था</div><div class="content-paragraph bold">३. समितिको काम, कर्तब्य र अधिकारः</div><div class="content-paragraph">ऐनको दफा ५ मा लेखिएका काम, कर्तव्य र अधिकारका अतिरिक्त समितिको अन्य काम, कर्तव्य र अधिकार देहाय बमोजिम हुनेछः-</div><div class="content-list-item">(क) बिरुवा स्वस्थता तथा संरक्षण सम्बन्धी कार्यमा नेपाल सरकारलाई आवश्यक सहयोग गर्ने,</div><div class="content-list-item">(ख) जीवित परिमार्जित वस्तु तथा अनुवांशिक परिमार्जित वस्तुको आयातबाट बिरुवा संरक्षणमा पर्न सक्ने जोखिमको अध्ययन गरी त्यसको प्रभावलाई न्यून गर्न आवश्यक कार्य गर्ने, गराउने,</div><div class="content-list-item">(ग) क्वारेन्टाईन शत्रुजीवयुक्त बिरुवा तथा बिरुवाजन्य उपजहरु नेपालको एक ठाउँबाट अर्को ठाउँमा प्रवेश गर्न रोक लगाउने सम्बन्धमा नेपाल सरकारलाई सिफारिस गर्ने ।</div><div class="content-paragraph bold">४. संगठनको काम, कर्तव्य र अधिकारः</div><div class="content-paragraph">ऐनको दफा ६ बमोजिमका काम, कर्तव्य र अधिकारका अतिरिक्त संगठनको अन्य काम, कर्तव्य र अधिकार देहाय बमोजिम हुनेछः-</div><div class="content-list-item">(क) संकटोत्पन्न क्षेत्र, शत्रुजीव मुक्त क्षेत्र, शत्रुजीव मुक्त उत्पादन स्थल वा कम शत्रुजीव संक्रमित क्षेत्रको घोषणा गर्ने,</div><div class="content-list-item">(ख) बिरुवा, बिरुवाजन्य उपजहरुको परीक्षण, अनुसन्धान, पोष्ट इण्ट्री क्वारेण्टाइन स्थल, कम शत्रुजीव संक्रमित क्षेत्र तथा उपचार गर्न निजीस्तरबाट प्रयोगशाला वा उपचार कक्षको स्थापना गर्दा पालना गर्नु पर्ने मापदण्ड तोक्ने,</div><div class="content-paragraph">* पहिलो संशोधनबाट थप ।</div><div class="content-list-item">(ग) बिरुवा वा बिरुवाजन्य उपजको परीक्षण, उपचार वा अनुसन्धान गर्न निजीस्तरबाट स्थापित खण्ड (ख) बमोजिमको मापदण्ड पूराभएका प्रयोगशालालाई यस नियमावलीको प्रयोजनको लागि तोक्नको लागि नेपाल सरकार समक्ष सिफारिस गर्ने,</div><div class="content-list-item">(घ) जीवित परिमार्जित वस्तु, अनुवांशिक परिमार्जित वस्तु वा ट्रान्सजेनिक पदार्थको प्रवेशबाट बिरुवामा पर्न सक्ने जोखिमको व्यवस्थापनका लागि अनुसन्धान कार्यलाई प्रोत्साहन गर्ने,</div><div class="content-list-item">(ङ) नियमित शत्रुजीवको नियमित अध्ययन, अनुसन्धान तथा अनुगमन गरी सो सम्बन्धी सूचनाहरु अद्यावधिक गरी सम्बन्धित निकाय वा संस्थालाई जानकारी गराउने,</div><div class="content-list-item">(च) नेपालको कुनै एक क्षेत्रमा शत्रुजीवको प्रवेश भएमा अन्य क्षेत्रमा त्यसको फैलावट रोक्न यथाशिघ्र आवश्यक नियन्त्रणात्मक प्रकृयाहरु अपनाई सम्बन्धित निकाय वा संस्थालाई जानकारी गराउने,</div><div class="content-list-item">(छ) क्वारेन्टाईन शत्रुजीवहरुको फैलावटबाट आर्थिक हानि नोक्सानी हुन सक्ने अवस्था देखिएमा नियन्त्रणका लागि आन्तरिक क्वारेन्टाईन लागू गर्ने,</div><div class="content-list-item">(ज) अन्तर्राष्ट्रियस्तरमा अपनाइएका मापदण्ड अनुकूल हुने गरी “निकासी वा पैठारी हुने काठका सामग्री तथा कन्साइनमेन्टलाई प्याकेजिङ्ग गर्ने काठका सामग्री र बिरुवा स्वस्थता सम्बन्धी कार्यविधि तथा मापदण्ड तयार गरी लागू गर्ने, गराउने,</div><div class="content-list-item">(झ) ऐन तथा यस नियमावली बमोजिम निर्धारित मापदण्ड पूरा गरेका निजी स्तरका प्रयोगशाला, पोष्ट इण्ट्री क्वारेण्टाइन स्थल, कम शत्रुजीव संक्रमित क्षेत्र वा उपचार कक्षलाई मान्यता प्रदान गर्न नेपाल सरकार समक्ष सिफारिस गर्ने,</div><div class="content-list-item">(ञ) पोष्ट इण्ट्री सुविधा, परीक्षण केन्द्र, प्रयोगशाला र उपचार प्रक्रिया सम्बन्धी कार्य गर्नका लागि निजी क्षेत्रलाई समेत प्रोत्साहन गर्ने,</div><div class="content-list-item">(ट) निर्यात प्रर्वद्धनका लागि गुणस्तरीय उत्पादनलाई प्रोत्साहन गर्न असल कृषि कार्यविधि (गुड एग्रीकल्चर प्राक्टिसेज) स्वीकृत गराई लागू गर्ने ।</div><div class="document-subtitle bold">परिच्छेद-३</div><div class="document-subtitle">प्रवेश अनुमतिपत्र सम्बन्धी ब्यवस्था</div><div class="content-paragraph bold">०५. पैठारी प्रवेश अनुमतिपत्रका लागि निवेदन दिनेः</div><div class="content-list-item">(१) नेपालमा बिरुवा, बिरुवाजन्य उपज, बायोलोजिकल कन्ट्रोल एजेन्ट वा लाभदायक कीरा, माटो, झ्याउ, पीट लगायतका बिरुवा हुर्कने माध्यम, जर्मप्लाज्म, जीवित परिमार्जित वस्तु, अनुवांशिक परिमार्जित वस्तु वा ट्रान्सजेनिक पदार्थ पैठारी गर्न चाहने व्यक्ति वा संस्थाले त्यस्तो वस्तु वा पदार्थ पैठारी गर्नु अघि प्रवेश अनुमतिपत्र प्राप्त गर्न देहाय बमोजिमका कागजात तथा विवरण र दस्तुर वापत पाँच सय रुपैयाँ बुझाएको प्रमाण संलग्न गरी अनलाइन प्रणाली मार्फत अनुसन्धान तथा रोपणका लागि भए केन्द्रको प्रमुख समक्ष र सो बाहेक अन्य प्रयोजनको लागि भए सम्बन्धित कार्यालय प्रमुख समक्ष अनुसूची-१ बमोजिमको ढाँचामा निवेदन दिनु पर्नेछः-</div><div class="content-list-item indent-margin-small">(क) पैठारी गरिने वस्तुको अग्रिम बील बीजक (परफर्मा इन्भ्वाइस) को प्रतिलिपि,</div><div class="content-list-item indent-margin-small">(ख) बीउ बिजन पैठारी गरिने भए बीउ बिजन गुणस्तर नियन्त्रण केन्द्रको सिफारिसपत्र,</div><div class="content-list-item indent-margin-small">(ग) अनुसन्धानको लागि पैठारी गरिने भए अनुसन्धान गर्ने व्यक्ति वा संस्थाको अनुरोधपत्र र नेपाल कृषि अनुसन्धान परिषद् वा अन्य आधिकारिक निकायले गरेको सिफारिसपत्र,</div><div class="content-list-item indent-margin-small">(घ) जर्मप्लाज्म पैठारी गर्ने भएमा मन्त्रालयको सिफारिसपत्र,</div><div class="content-list-item indent-margin-small">(ङ) जीवित परिमार्जित वस्तु, अनुवांशिक परिमार्जित वस्तु वा ट्रान्सजेनिक पदार्थ पैठारी गर्दा त्यस्ता वस्तु बीउको रुपमा प्रयोग नगर्ने शर्तमा सम्बन्धित प्रशोधन उद्योगबाट प्रशोधन पछि मात्र बिक्री वितरण हुने प्रतिबद्धतापत्र,</div><div class="content-paragraph">* पहिलो संशोधनबाट संशोधित ।</div><div class="content-list-item indent-margin-small">(च) निजी प्रयोजनका लागि पैठारी गरिने बिरुवाको हकमा अनुसूची-२ बमोजिमको कबुलियतनामा,</div><div class="content-list-item indent-margin-small">(छ) व्यावसायिक रुपमा बिरुवा तथा बिरुवाजन्य सामग्री रोपणका लागि पैठारी गरिने भए अनुसूची-३ बमोजिमको ढाँचामा सम्बन्धित निकायको सिफारिसपत्र, र</div><div class="content-list-item indent-margin-small">(ज) नेपाल सरकार, प्रदेश सरकार वा स्थानीय तहको कार्यक्रम सञ्चालनका लागि पैठारी गरिने भए त्यस्तो कार्यक्रम सञ्चालन हुने स्थान लगायतका विवरण सहितको अनुरोधपत्र ।</div><div class="content-list-item">(२) उपनियम (१) बमोजिम प्राप्त निवेदन, सो साथ संलग्न विवरण तथा कागजात जाँचबुझ गर्दा केन्द्र वा कार्यालय प्रमुखले प्रवेश अनुमतिपत्र दिन मनासिब देखेमा अनुसूची-४ बमोजिमको ढाँचामा प्रवेश अनुमतिपत्र दिनु पर्नेछ।</div><div class="content-list-item">(३) कुनै व्यक्ति वा संस्थाले उपनियम (१) बमोजिम प्रवेश अनुमतिपत्र लिन निवेदन दिन नसकेको कारण देखाई प्रवेश नाकामा अनुसन्धान तथा रोपण बाहेक अन्य प्रयोजनका लागि प्रवेश अनुमतिपत्र लिन चाहेमा उपनियम (१) बमोजिमका कागजात र एक हजार रुपैयाँ दस्तुर बुझाएको प्रमाण संलग्न गरी अनलाइन प्रणाली मार्फत कार्यालय प्रमुख समक्ष अनुसूची-१ बमोजिमको ढाँचामा निवेदन दिनु पर्नेछ।</div><div class="content-list-item">(४) उपनियम (३) बमोजिम निवेदन दिएमा कार्यालय प्रमुखले एक पटकको लागि अनुसूची-४ बमोजिमको ढाँचामा प्रवेश अनुमतिपत्र दिन सक्नेछ ।</div><div class="content-list-item">(५) उपनियम (२) वा (४) बमोजिम पैठारी प्रवेश अनुमतिपत्र प्राप्त गर्ने व्यक्ति वा संस्थाले ऐनको दफा ७ को उपदफा (२) बमोजिम मन्त्रालयले तोकेको पैठारी सम्बन्धी शर्त तथा बन्देजको पालना गर्नु पर्नेछ ।</div><div class="content-list-item">(६) उपनियम (२) बमोजिम जाँचबुझ गर्दा संलग्न गरिएका कागजात अपर्याप्त भएको वा अन्य कारणबाट प्रवेश अनुमतिपत्र दिन उपयुक्त नदेखिएमा कार्यालय प्रमुखले सात दिनभित्र निवेदकलाई अनुसूची-६ बमोजिमको ढाँचामा जानकारी दिनु पर्नेछ ।</div><div class="content-paragraph bold">६. प्रवेश अनुमतिपत्रको नवीकरण सम्बन्धी व्यवस्थाः</div><div class="content-list-item">(१) नियम ५ को उपनियम (२) बमोजिम प्राप्त गरेको प्रवेश अनुमतिपत्र नवीकरण गराउन चाहने व्यक्ति वा संस्थाले प्रवेश अनुमतिपत्रको म्याद समाप्त हुनुभन्दा एक दिन अगावै त्यस्तो अनुमतिपत्र जारी गरेको केन्द्र वा कार्यालय प्रमुख समक्ष नवीकरण गर्नका लागि अनलाइन प्रणाली मार्फत निवेदन दिनु पर्नेछ ।</div><div class="content-paragraph">* पहिलो संशोधनबाट संशोधित ।</div><div class="content-list-item">(२) उपनियम (१) बमोजिम प्राप्त निवेदन उपर कार्यालय प्रमुखले आवश्यक जाँचबुझ गर्दा प्रवेश अनुमतिपत्रको नवीकरण गर्न मनासिब देखेमा चारसय रुपैया दस्तुर लिई बढीमा तीन महिनासम्मको लागि त्यस्तो प्रवेश अनुमतिपत्र नवीकरण गरी दिन सक्नेछ ।</div><div class="content-paragraph bold">७. प्रवेश नाकामा "छोडपूर्जी लिनेः</div><div class="content-list-item">(१) कुनै व्यक्ति वा संस्थाले ऐनको दफा ७ बमोजिम बिरुवा, बिरुवाजन्य उपज, बायोलोजिकल कन्ट्रोल एजेन्ट वा लाभदायक कीरा, माटो, झ्याउ, पीट लगायतका बिरुवा हुर्कने माध्यम, जर्मप्लाज्म, जीवित परिमार्जित वस्तु, अनुवांशिक परिमार्जित वस्तु वा ट्रान्सजेनिक पदार्थ पैठारी गर्ने गरी प्रवेश नाकामा ल्याई त्यस्ता वस्तुको क्वारेन्टाईन सम्बन्धी आवश्यक कार्य गरी पाउन र नेपाल भित्र प्रवेशको लागि छोडपूर्जी लिन अनलाइन प्रणाली मार्फत प्रज्ञापनपत्र भर्नु पर्नेछ ।</div><div class="content-list-item">(२) उपनियम (१) बमोजिम प्रज्ञापनपत्र भरी सकेपछि सम्बन्धित व्यक्ति वा संस्थाले प्रज्ञापनपत्रसँग सम्बन्धित देहायका कागजात सम्बन्धित कार्यालयमा पेश गर्नु पर्नेछः-</div><div class="content-list-item indent-margin-small">(क) नियम ७ को उपनियम (१) बमोजिम पेश गरेका सक्कलै कागजात तथा उपनियम (२) वा (४) बमोजिम लिएको पैठारी प्रवेश अनुमतिपत्र,</div><div class="content-list-item indent-margin-small">(ख) व्यावसायिक बिल बीजक (कमर्सियल इन्भ्वाइस) को प्रतिलिपि,</div><div class="content-list-item indent-margin-small">(ग) पैठारी गर्न लागिएका उपनियम (१) बमोजिमका वस्तुको निकासी गरिने मुलुकबाट जारी भएको बिरुवा स्वस्थता प्रमाणपत्र ।</div><div class="content-list-item">(३) उपनियम (१) बमोजिम पेश हुन आएको प्रज्ञापनपत्र तथा सोसाथ संलग्न कागजातको आवश्यक जाँचबुझ गर्दा "छोडपूर्जी दिन मनासिब देखिएमा कार्यालयले पैठारी गरिने वस्तुको आवश्यक नमूना लिई स्वस्थता परीक्षण गर्नको लागि प्रयोगशालामा पठाउनु पर्नेछ ।</div><div class="content-paragraph">* पहिलो संशोधनबाट संशोधित ।</div><div class="content-list-item">(४) उपनियम (३) बमोजिम प्राप्त नमूनाको प्रयोगशालामा परीक्षण गर्दा पैठारी गरिएको वस्तु स्वस्थ भएको पाइएमा कार्यालयले त्यस्तो वस्तु नेपालभित्र प्रवेश गराउन अनुसूची-९ बमोजिमको ढाँचामा छोड़ पूर्जी दिनेछ ।</div><div class="content-list-item">(५) उपनियम (३) बमोजिम लिएको नमूना प्रयोगशालामा परीक्षण गर्दा त्यस्तो नमूनामा क्वारेण्टाइन शत्रुजीव रहेको पाईएमा पैठारी गरिएको वस्तु नियम १५ बमोजिम नष्ट गर्नु पर्नेछ र सो बाहेकको अन्य अस्वस्थता पाईएमा पैठारी गरिएको वस्तु नियम १३ बमोजिम उपचार गर्न पठाईने वा पैठारीकर्ताको अनुरोधमा सोझै नियम १५ बमोजिम नष्ट गरिनेछ ।</div><div class="content-list-item">(६) नियम १३ बमोजिम उपचार गराए पश्चात् पैठारी गरिएको वस्तु स्वस्थ भएको पाईएमा कार्यालयले त्यस्ता वस्तु नेपालभित्र प्रवेश गराउन उपनियम (४) बमोजिम छोड़ पूर्जी दिनेछ ।</div><div class="content-list-item">(७) नियम १३ बमोजिम उपचार गराउँदा पनि पैठारी गरिएका वस्तु स्वस्थ भएको नपाईएमा कार्यालयले त्यस्ता वस्तुलाई नियम १५ बमोजिम नष्ट गर्ने वा त्यस्तो वस्तु सम्बन्धित देशमा फिर्ता गर्नु गराउनु पर्नेछ ।</div><div class="content-list-item">(८) अनुसन्धान प्रयोजनका लागि पैठारी गरिएका बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा पोष्ट इण्ट्री क्वारेण्टाइन स्थलमा राखी परीक्षण गर्नु पर्नेछ र यसरी परीक्षण गर्दा त्यस्ता वस्तु स्वस्थ रहेको पाईएमा कार्यालयले नेपालभित्र प्रयोग गर्न गराउन अनुमति दिनेछ ।</div><div class="content-paragraph">तर त्यस्तो वस्तु संक्रमित रहेको पाईएमा नियम १५ बमोजिम नष्ट गरिनेछ ।</div><div class="content-paragraph bold">८. स्वस्थता प्रमाणपत्र लिने सम्बन्धी व्यवस्थाः</div><div class="content-list-item">(१) ऐनको दफा १२ को उपदफा (१) वा (२) बमोजिम स्वस्थता प्रमाणपत्र लिन चाहने व्यक्ति वा संस्थाले देहायका कागजात संलग्न गरी निकासीको लागि भए "दुई सय रुपैयाँ र पुनः निकासीको लागि भए चार सय रुपैयाँ दस्तुर बुझाएको प्रमाण सहित अनलाइन प्रणाली मार्फत ढाँचामा कार्यालय प्रमुख समक्ष निवेदन दिनु पर्नेछः–</div><div class="content-list-item indent-margin-small">(क) निकासी गरिने वस्तुको उत्पत्तिको प्रमाणपत्र,</div><div class="content-list-item indent-margin-small">(ख) वन पैदावार भए वन विभागबाट जारी भएको छोड पूर्जी,</div><div class="content-list-item indent-margin-small">(ग) पुरातात्विक महत्वका वस्तु भए पुरातत्व विभागको सिफारिसपत्र,</div><div class="content-list-item indent-margin-small">(घ) निकासी गरिने वस्तुको बिल बिजक (इन्भ्वाइस),</div><div class="content-list-item indent-margin-small">(ङ) पुनः निकासी गरिने भए पैठारी गर्ने मुलुकले जारी गरेको पैठारी अनुमतिपत्र,</div><div class="content-list-item indent-margin-small">(च) पुनः निकासी गरिने वस्तुको हकमा नेपालमा पैठारी गरिदा पेश भएको स्वस्थता प्रमाणपत्रको प्रतिलिपि,</div><div class="content-list-item indent-margin-small">(छ) निकासी गर्ने व्यक्तिको आधिकारिक परिचयपत्र वा संस्थाले निकासी गर्ने भए त्यस्तो संस्था दर्ता प्रमाणपत्रको प्रतिलिपि र त्यस्तो कामका लागि कसैलाई खटाईएको भए त्यसरी खटाइएको पत्र ।</div><div class="content-list-item">(२) उपनियम (१) बमोजिम निवेदन प्राप्त भएपछि प्राप्त कागजात र निकासी गरिने वस्तुको नमूनाको आवश्यक जाँचबुझ र परीक्षण गर्दा निवेदकलाई स्वस्थता प्रमाणपत्र दिन उपयुक्त देखेमा कार्यालय प्रमुखले "निकासी वा पुनः निकासीको लागि अनुसूची-११ बमोजिमको ढाँचामा ई-फाइटो प्रणालीद्वारा बिरुवा स्वस्थता प्रमाणपत्र दिनेछ ।</div><div class="content-list-item">(३) उपनियम (२) बमोजिम आवश्यक जाँचबुझ र परीक्षण गर्दा स्वस्थता प्रमाणपत्र दिन उपयुक्त नदेखेमा कार्यालय प्रमुखले निवेदन परेको सात दिनभित्र सोको जानकारी अनुसूची-१३ बमोजिमको ढाँचामा सम्बन्धित निवेदकलाई दिनु पर्नेछ ।</div><div class="content-paragraph">* पहिलो संशोधनबाट संशोधित ।</div><div class="content-paragraph bold">९. कन्साइनमेन्ट लैजाने अनुमति सम्बन्धी व्यवस्थाः</div><div class="content-list-item">(१) बिरुवा, बिरुवाजन्य उपज वा अन्य वस्तुको पारवहनमा रहेको कन्साइनमेन्ट नेपालको बाटो भएर अन्य कुनै मुलुकमा लैजान चाहने व्यक्ति वा संस्थाले एकहजार रुपैंया दस्तुर संलग्न गरी अनुसूची–१४ बमोजिमको ढाँचामा कार्यालय समक्ष निवेदन दिनु पर्नेछ ।</div><div class="content-list-item">(२) उपनियम (१) बमोजिम निवेदन दिंदा देहायका कागजात संलग्न हुनु पर्नेछः-</div><div class="content-list-item indent-margin-small">(क) कन्साइनमेन्ट पैठारी गर्ने मुलुकले जारी गरेको पैठारी अनुमतिपत्र,</div><div class="content-list-item indent-margin-small">(ख) कन्साइनमेन्ट निकासी गर्ने मुलुकले जारी गरेको वस्तुको स्वस्थता प्रमाणपत्र,</div><div class="content-list-item indent-margin-small">(ग) कन्साइनमेन्टको बिलबिजक,</div><div class="content-list-item indent-margin-small">(घ) ढुवानीको साधन, तरीका र प्रयोग गर्ने बाटो,</div><div class="content-list-item indent-margin-small">(ङ) कन्साइनमेन्टमा रहेको वस्तुको उत्पत्तिको प्रमाणपत्र ।</div><div class="content-list-item">(३) कार्यालयले उपनियम (१) बमोजिम प्राप्त निवेदनसाथ संलग्न कागजात र कन्साइनमेन्ट ठीक दुरुस्त भए नभएको जाँचबुझ गर्दा ऐनको दफा १३ को उपदफा (३) बमोजिमको अवस्था विद्यमान भएमा त्यस्तो कन्साइनमेन्ट नेपालको बाटो भएर अन्य मुलुकमा लैजान अनुसूची–१५ बमोजिमको ढाँचामा अनुमति दिनेछ ।</div><div class="content-list-item">(४) उपनियम (३) बमोजिम दिईएको अनुमति बमोजिम कुनै बिरुवा, बिरुवाजन्य उपज वा अन्य वस्तुको कन्साइनमेन्ट नेपालको बाटो भएर अन्य मुलुकमा लैजाने क्रममा नेपालभित्र कुनै कारणबाट टुटफुट भई त्यसमा रहेको शत्रुजीव बाहिर निस्कन वा फैलन सक्ने सम्भावना भएमा त्यस्तो कन्साइनमेन्ट लैजाने व्यक्तिले तुरुन्त नजिकको कार्यालय वा जिल्ला कृषि विकास कार्यालय वा कृषि सेवा केन्द्रमा सूचना गर्नु पर्नेछ ।</div><div class="content-list-item">(५) उपनियम (४) बमोजिम कुनै सूचना प्राप्त हुन आएमा कार्यालय वा जिल्ला कृषि विकास कार्यालय वा कृषि सेवा केन्द्रले तुरुन्त त्यस्तो कन्साइनमेन्टको निरीक्षण गरी शत्रुजीव फैलन नसक्ने व्यवस्था गरी त्यसको जानकारी यथाशीघ्र एक तह माथिल्लो निकाय वा कार्यालय र संगठनलाई दिनु पर्नेछ ।</div><div class="content-list-item">(६) नेपालको बाटो भएर लैजान लागिएको कन्साइनमेन्ट टुटफुट भई उपनियम (५) बमोजिमको अवस्था परेमा त्यसमा निषेधित शत्रुजीव बाहिर निस्कन नपाउने गरी पुनः प्याकेजिङ्ग गरेर मात्र त्यस्तो कन्साइनमेन्ट लैजान दिईनेछ । त्यसरी पुनः प्याकेजिङ्ग गर्दा गराउँदा लाग्ने खर्च सम्बन्धित व्यक्ति वा संस्थाले ब्यहोर्नु पर्नेछ ।</div><div class="content-paragraph">१०. ξ</div><div class="content-paragraph">* पहिलो संशोधनबाट हटाईयको ।</div><div class="content-paragraph bold">११. निरीक्षण गर्नेः</div><div class="content-list-item">(१) निरीक्षकले पैठारी वा निकासी हुने बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा वा अन्य वस्तु शत्रुजीवबाट संक्रमित भएको छ छैन भनी कन्साइनमेन्टमा रहेको वस्तु, त्यस्ता वस्तु रहेको झोला, पोका वा प्याकेट वा त्यसका लागि प्रयोग भएका वस्तु, त्यस्तो वस्तु राखिएको कन्टेनर तथा ढुवानीको साधनको निरीक्षण गर्नु पर्नेछ ।</div><div class="content-list-item">“(१क) ऐनको दफा १५ को उपदफा (१) को खण्ड (ख१) बमोजिम निरीक्षकले निकासी वा पैठारी हुने काठका सामग्रीमा अन्तर्राष्ट्रिय मापदण्ड अनुसारको लोगो र प्रमाणीकरण भए नभएको सम्बन्धमा सुनिश्चित गर्दा देहायको आधारमा गर्नु पर्नेछः-</div><div class="content-list-item indent-margin-small">(क) त्यस्तो सामग्रीको सम्बन्धमा ई-फाइटो प्रणालीद्वारा अनुसूची-११ बमोजिम बिरुवा स्वस्थता प्रमाणपत्र जारी भए नभएको,</div><div class="content-list-item indent-margin-small">(ख) कन्साइनमेन्टलाई प्याकेजिङ्ग गर्ने काठको सामग्रीमा अनुसूची-१५क. बमोजिमको उपचार विधिबाट उपचार गरिए नगरिएको र अनुसूची- १५ख. बमोजिमको लोगो लागे नलागेको।</div><div class="content-list-item">(२) उपनियम (१) बमोजिम निरीक्षण गर्दा निरीक्षकले निरीक्षण गरिने वस्तुमा माटो, बिरुवाका अवशेष वा झारपात वा जीवित कीरा भएको वा कुनै रोगका लक्षणहरु देखिएमा वा त्यस्तो रोग लागेको शङ्का हुने कुनै वस्तु देखिएमा सोको उपचार गर्न वा गराउन आदेश दिनु पर्नेछ ।</div><div class="content-list-item">(३) उपनियम (१) बमोजिम निरीक्षण गर्दा निरीक्षण गरिने वस्तुमा उपनियम (२) बमोजिमका कुराहरु फेला नपरेमा वा कुनै रोग लागेको वा रोगको लक्षणहरु भएको नदेखिएमा त्यसरी ल्याइएको कन्साइनमेन्टमा रहेको वस्तुको आवश्यक नमूना लिई परीक्षणका लागि प्रयोगशालामा पठाउनु पर्नेछ ।</div><div class="content-list-item">(४) उपनियम (३) बमोजिम लिईएको नमूनाको प्रयोगशाला परीक्षणबाट स्वस्थ रहेको प्रतिवेदन प्राप्त भएमा त्यस्ता कन्साइनमेन्ट निकासी वा पैठारीका लागि "छोडपूर्जी दिन पेश गर्नु पर्नेछ ।</div><div class="content-list-item">(५) उपनियम (३) बमोजिम लिईएको नमूनाको प्रयोगशालामा परीक्षण गर्दा परीक्षण गरिएको वस्तुको स्वस्थतामा शङ्का लागेमा पुनः परीक्षणको लागि थप सुविधासम्पन्न प्रयोगशालामा पठाउनु पर्नेछ । यसरी पुनः परीक्षण गर्न पठाइएकोमा सोको प्रयोगशाला प्रतिवेदन प्राप्त नभएसम्म कार्यालयले त्यस्तो कन्साइनमेन्ट क्वारेन्टाइन स्थलमा नै राख्न लगाउनु पर्नेछ ।</div><div class="content-paragraph">* पहिलो संशोधनबाट थप ।</div><div class="content-list-item">(६) उपनियम (३) वा (५) बमोजिम परीक्षण गर्न पठाईएको वस्तुको प्रयोगशाला प्रतिवेदनमा अस्वस्थ रहेको कुरा लेखी आएमा सो व्यहोरा संगठनमा जानकारी गराई संगठनको निर्देशन अनुसार नियम १३ बमोजिम उपचार गर्ने वा नियम १५ बमोजिम नष्ट गर्ने वा त्यस्तो वस्तु सम्बन्धित देशमा फिर्ता पठाउन आदेश दिनु पर्नेछ ।</div><div class="content-paragraph">* पहिलो संशोधनबाट संशोधित ।</div><div class="content-paragraph bold">१२. परीक्षण गर्ने तरीकाः</div><div class="content-list-item">(१) निरीक्षकले नियम ११ को उपनियम (३) बमोजिम लिएको कन्साइनमेन्टको नमूना परीक्षणका लागि प्रयोगशालामा प्राप्त भएपछि देहायको कुनै एक वा एकभन्दा बढी परीक्षण विधि अवलम्बन गरी परीक्षण गर्नु पर्नेछः-</div><div class="content-list-item indent-margin-small">(क) सामान्य परीक्षणः शत्रुजीवबाट संक्रमित भए नभएको पत्ता लगाउन आँखाले हेरी सामान्य परीक्षण गर्ने ।</div><div class="content-list-item indent-margin-small">(ख) धोएर परीक्षणः ढुसी भए नभएको पत्ता लगाउन सफा पानीमा आवश्यक रसायन मिसाई नमूना धोएर परीक्षण गर्ने ।</div><div class="content-list-item indent-margin-small">(ग) छानेर परीक्षणः जुका (नेमाटोड) भए नभएको पत्ता लगाउन सफा पानीमा सोली र छान्ने कागज ( फिल्टर पेपर ) को प्रयोग गरी परीक्षण गर्ने ।</div><div class="content-list-item indent-margin-small">(घ) सुक्ष्मदर्शक यन्त्रबाट परीक्षणः शत्रुजीवको पहिचानको लागि सुक्ष्मदर्शक यन्त्रको प्रयोग गरी परीक्षण गर्ने ।</div><div class="content-list-item indent-margin-small">(ङ) एक्सरे परीक्षणः बीउ बिजन (ग्रेन) हरुमा हुन सक्ने आन्तरिक संक्रमण पत्ता लगाउन एक्सरे मेशिनको प्रयोग गरी परीक्षण गर्ने ।</div><div class="content-list-item indent-margin-small">(च) इन्क्युबेशन परीक्षणः ढुसी वा शाकाणु (ब्याक्टेरिया) भए नभएको पत्ता लगाउन त्यसका लागि उपयुक्त माध्यम सहित इन्क्युबेशन मेशिनमा आवश्यकता अनुसारको समयसम्म राखी परीक्षण गर्ने ।</div><div class="content-list-item indent-margin-small">(छ) रोपेर गरिने परीक्षणः बीउ बिजन र बिरुवामा आन्तरिक संक्रमण भए नभएको पत्ता लगाउन त्यस्ता बीउ बिजन र बिरुवा पोष्ट इन्ट्री क्वारेन्टाइन स्थलमा रोपेर परीक्षण गर्ने ।</div><div class="content-list-item">(२) उपनियम (१) मा लेखिएदेखि बाहेकका अन्य वस्तुको परीक्षण गर्नु पर्दा परीक्षण गरिने वस्तुको सामान्य परीक्षण गरी आवश्यकतानुसार त्यसको निसंक्रमण वा उपचार गर्नु पर्नेछ ।</div><div class="content-paragraph bold">१३. उपचार गर्ने तरीकाः</div><div class="content-paragraph">निरीक्षकले बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा वा अन्य वस्तुको उपचार गर्नु परेमा देहायको कुनै एक वा एकभन्दा बढी उपचार विधि अवलम्बन गरी निसंक्रमण वा उपचार गर्नु गराउनु पर्नेछः-</div><div class="content-list-item indent-margin-small">(क) धूमिकरण उपचारः धूमिकरण विषादीबाट हावा नछिर्ने गरी कम्तीमा चौबीस घण्टा राखी उपचार गर्ने ।</div><div class="content-list-item indent-margin-small">(ख) भौतिक विधिबाट उपचारः शत्रुजीवको विशेषताको आधारमा भौतिक विधिबाट उपचार (जस्तै चिसो, ताप, विकिरण) गर्ने ।</div><div class="content-list-item indent-margin-small">(ग) रसायन विधिबाट उपचारः विभिन्न रसायनयुक्त विषादीहरुबाट (जस्तै धूलो, गेडा, झोल आदि) उपचार गर्ने ।</div><div class="content-paragraph bold">१४. खानतलासी लिने कार्यविधिः</div><div class="content-list-item">(१) निरीक्षकले ऐनको दफा १५ को उपदफा (१) को खण्ड (ग) बमोजिम कुनै परीक्षण क्षेत्र, भण्डारण स्थल वा अन्य कुनै ठाउँमा खानतलासी लिनु परेमा खानतलासी लिइने ठाउँका धनी वा सम्बन्धित व्यक्तिलाई खानतलासी लिन लागेको विषयमा सूचना दिई कम्तीमा दुई जना स्थानीय व्यक्तिहरुको रोहवरमा खानतलासी लिनु पर्नेछ ।</div><div class="content-list-item">(२) उपनियम (१) बमोजिम खानतलासी लिने कार्यमा निरीक्षकलाई सहयोग गर्नु सम्बन्धित सवैको कर्तव्य हुनेछ । यसरी खानतलासी लिंदा कसैले वाधा विरोध गरेमा निरीक्षकले निजलाई सम्झाई बुझाई उक्त स्थानमा प्रवेश गरी खानतलासी लिनु पर्नेछ ।</div><div class="content-list-item">(३) उपनियम (२) बमोजिम सम्झाई बुझाई गर्दा पनि बाधा विरोध गरेमा त्यस्तो बाधा विरोध गर्ने व्यक्तिलाई निरीक्षकले त्यस प्रकारको कार्यबाट पर्न सक्ने असर समेत उल्लेख गरी बाधा विरोध नगर्नका लागि आदेश दिन सक्नेछ ।</div><div class="content-list-item">(४) उपनियम (३) बमोजिम आदेश दिंदा पनि बाधा विरोध जारी राखेमा त्यस्तो ब्यक्तिलाई कार्यालय प्रमुखले ऐनको दफा २३ को खण्ड (घ) बमोजिम जरिवाना गर्न सक्नेछ ।</div><div class="content-list-item">(५) निरीक्षकले यस नियम बमोजिम खानतलासी लिंदा खानतलासी लिइएको ठाउँमा बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा वा अन्य वस्तु भएको पाईएमा त्यस्ता वस्तुको सम्पूर्ण विवरण खुलाई मुचुल्का तयार गरी सो स्थानको धनी वा सम्बन्धित व्यक्ति तथा उपस्थित अन्य व्यक्तिहरुको समेत सही छाप गराई एक प्रति सम्बन्धित व्यक्तिलाई दिई एक प्रति आफूसँग फाइल संलग्न गरी राखु पर्नेछ ।</div><div class="content-list-item">(६) निरीक्षकले उपनियम (५) बमोजिम फेला परेका वस्तुहरुको आवश्यक मात्रामा नमूना लिई सिलबन्दी गरी सो वस्तुको धनी वा सम्बन्धित व्यक्ति, रोहवरमा रहेका व्यक्ति र निरीक्षकले सही छाप गराई नमूनाको स्वस्थता परीक्षण गर्न नियम ११ को उपनियम (३) बमोजिम प्रयोगशालामा पठाउनु पर्नेछ । त्यसरी नमूना लिएपछि बाँकी रहेका वस्तुहरु अवस्था अनुसार कब्जामा लिने वा सोही ठाउँमा शिलबन्दी गरी राख्नु पर्नेछ ।</div><div class="content-list-item">(७) उपनियम (६) बमोजिम परीक्षण गर्न पठाईएको वस्तुको प्रयोगशाला परीक्षणबाट त्यस्तो वस्तु अस्वस्थ रहेको पाईएमा सो वस्तुको सम्बन्धमा नियम ११ को उपनियम (६) बमोजिम उपचार गर्ने, नष्ट गर्ने वा त्यस्तो वस्तु सम्बन्धित देशमा फिर्ता पठाउने आदेश दिनु पर्नेछ ।</div><div class="content-list-item">(८) यस नियम बमोजिम कुनै ठाउँको खानतलासी लिंदा कुनै वस्तु फेला नपरेमा वा असम्बन्धित वस्तु फेला परेमा सोही व्यहोरा मुचुल्कामा उल्लेख गरी फाइल संलग्न गर्नु पर्नेछ ।</div><div class="content-list-item">(९) निरीक्षकले खानतलासी गर्दा उपनियम (६) बमोजिम कुनै वस्तु आफ्नो कब्जामा लिनु पर्ने भएमा कब्जामा लिन लागिएको वस्तु, मात्रा, संख्या, अवस्था समेतको व्यहोरा उल्लेख गरी भरपाई तयार गरी त्यस्तो वस्तुको धनी वा सम्बन्धित व्यक्तिलाई एकप्रति भरपाई दिई अर्कोप्रति फाईल संलग्न गर्नु पर्नेछ ।</div><div class="content-paragraph bold">१५. नष्ट गर्ने प्रक्रियाः</div><div class="content-paragraph">निरीक्षकले कुनै बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा वा अन्य वस्तुको उपचार हुन नसक्ने भई वा अन्य कुनै कारणले ऐन तथा यस नियमावली बमोजिम त्यस्तो वस्तु नष्ट गर्नु पर्ने भएमा देहायको प्रक्रिया पूरा गरी नष्ट गर्नु पर्नेछः-</div><div class="content-list-item indent-margin-small">(क) नष्ट गर्नु पर्ने वस्तुलाई अन्य संक्रमण हुन नपाउने गरी बेग्लै राखे,</div><div class="content-list-item indent-margin-small">(ख) खण्ड (क) बमोजिम राखिएका वस्तुको प्रकृति र परिमाण समेतलाई विचार गरी गाड्नु पर्ने भए आवश्यक रसायनको प्रयोग गर्ने र जलाउनु पर्ने भए उपयुक्त स्थानको व्यवस्था गर्ने,</div><div class="content-list-item indent-margin-small">(ग) खण्ड (ख) बमोजिम गाडिने वस्तु वा जलाईएपछिको खरानीलाई खाड़लमा राखी माटोले पूरी दिने ।</div><div class="content-paragraph bold">१६. निरीक्षकको काम, कर्तव्य र अधिकारः</div><div class="content-paragraph">ऐन तथा यस नियमावलीमा अन्यत्र तोकिएका काम, कर्तव्य र अधिकारका अतिरिक्त निरीक्षकको अन्य काम, कर्तव्य र अधिकार देहाय बमोजिम हुनेछः-</div><div class="content-list-item indent-margin-small">(क) बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा तथा अन्य वस्तुको ओसार–पसार र प्रयोग सम्बन्धमा तोकिएका शर्त तथा बन्देजको पालना भए नभएको अनुगमन गर्ने र पालना भएको नपाईएमा सोको पालना गर्न लगाउने,</div><div class="content-list-item indent-margin-small">(ख) शत्रुजीव मुक्त क्षेत्र, शत्रुजीव मुक्त उत्पादनस्थल तथा कम शत्रुजीव संक्रमित क्षेत्र पहिचान गर्ने कार्यमा संगठनलाई सहयोग गर्ने ।</div><div class="content-paragraph bold">१७. शर्त तथा बन्देज अनुरुप नभएमा गर्नेः</div><div class="content-list-item">(१) कुनै व्यक्ति वा संस्थाले पैठारी गरेका बिरुवा, बिरुवाजन्य उपज, बायोलोजिकल कन्ट्रोल एजेण्ट, लाभदायक कीरा वा अन्य वस्तु प्रचलित नेपाल कानूनले तोकेको शर्त तथा बन्देज अनुकूल नभएमा त्यस्ता वस्तु कार्यालयले उपचार गरी प्रवेश गर्न दिन वा नष्ट गर्न वा सम्बन्धित मुलुकमा फिर्ता पठाउने सम्बन्धमा निर्देशनको लागि सोको सूचना तुरुन्त संगठनलाई दिनु पर्नेछ ।</div><div class="content-list-item">(२) उपनियम (१) बमोजिम सूचना प्राप्त भएमा संगठनले सो सम्बन्धी जानकारी सम्बन्धित मुलुकको राष्ट्रिय बिरुवा संरक्षण संगठनलाई गराई त्यस्तो बस्तुको सम्बन्धमा गर्नु पर्ने कारबाहीको लागि सम्बन्धित कार्यालयलाई आवश्यक निर्देशन दिनु पर्नेछ ।</div><div class="content-paragraph bold">१८. रकम जम्मा गर्नु पर्नेः</div><div class="content-paragraph">कार्यालयले ऐनको दफा २६ को प्रयोजनको लागि रकम तोक्दा पैठारी गरिने वस्तुको बिल बिजकमा उल्लिखित रकमको पचास प्रतिशत रकम जम्मा गर्न आदेश दिन सक्नेछ ।</div><div class="content-paragraph bold">१९. अनुसन्धान तथा तहकिकात सम्बन्धी कार्यविधिः</div><div class="content-list-item">(१) ऐन अन्तर्गत कसूर मानिने कुनै कार्य भएको भन्ने सम्बन्धमा कार्यालयलाई कुनै व्यक्तिले वा माध्यमबाट सूचना प्राप्त भएमा वा मालवस्तुको निरीक्षण वा परीक्षणको क्रममा ऐन अन्तर्गत कसूर मानिने कुनै कार्य भएको पाईएमा सोको व्यहोरा कार्यालयमा अभिलेखकृत गरी कसूरको प्रमाण नष्ट नहुने गरी निरीक्षकले तुरुन्त आवश्यक अनुसन्धान तथा तहकिकात शुरु गर्नु पर्नेछ ।</div><div class="content-list-item">(२) निरीक्षकले कसूरको अनुसन्धान तथा तहकिकात गर्दा त्यस्तो कसूरसँग सम्बन्धित व्यक्तिसंग आवश्यक कागजात तथा सोसंग सम्बन्धित वस्तुको विवरण माग गर्ने, बयान गराउने, प्रमाण संकलन गर्ने तथा प्राप्त कागजात र वस्तुका सम्बन्धमा परीक्षण गर्नु पर्ने देखेमा त्यस्तो वस्तुलाई यथास्थितिमा राख्न लगाई सो को आवश्यक मात्रामा नमूना लिई परीक्षण गर्नु गराउनु पर्नेछ ।</div><div class="content-list-item">(३) उपनियम (२) बमोजिम परीक्षणका लागि पठाईएकोमा परीक्षण प्रतिवेदनबाट त्यस्तो वस्तु स्वस्थ भएको प्रमाणित भएमा वा नियम १३ बमोजिम उपचार गराउँदा स्वस्थ भएमा त्यस्तो वस्तुको बील बिजक अनुसारको रकम धरौटी लिई त्यस्तो माल वस्तु सडीगली जाने प्रकृतिको भए लिलाम गर्ने र सडीगली नजाने भए वस्तुको भरपाई सम्बन्धित व्यक्तिलाई दिई आफ्नो नियन्त्रणमा लिई सुरक्षित साथ राख्नु पर्नेछ ।</div><div class="content-list-item">(४) उपनियम (३) बमोजिम परीक्षणका लागि पठाईएको वस्तुको परीक्षणबाट त्यस्तो वस्तु संक्रमित रही रहेको र उपचार हुन नसक्ने भन्ने प्रतिवेदन प्राप्त भएमा वा क्वारेण्टाइन शत्रुजीव रहेको पाईएमा वा सो वस्तु ऐन तथा यस नियमावली बमोजिम निषेधित वस्तु भएमा त्यस्तो वस्तु जफत गरी नियम १५ बमोजिम नष्ट गर्नु गराउनु पर्नेछ ।</div><div class="content-list-item">(५) निरीक्षकले यस नियम बमोजिम आवश्यक प्रमाण कागजात संकलन गरिसकेपछि अनुसूची–१६ बमोजिमको ढाँचामा अभियोगपत्र तयार गरी सम्पूर्ण कागजात सहितको मिसिल ऐनको दफा २७ को उपदफा (३) बमोजिम सम्बन्धित जिल्लाको जिल्ला सरकारी वकिल समक्ष पठाउनु पर्नेछ ।</div><div class="content-list-item">(६) उपनियम (५) बमोजिम सरकारी वकिलबाट राय प्राप्त भएपछि सोही बमोजिम निरीक्षकले मुद्दा हेर्ने अधिकारी समक्ष मुद्दा दायर गर्नेछ ।</div><div class="content-paragraph bold">२०. मुद्दा हेर्ने अधिकारीः</div><div class="content-paragraph">ऐन अन्तर्गतको कसूर सम्बन्धी मुद्दाको कारवाही र किनारा "सम्बन्धित कार्यालय वा केन्द्रले तोकेको वरिष्ठ बाली संरक्षण अधिकृतले गर्नेछ ।</div><div class="content-paragraph bold">२१. निर्देशिका बनाई लागू गर्न सक्नेः</div><div class="content-list-item">(१) मन्त्रालयले बिरुवा स्वस्थता सम्बन्धी विषयमा आवश्यक निर्देशिका बनाई लागू गर्न सक्ने छ ।</div><div class="content-list-item">(२) उपनियम (१) बमोजिम जारी भएको निर्देशिकाको पालना गर्नु सम्बन्धित सबैको कर्तव्य हुनेछ ।</div><div class="content-paragraph bold">२२. अनुसूचीमा थपघट वा हेरफेर गर्न सक्नेः</div><div class="content-paragraph">मन्त्रालयले नेपाल राजपत्रमा सूचना प्रकाशन गरी अनुसूचीमा आवश्यक थपघट वा हेरफेर गर्न सक्नेछ ।</div><div class="content-paragraph bold">२३. खारेजी र बचाउः</div><div class="content-list-item">(१) बिरुवा क्वारेन्टाइन तथा संरक्षण नियमावली, २०३१ खारेज गरिएको छ ।</div><div class="content-list-item">(२) उपनियम (१) बमोजिमको नियमावली बमोजिम भए गरेका काम कारबाही यसै नियमावली बमोजिम भए गरेको मानीने छ ।</div><div class="content-paragraph">* पहिलो संशोधनबाट संशोधित ।</div><div class="document-subtitle">अनुसूची-१</div><div class="content-paragraph text-center">(नियम ५ को "उपनियम (१) र (३) सँग सम्बन्धित)</div><div class="document-subtitle">प्रवेश अनुमतिपत्रको लागि दिईने निवेदनको ढाँचा</div><div class="content-paragraph">श्री कार्यालय प्रमुखज्यू, <span class="form-field large"></span> ।</div><div class="content-paragraph bold text-center">विषयः प्रवेश अनुमतिपत्र पाऊँ ।</div><div class="content-paragraph">म/हामी <span class="form-field xlarge"></span>(पैठारीकर्ताको नाम) ले देहायको वस्तु पैठारी गर्न चाहेकोले आवश्यक दस्तुर यसैसाथ संलग्न गरी बिरुवा क्वारेन्टाइन तथा संरक्षण ऐन, २०६४ को दफा ८ तथा बिरुवा क्वारेन्टाइन तथा संरक्षण नियमावली, २०६६ को नियम ५ को उपनियम (१) बमोजिम प्रवेश अनुमतिपत्र पाऊँ भनि यो निवेदन पेश गरेको छु/छौं ।</div><div class="content-paragraph bold">१. पैठारी गरिने वस्तुको विवरणः</div><div class="content-list-item indent-margin-small">(क) वीउ, प्रजनन बिरुवाहरु</div><div class="content-list-item indent-margin-small">(ख) उपभोग्य वस्तु</div><div class="content-list-item indent-margin-small">(ग) प्रयोगशालाका स्पेसिमेन, वायोलोजिकल कन्ट्रोल एजेन्ट, लाभदायक कीरा</div><div class="content-list-item indent-margin-small">(घ) अन्य <span class="form-field medium"></span> उल्लेख गर्ने)</div><div class="content-paragraph bold">२. पैठारीकर्ताको नाम र ठेगानाः <span class="form-field xlarge"></span></div><div class="content-paragraph bold">३. दर्ता नं./संस्थाः <span class="form-field xlarge"></span></div><div class="content-paragraph bold">४. स्थान नं. <span class="form-field xlarge"></span></div><div class="content-paragraph bold">५. परिचय नं. (राहदानी वा नागरिकताको प्रमाणपत्रको नं.): <span class="form-field xlarge"></span></div><div class="content-paragraph bold">६. निकासीकर्ताको नाम र ठेगानाः <span class="form-field xlarge"></span></div><div class="content-paragraph bold">७. वस्तुको वैज्ञानिक नामः <span class="form-field xlarge"></span></div><div class="content-paragraph bold">८. वस्तुको साधारण नामः <span class="form-field xlarge"></span></div><div class="content-paragraph bold">९. जातः <span class="form-field xlarge"></span></div><div class="content-paragraph bold">१०. परिमाण मात्रा (कुल तौल): मेट्रीक टन <span class="form-field small"></span> केजी <span class="form-field small"></span> ग्राम <span class="form-field small"></span> इकाई <span class="form-field small"></span></div><div class="content-paragraph bold">११. परिमाण मात्रा (शुद्ध तौल): मेट्रीक टन <span class="form-field small"></span> केजी <span class="form-field small"></span> ग्राम <span class="form-field small"></span> इकाई <span class="form-field small"></span></div><div class="content-paragraph bold">१२. उत्पत्तिको मुलुकः <span class="form-field xlarge"></span></div><div class="content-paragraph bold">१३. वस्तु चलानी गरेको मुलुक (कन्ट्रि अफ सिपमेन्ट): <span class="form-field xlarge"></span></div><div class="content-paragraph bold">१४. वस्तु चलानी गरेको विदेशी वन्दरगाहः <span class="form-field xlarge"></span></div><div class="content-paragraph bold">१५. प्रवेश नाकाः <span class="form-field xlarge"></span></div><div class="content-paragraph bold">१६. पोकाहरुको संख्या र विवरणः <span class="form-field xlarge"></span></div><div class="content-paragraph bold">१७. पहिचान चिन्हः <span class="form-field xlarge"></span></div><div class="content-paragraph bold">१८. साधनको किसिमः <span><input type="checkbox"> पानीजहाज</span><span><input type="checkbox"> हवाईजहाज</span><span><input type="checkbox"> सडक</span><span><input type="checkbox"> सवारी</span><span><input type="checkbox"> रेल</span></div><div class="content-paragraph indent-margin-small">यात्रुवाहक</div><div class="content-paragraph bold">१९. साधनको नामः <span class="form-field xlarge"></span></div><div class="content-paragraph bold">२०. आगमन मितिः <span class="form-field xlarge"></span></div><div class="content-paragraph bold">२१. अन्तिम गन्तव्यस्थलः <span class="form-field xlarge"></span></div><div class="content-paragraph bold">२२. पैठारी गर्नु पर्ने कारणः <span class="form-field xlarge"></span></div><div class="content-paragraph bold text-center">घोषणा</div><div class="content-paragraph">माथि उल्लिखित विवरणहरु मैले हामीले जाने बुझेसम्म ठीक साँचो र पूर्ण छन् कार्यालयले माग गरेको प्रवेश अनुमतिपत्र जारी गर्नका लागि आवश्यक पर्ने कुनै पनि सम्बद्ध जानकारी तथा सम्बन्धित कागजातहरु उपलब्ध गराउने छु/छौं र प्रवेश अनुमतिपत्रमा उल्लिखित निर्देशनहरुको पालना गर्न मन्जुर गर्दछु/गर्दछौं ।</div><div class="signature-section"><div class="bold">निवेदकको.-</div><div class="content-paragraph bold">मितिः <span class="form-field medium"></span></div><div class="content-paragraph">(पैठारीकर्ता संस्था भएमा)</div><div class="content-paragraph bold">स्थानः <span class="form-field medium"></span></div><div class="content-paragraph">(संस्थाको छाप)</div><div class="content-paragraph bold">दस्तखतः <span class="form-field medium"></span></div><div class="content-paragraph bold">नामः <span class="form-field medium"></span></div><div class="content-paragraph bold">पदः <span class="form-field medium"></span></div></div><div class="content-paragraph">* पहिलो संशोधनबाट संशोधित ।</div><div class="document-subtitle">अनुसूची-२</div><div class="content-paragraph text-center">(नियम ५ को उपनियम (१) को खण्ड (च) सँग सम्बन्धित)</div><div class="document-subtitle">कबुलियतनामाको ढाँचा</div><div class="content-paragraph bold text-center">विषय : कबुलियतनामा</div><div class="content-paragraph"><span class="form-field small"></span>प्रदेश. <span class="form-field small"></span>जिल्ला. <span class="form-field medium"></span>पालिका वडा नं. <span class="form-field tiny"></span> बस्ने <span class="form-field tiny"></span>को श्री <span class="form-field xlarge"></span></div><div class="content-paragraph">नाति/नातिनी, <span class="form-field small"></span>को छोरा/छोरी, <span class="form-field tiny"></span> वर्ष <span class="form-field tiny"></span>को म <span class="form-field small"></span> ले <span class="form-field small"></span>(देशको नाम) बाट <span class="form-field tiny"></span> को</div><div class="content-paragraph">(बिरुवाको नाम) को बिरुवा <span class="form-field xlarge"></span> परिमाणमा पैठारी गरी ल्याउन चाहेकोले सो बिरुवा नेपालमा प्रवेश अनुमतिको लागि अनुरोध गरेको छु। मैले ल्याएको उक्त बिरुवा क्वारेन्टाइन तथा संरक्षण ऐन, २०६४, बिरुवा क्वारेन्टाइन तथा संरक्षण नियमावली, २०६६ तथा त्यस अन्तर्गत तोकिएका शर्त बन्देज र देहायको शर्तको अधीनमा रही उपयोग गर्नेछु । उल्लिखित कानून तथा शर्तको विपरीत उपयोग गरेमा कानून बमोजिमको कारबाही भएमा मेरो मन्जुरी छ भनी मेरो राजीखुसीले यो कबुलियतनामा गरिदिएको छु ।</div><div class="content-paragraph bold text-center">उपयोगका शर्तहरू</div><div class="content-paragraph bold">१. मैले पैठारी गरेको उक्त बिरुवा मैले जिल्ला <span class="form-field medium"></span> गापा/नपा <span class="form-field tiny"></span> वडा नं <span class="form-field tiny"></span> मा सञ्चालन गरेको पूर्व <span class="form-field small"></span> पश्चिम <span class="form-field small"></span> उत्तर <span class="form-field small"></span> दक्षिण <span class="form-field small"></span> चारकिल्ला भित्र रहेको कित्ता नं. <span class="form-field medium"></span> क्षेत्रफल <span class="form-field medium"></span> भएको फार्मको जग्गामा लगाउने छु ।</div><div class="content-paragraph bold">२. मैले बिरुवा नेपाल सरकारको आधिकारिक निकायको सिफारिस बिना बिक्री वितरण गर्ने छैन ।</div><div class="content-paragraph bold">३. उक्त बिरुवा लगाउँदा कुनै कारणले उत्पादन हुन नसकेको वा कुनै कारणले लगाइएको बिरुवा नष्ट गर्नु पर्ने परिस्थितिमा कुनै निकायमा क्षतिपूर्ति लगायत कुनै कुरा दाबी गर्ने छैन ।</div><div class="content-paragraph bold">४. उक्त बिरुवा पैठारी पछिको यथार्थ विवरण सम्बन्धित कार्यालय वा प्लान्ट क्वारेन्टाइन तथा विषादी व्यवस्थापन केन्द्रमा पेश गर्नेछु ।</div><div class="content-paragraph bold">इति संवत् <span class="form-field tiny"></span> साल <span class="form-field tiny"></span>महिना <span class="form-field tiny"></span> गते रोज<span class="form-field small"></span>शुभम्<span class="form-field tiny"></span> ।</div><div class="content-paragraph">* पहिलो संशोधनबाट संशोधित ।</div><div class="document-subtitle">अनुसूची-३</div><div class="content-paragraph text-center">(नियम ५ को उपनियम (१) को खण्ड (छ) सँग सम्बन्धित)</div><div class="document-subtitle">व्यावसायिक रुपमा बिरुवा तथा बिरुवाजन्य सामग्री पैठारी गरी रोपण गर्नका लागि दिईने सिफारिसपत्रको ढाँचा</div><div class="content-paragraph">श्री <span class="form-field xlarge"></span> कार्यालय</div><div class="content-paragraph bold text-center">विषयः व्यावसायिक रुपमा बिरुवा तथा बिरुवाजन्य सामग्री पैठारी गरी रोपण गर्ने सिफारिसपत्र ।</div><div class="content-paragraph bold">१. बिरुवा रोप्न चाहने धनीको नाम थरः <span class="form-field xxlarge"></span></div><div class="content-paragraph bold">२. पूरा ठेगाना (प्रदेश/जिल्ला/पालिका/वडा नं./स्थान) <span class="form-field xxlarge"></span></div><div class="content-paragraph bold">३. बिरुवा रोप्न लागिएको जग्गाको क्षेत्रफलः <span class="form-field xxlarge"></span></div><div class="content-paragraph bold">४. जग्गाको स्वामित्वः (आफ्नै वा लिजमा लिएको भए कति वर्षको लागि लिएको हो सोको प्रमाण र विवरण) <span class="form-field xxlarge"></span></div><div class="content-paragraph bold">५. पैठारी गर्न अनुमति चाहेको बिरुवाको विवरणः</div><table class="table-form-fields"><thead><tr><th>बिरुवाः</th><th>जातः</th><th>परिमाणः</th></tr></thead><tbody><tr><td><span class="form-field large"></span></td><td><span class="form-field large"></span></td><td><span class="form-field large"></span></td></tr><tr><td><span class="form-field large"></span></td><td><span class="form-field large"></span></td><td><span class="form-field large"></span></td></tr><tr><td><span class="form-field large"></span></td><td><span class="form-field large"></span></td><td><span class="form-field large"></span></td></tr><tr><td><span class="form-field large"></span></td><td><span class="form-field large"></span></td><td><span class="form-field large"></span></td></tr></tbody></table><div class="content-paragraph bold">६. निकासी गर्न चाहेको मुलुकः <span class="form-field xxlarge"></span></div><div class="content-paragraph bold">७. बिरुवा रोप्न लागिएको जग्गाको प्राविधिक दृष्टिकोणले उपयुक्तताः</div><div class="content-paragraph">(समुद्र सतह देखिको उचाई, मोहडा, माटोको उपयुक्तता, सडक सञ्जालबाट दुरी लगायत अन्य प्राविधिक दृष्टिकोणले उपयुक्त रहे नरहेको विवरण) <span class="form-field xxlarge"></span></div><div class="content-paragraph"><span class="form-field xxlarge"></span></div><div class="content-paragraph bold">८. सम्बन्धित जिल्लाको विषयगत निकायको नाम, ठेगाना र पदाधिकारीको नाम र पदः <span class="form-field xxlarge"></span></div><div class="content-paragraph"><span class="form-field xxlarge"></span></div><div class="content-paragraph bold">९. बिरुवा रोप्न लागिएको बगैंचाको लागि सहयोगी निकाय/परियोजना (कुनै भएमा)</div><div class="content-paragraph indent-margin-small">कार्यक्रमको नामः <span class="form-field xxlarge"></span></div><div class="content-paragraph indent-margin-small">कार्यक्रमको विवरणः <span class="form-field xxlarge"></span></div><div class="content-paragraph indent-margin-small">प्रदान गरिने सहयोगको विवरणः <span class="form-field xxlarge"></span></div><div class="content-paragraph bold">१०. निष्कर्षः <span class="form-field xxlarge"></span></div><div class="content-paragraph bold">११. सिफारिसः <span class="form-field xxlarge"></span></div><div class="content-paragraph bold">१२. सिफारिस गर्ने पदाधिकारीको नाम/पदः <span class="form-field xxlarge"></span></div><div class="signature-section"><div class="content-paragraph bold">दस्तखतः <span class="form-field medium"></span></div><div class="content-paragraph bold">कार्यालयको छापः <span class="form-field medium"></span></div><div class="content-paragraph bold">मितिः <span class="form-field medium"></span></div></div><div class="content-paragraph">* पहिलो संशोधनबाट संशोधित ।</div></body></html>