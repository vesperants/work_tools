<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720159549_64.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-item { margin-left: 2em; text-align: justify; text-indent: -1.5em; /* For hanging indent */ margin-bottom: 10px; line-height: 1.7; } .list-sub-item { margin-left: 3.5em; text-align: justify; text-indent: -1.5em; margin-bottom: 5px; line-height: 1.7; } .list-sub-sub-item { margin-left: 5em; text-align: justify; text-indent: -1.5em; margin-bottom: 5px; line-height: 1.7; } .section-title { font-size: 16px; font-weight: 600; margin: 25px 0 15px 0; text-align: center; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">पेट्रोलियम पदार्थ तथा ग्याँस मूल्य स्थिरीकरण कोष (सञ्चालन) नियमावली, २०७१</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०७१।१२।२३</div><div class="section-title">संशोधन</div><div class="content-paragraph"><div class="list-item">१. पेट्रोलियम पदार्थ तथा ग्याँस मूल्य स्थिरीकरण कोष (सञ्चालन)</div><div class="list-sub-item">(पहिलो संशोधन) नियमावली, २०७४</div><div class="list-item">२. पेट्रोलियम पदार्थ तथा ग्याँस मूल्य स्थिरीकरण कोष (सञ्चालन)</div><div class="list-sub-item">(दोस्रो संशोधन) नियमावली, २०७७</div></div><div class="content-paragraph"> प्रशासकीय कार्यविधि (नियमित गर्ने) ऐन, २०१३ को दफा २ ले दिएको अधिकार प्रयोग गरी नेपाल सरकारले देहायका नियमहरु बनाएको छ । </div><div class="section-title">परिच्छेद–१</div><div class="section-title">प्रारम्भिक</div><div class="content-paragraph"><div class="list-item">१. <span class="bold">संक्षिप्त नाम र प्रारम्भ :</span> (१) यी नियमहरुको नाम “पेट्रोलियम पदार्थ तथा ग्याँस मूल्य स्थिरीकरण कोष (सञ्चालन) नियमावली, २०७१” रहेको छ ।</div><div class="list-sub-item">(२) यो नियमावली तुरुन्त प्रारम्भ हुनेछ ।</div></div><div class="content-paragraph"><div class="list-item">२. <span class="bold">परिभाषा :</span> विषय वा प्रसङ्गले अर्को अर्थ नलागेमा यस नियमावलीमा,-</div><div class="list-sub-item">(क) “अध्यक्ष” भन्नाले समितिको अध्यक्ष सम्झनु पर्छ ।</div><div class="list-sub-item">(ख) “कोष” भन्नाले नियम ३ बमोजिम स्थापना भएको मूल्य स्थिरीकरण कोष (प्राइस स्टेबलाइजेशन फण्ड) सम्झनु पर्छ ।</div><div class="list-sub-item">(ग) “ग्याँस” भन्नाले तरल पेट्रोलियम ग्याँस (एल.पी.जी.), तरलीकृत प्राकृतिक ग्याँस (एल.एन.जी) तथा खाँदिएको प्राकृतिक ग्याँस (सी.एन.जी) सम्झनु पर्छ र सो शब्दले मिथेन, इथेन, प्रोपेन र ब्यूटेन ग्याँस समेतलाई जनाउँछ ।</div><div class="list-sub-item">(घ) “निगम” भन्नाले नेपाल आयल निगम लिमिटेडलाई सम्झनु पर्छ ।</div><div class="list-sub-item">(ङ) “पेट्रोलियम पदार्थ” भन्नाले पेट्रोल, डिजेल, मट्टितेल वा हवाई इन्धन सम्झनु पर्छ र सो शब्दले प्रशोधन नगरिएको कच्चा तेललाई समेत जनाउँछ ।</div><div class="list-sub-item">(च) “पैठारीकर्ता” भन्नाले नेपालमा पेट्रोलियम पदार्थ तथा ग्याँस पैठारी गर्ने नेपाल आयल निगम लिमिटेडलाई सम्झनु पर्छ ।</div><div class="list-sub-item">(छ) “मन्त्रालय” भन्नाले 'उद्योग, वाणिज्य तथा आपुर्ति मन्त्रालय सम्झनु पर्छ।</div><div class="list-sub-item">(ज) “सदस्य” भन्नाले समितिको सदस्य सम्झनु पर्छ र सो शब्दले अध्यक्ष र सदस्य-सचिवलाई समेत जनाउँछ ।</div><div class="list-sub-item">(झ) “सदस्य -सचिव” भन्नाले समितिको सदस्य-सचिव सम्झनु पर्छ ।</div><div class="list-sub-item">(ञ) “समिति” भन्नाले नियम ५ बमोजिमको कोषको सञ्चालक समिति सम्झनु पर्छ ।</div></div><div class="section-title">परिच्छेद-२</div><div class="section-title">कोषको स्थापना र उपयोग</div><div class="content-paragraph"><div class="list-item">३. <span class="bold">कोषको स्थापना :</span> (१) पेट्रोलियम पदार्थ तथा ग्याँसको मूल्यमा स्थिरता कायम गर्न एक मूल्य स्थिरीकरण कोषको स्थापना गरिएको छ ।</div><div class="list-sub-item">(२) उपनियम (१) बमोजिमको कोषमा देहायका रकमहरु रहने छन् :–</div><div class="list-sub-sub-item">(क) नेपाल सरकारबाट प्राप्त रकम,</div><div class="list-sub-sub-item">(ख) विदेशी सरकार, अन्तर्राष्ट्रिय संघ वा संस्थाबाट ऋण, अनुदान वा सहयोग वापत प्राप्त रकम,</div><div class="list-sub-sub-item"><div style="margin-left: 1.5em; text-indent: -1.5em;"><span class="bold">●</span> (ग) पेट्रोलियम पदार्थ तथा ग्याँसको खुद्रा विक्री मूल्यको एक प्रतिशत बराबर हुन आउने पैठारीकर्ताबाट प्राप्त रकम, </div></div><div class="list-sub-sub-item">(घ) कोषको रकम लगानी गरी प्राप्त भएको रकम,</div><div class="list-sub-sub-item">(ङ) यो नियमावली लागु हुनु भन्दा अघि नेपाल सरकारले उपलब्ध गराएको र पेट्रोलियम पदार्थको बिक्रीबाट मूल्य स्थिरीकरण कोषमा जम्मा गर्न संकलन भएको रकम, र</div><div class="list-sub-sub-item">(च) अन्य कुनै स्रोतबाट प्राप्त रकम ।</div><div class="list-sub-item">(३) उपनियम (२) को खण्ड (ख) बमोजिमको रकम प्राप्त गर्नु अघि अर्थ मन्त्रालयको स्वीकृति लिनु पर्नेछ ।</div><div class="list-sub-item">(४) कोषमा जम्मा हुने रकम बैंक तथा वित्तीय संस्था सम्बन्धी प्रचलित कानून बमोजिम वित्तीय कारोबार गर्न स्थापना भएको “क” वर्गको इजाजत प्राप्त कुनै बैंकमा खाता खोली जम्मा गरिनेछ ।</div><div class="list-sub-item"><div style="margin-left: 1.5em; text-indent: -1.5em;"><span class="bold">●</span> (५) कोषको खाताको सञ्चालन सदस्य–सचिव र निगमको अर्थ विभागको निर्देशकको संयुक्त दस्तखतबाट हुनेछ । </div></div></div><div class="content-paragraph"><div class="list-item">४. <span class="bold">कोषको उपयोग :</span> कोषमा जम्मा भएको रकम देहाय बमोजिमको कार्यमा खर्च गरिनेछ :-</div><div class="list-sub-sub-item"><div style="margin-left: 1.5em; text-indent: -1.5em;"><span class="bold">●</span> (क) कुनै पेट्रोलियम पदार्थ वा ग्याँसको खुद्रा विक्री मूल्य उच्चतम मूल्य अन्तरसीमा भन्दा बढी हुन जाने अवस्था भएमा त्यसरी बढी हुन गएको रकम निगमलाई अनुदान दिन, </div></div><div class="content-paragraph" style="margin-left: 3.5em; text-indent: -1.5em;"><span class="bold">स्पष्टीकरणः</span> यस नियमको प्रयोजनको लागि “उच्चतम मूल्य अन्तरसीमा” भन्नाले पेट्रोलियम पदार्थको सम्बन्धमा प्रचलित खुद्रा विक्री मूल्यमा दुई प्रतिशत थप गर्दा हुन आउने मूल्य र ग्याँसको सम्बन्धमा प्रचलित खुद्रा विक्री मूल्यमा पच्चीस रुपैंया थप गर्दा हुन आउने मूल्यलाई जनाउँछ । </div><div class="list-sub-sub-item"><div style="margin-left: 1.5em; text-indent: -1.5em;"><span class="bold">●</span> (ख) </div></div><div class="list-sub-sub-item">(ग) पेट्रोलियम पदार्थ तथा ग्याँसको मूल्य बृद्धिको कारणबाट उपभोक्ता वर्गमा पर्न जाने चापलाई कम गरी मूल्य स्थिरता कायम गर्न, र</div><div class="list-sub-sub-item">(घ) नेपाल सरकारले दिएको निर्देशन बमोजिमको कार्य गर्न ।</div></div><div class="content-paragraph" style="margin-left: 1em;"><div style="margin-left: 1.5em; text-indent: -1.5em;"><span class="bold">●</span> दोस्रो संशोधनद्वारा संशोधित । </div><div style="margin-left: 1.5em; text-indent: -1.5em;"><span class="bold">●</span> पहिलो संशोधनद्वारा संशोधित । </div><div style="margin-left: 1.5em; text-indent: -1.5em;"><span class="bold">●</span> पहिलो संशोधनद्वारा झिकिएको। </div></div><div class="section-title">परिच्छेद-३</div><div class="section-title">सञ्चालक समितिको गठन, काम, कर्तव्य र अधिकार</div><div class="content-paragraph"><div class="list-item">५. <span class="bold">सञ्चालक समितिको गठन :</span> (१) कोषको तर्फबाट गर्ने सम्पूर्ण काम कारवाहीको सञ्चालन, रेखदेख तथा नियन्त्रण गर्न एक कोष सञ्चालक समिति रहनेछ ।</div><div class="list-sub-item"><div style="margin-left: 1.5em; text-indent: -1.5em;"><span class="bold">●</span> (२) समितिको गठन देहाय बमोजिम हुनेछ :– </div></div><div class="list-sub-sub-item">(क) सचिव (वाणिज्य तथा आपूर्ति हेर्ने), मन्त्रालय <span style="margin-left: 7em;">- अध्यक्ष</span></div><div class="list-sub-sub-item">(ख) सहसचिव (आपूर्ति हेर्ने), मन्त्रालय <span style="margin-left: 7em;">-सदस्य</span></div><div class="list-sub-sub-item">(ग) सहसचिव (आर्थिक तथा पूर्वाधार हेर्ने), प्रधानमन्त्री<br><span style="margin-left: 2.5em;">तथा मन्त्रिपरिषद्‌को कार्यालय</span><span style="margin-left: 4.8em;">-सदस्य</span></div><div class="list-sub-sub-item">(घ) सहसचिव, अर्थ मन्त्रालय <span style="margin-left: 7em;">-सदस्य</span></div><div class="list-sub-sub-item">(ङ) कार्यकारी निर्देशक, नेपाल आयल निगम लिमिटेड -सदस्य-सचिव</div></div><div class="content-paragraph"><div class="list-item">६. <span class="bold">समितिको काम, कर्तव्य र अधिकार :</span> यस नियमावलीमा अन्यत्र उल्लिखित काम, कर्तव्य र अधिकारका अतिरिक्त समितिको काम, कर्तव्य र अधिकार देहाय बमोजिम हुनेछ :-</div><div class="list-sub-item">(क) कोष सञ्चालन सम्बन्धी नीति तथा योजना तयार गरी कार्यान्वयन गर्ने,</div><div class="list-sub-item">(ख) यस नियमावलीको प्रयोजनका लागि पैठारीकर्ताले कोषमा जम्मा गर्नु पर्ने रकम निर्धारण गर्ने,</div><div class="list-sub-item"><div style="margin-left: 1.5em; text-indent: -1.5em;"><span class="bold">●</span> (ग) नियम ४ को खण्ड (क) बमोजिम निगमलाई अनुदान दिने। </div></div><div class="list-sub-item"><div style="margin-left: 1.5em; text-indent: -1.5em;"><span class="bold">*</span> (घ) </div></div><div class="list-sub-item">(ङ) पेट्रोलियम पदार्थ तथा ग्याँसको मूल्यमा स्थिरता कायम गर्न आवश्यक कार्य गर्ने,</div><div class="list-sub-item">(च) कोषको कार्यक्रम तथा बजेट स्वीकृत गर्ने, र</div><div class="list-sub-item">(छ) पेट्रोलियम पदार्थ तथा ग्याँसको मूल्य स्थिरता कायम गर्नका लागि नेपाल सरकारले तोकेको अन्य कार्य गर्ने ।</div></div><div class="content-paragraph" style="margin-left: 1em;"><div style="margin-left: 1.5em; text-indent: -1.5em;"><span class="bold">●</span> दोस्रो संशोधनद्वारा संशोधित । </div><div style="margin-left: 1.5em; text-indent: -1.5em;"><span class="bold">*</span> पहिलो संशोधनद्वारा झिकिएको। </div></div><div class="content-paragraph"><div class="list-item">७. <span class="bold">समितिको बैठक र निर्णय :</span> (१) समितिको बैठक वर्षमा कम्तीमा दुई पटकमा नघट्ने गरी आवश्यकता अनुसार बस्नेछ ।</div><div class="list-sub-item">(२) समितिको बैठक अध्यक्षले तोकेको समय, मिति र स्थानमा बस्नेछ ।</div><div class="list-sub-item">(३) समितिको बैठक बस्नुभन्दा कम्तीमा चौबीस घण्टा अगावै सदस्य(सचिवले बैठकमा छलफल हुने कार्यसूची सहितको सूचना सबै सदस्यहरुलाई दिनु पर्नेछ ।</div><div class="list-sub-item">(४) समितिको कूल सदस्य संख्याको कम्तीमा पचास प्रतिशतभन्दा बढी सदस्यको उपस्थिति भएमा समितिको बैठकको लागि गणपूरक संख्या पुगेको मानिनेछ ।</div><div class="list-sub-item">(५) समितिको बैठकको अध्यक्षता अध्यक्षले र निजको अनुपस्थितिमा समितिका उपस्थित सदस्यहरुले आफू मध्येबाट छानेको सदस्यले गर्नेछ ।</div><div class="list-sub-item">(६) समितिको बैठकमा बहुमतको राय मान्य हुनेछ र मत बराबर भएमा बैठकको अध्यक्षता गर्ने व्यक्तिले निर्णायक मत दिनेछ ।</div><div class="list-sub-item"><div style="margin-left: 1.5em; text-indent: -1.5em;"><span class="bold">●</span> (७) समितिले आवश्यकता अनुसार कुनै पनि निकायका पदाधिकारी एवं कर्मचारी, बिशेषज्ञ वा अन्य कुनै व्यक्तिलाई समितिको बैठकमा आमन्त्रित सदस्यको रुपमा भाग लिन आमन्त्रण गर्न सक्नेछ । </div></div><div class="content-paragraph" style="margin-left: 3.5em;"> तर त्यस्तो आमन्त्रित सदस्यलाई बैठकमा मत दिने अधिकार हुने छैन । </div><div class="list-sub-item">(८) समितिको निर्णय सदस्य(सचिवले प्रमाणित गरी राख्नेछ ।</div><div class="list-sub-item">(९) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ ।</div></div><div class="section-title">परिच्छेद-४</div><div class="section-title">अनुदान तथा राहत सम्बन्धी व्यवस्था</div><div class="content-paragraph" style="margin-left: 1em;"><div style="margin-left: 1.5em; text-indent: -1.5em;"><span class="bold">●</span> पहिलो संशोधनद्वारा संशोधित । </div></div><div class="content-paragraph"><div class="list-item">८. <span class="bold">अनुदान माग गर्न सक्ने :</span> (१) नियम ४ को खण्ड (क) बमोजिमको अवस्था परी अनुदान आवश्यक पर्ने भएमा निगमले समितिसँग अनुदान माग गर्न सक्नेछ।</div><div class="list-sub-item">(२) उपनियम (१) बमोजिम अनुदान माग गर्दा निगमले नियम ४ को खण्ड (क) को अवस्था रहेको पुष्ट्याई गर्ने कागजात सहितको विवरण समितिमा पेश गर्नु पर्नेछ ।</div></div><div class="content-paragraph"><div class="list-item">९. <span class="bold">अनुदान दिने :</span> (१) नियम ८ बमोजिम अनुदान माग भई आएमा समितिले निगमबाट प्राप्त कागजात सहितको विवरण जाँचबुझ गर्दा नियम ४ को खण्ड (क) बमोजिमको अवस्था देखिएमा निगमलाई आवश्यक अनुदान दिन सक्नेछ।</div><div class="list-sub-item"><span class="bold">*</span>(२) </div><div class="list-sub-item">(३) उपनियम (१) बमोजिम प्राप्त हुने अनुदान रकमलाई निगमले आयको रुपमा जोडी वोनस तथा लाभांश वितरण गर्न पाउने छैन।</div></div><div class="content-paragraph"><div class="list-item"><span class="bold">*</span>१०. <span class="form-field large"></span></div></div><div class="section-title">परिच्छेद – ५</div><div class="section-title">अभिलेख, लेखा र लेखापरीक्षण सम्बन्धी व्यवस्था</div><div class="content-paragraph"><div class="list-item">११. <span class="bold">अभिलेख राख्ने :</span> समितिले आफूले गरेको काम कारबाहीको अभिलेख दुरुस्त राख्नु पर्नेछ ।</div></div><div class="content-paragraph"><div class="list-item">१२. <span class="bold">लेखा र लेखापरीक्षण :</span> (१) कोषको आय व्ययको लेखा प्रचलित कानून बमोजिम राख्खु पर्नेछ ।</div><div class="list-sub-item">(२) कोषको आन्तरिक लेखापरीक्षण कोष तथा लेखा नियन्त्रक कार्यालयबाट हुनेछ ।</div><div class="list-sub-item">(३) कोषको आय व्ययको अन्तिम लेखापरीक्षण महालेखा परीक्षकबाट हुनेछ ।</div><div class="list-sub-item">(४) नेपाल सरकारले चाहेमा कोषको आय व्ययको लेखा तथा सोसँग सम्बन्धित कागजात जुनसुकै बखत जाँच्न वा जाँच गराउन सक्नेछ ।</div></div><div class="content-paragraph" style="margin-left: 1em;"><div style="margin-left: 1.5em; text-indent: -1.5em;"><span class="bold">●</span> पहिलो संशोधनद्वारा संशोधित। </div><div style="margin-left: 1.5em; text-indent: -1.5em;"><span class="bold">*</span> दोस्रो संशोधनद्वारा झिकिएको। </div><div style="margin-left: 1.5em; text-indent: -1.5em;"><span class="bold">*</span> पहिलो संशोधनद्वारा झिकिएको। </div></div><div class="section-title">परिच्छेद – ६</div><div class="section-title">विविध</div><div class="content-paragraph"><div class="list-item">१३. <span class="bold">विवरण पठाउनु पर्ने :</span>पैठारीकर्ताले नेपालभित्र पैठारी गरेको पेट्रोलियम पदार्थ तथा ग्याँसको परिमाण, मूल्य र समितिले समय समयमा तोके बमोजिमका अन्य विवरण संलग्न गरी <span class="bold">●</span> प्रत्येक त्रैमासिक अवधि समाप्त भएको सात दिनभित्र समिति समक्ष पठाउनु पर्नेछ ।</div></div><div class="content-paragraph"><div class="list-item">१४. <span class="bold">अनुगमन गर्ने :</span> कोष सञ्चालन सम्बन्धी कार्यको अनुगमन तथा रेखदेख समितिले गर्नेछ।</div></div><div class="content-paragraph"><div class="list-item">१५. <span class="bold">बैठक भत्ताः</span> समिति तथा नियम २२ बमोजिम गठित उपसमितिका सदस्यले समिति वा उपसमितिको बैठकमा भाग लिए बापत अर्थ मन्त्रालयबाट स्वीकृत मापदण्षको अधीनमा रही मन्त्रालयले तोके बमोजिमको रकम बैठक भत्ता वापत पाउने छन् ।</div></div><div class="content-paragraph"><div class="list-item">१६. <span class="bold">कोषमा रहेको रकम लगानी :</span> समितिले नेपाल सरकार, मन्त्रिपरिषद्‌को स्वीकृति लिई कोषमा मौज्दात रहेको रकम बैंक तथा वित्तीय संस्था वा नेपाल सरकारले तोकेको अन्य क्षेत्रमा लगानी गर्न सक्नेछ ।</div></div><div class="content-paragraph"><div class="list-item">१७. <span class="bold">आवर्ति (रिभल्भीङ) कोषको रुपमा रहने :</span> कोष आवर्ति (रिभल्भीङ) कोषको रुपमा रहनेछ ।</div></div><div class="content-paragraph"><div class="list-item">१८. <span class="bold">कोषको सचिवालय :</span> कोषको सचिवालय <span class="bold">निगममा</span> रहनेछ ।</div></div><div class="content-paragraph"><div class="list-item"><span class="bold">*</span>१९. <span class="bold">कर्मचारी सम्बन्धी व्यवस्था :</span> (१) कोषलाई आवश्यक पर्ने कर्मचारी मन्त्रालयले निजामती सेवाका कर्मचारीहरु मध्येबाट काजमा उपलब्ध गराउनेछ । </div><div class="list-sub-item">(२) उपनियम (१) मा जुनसुकै कुरा लेखिएको भएता पनि मन्त्रालयले निगमसँग समन्वय गरी निगममा कार्यरत कर्मचारीलाई कोषको सचिवालयमा खटाउन सक्नेछ ।</div></div><div class="content-paragraph"><div class="list-item">२०. <span class="bold">निर्देशन दिन सक्ने :</span> (१) पेट्रोलियम पदार्थ तथा ग्याँसको मूल्य स्थिरीकरणका सम्बन्धमा नेपाल सरकारले समितिलाई आवश्यक निर्देशन दिन सक्नेछ ।</div><div class="list-sub-item">(२) उपनियम (१) बमोजिम दिएको निर्देशन पालना गर्नु समितिको कर्तव्य हुनेछ ।</div></div><div class="content-paragraph" style="margin-left: 1em;"><div style="margin-left: 1.5em; text-indent: -1.5em;"><span class="bold">●</span> दोस्रो संशोधनद्वारा संशोधित । </div><div style="margin-left: 1.5em; text-indent: -1.5em;"><span class="bold">●</span> पहिलो संशोधनद्वारा संशोधित। </div><div style="margin-left: 1.5em; text-indent: -1.5em;"><span class="bold">●</span> पहिलो संशोधनद्वारा संशोधित । </div><div style="margin-left: 1.5em; text-indent: -1.5em;"><span class="bold">*</span> पहिलो संशोधनद्वारा झिकिएको। </div></div><div class="content-paragraph"><div class="list-item">२१. <span class="bold">अधिकार प्रत्यायोजन गर्न सक्ने :</span> समितिले यस नियमावली बमोजिम आफूलाई प्राप्त अधिकारहरु मध्ये आवश्यकतानुसार केही अधिकार <span class="bold">●</span> सदस्यसचिव वा- यस नियमावली बमोजिम गठन भएको उपसमितिलाई प्रत्यायोजन गर्न सक्नेछ ।</div></div><div class="content-paragraph"><div class="list-item">२२. <span class="bold">उपसमिति गठन गर्न सक्ने :</span> (१) यस नियमावली बमोजिम समितिले आफूले गर्नु पर्ने काम सुचारु रुपले गर्नको निमित्त आवश्यकता अनुसार उपसमिति गठन गर्न सक्नेछ ।</div><div class="list-sub-item">(२) उपनियम (१) बमोजिम गठन गरिएको उपसमितिको काम, कर्तव्य, अधिकार, कार्यावधि तथा अन्य व्यवस्था त्यस्तो उपसमिति गठन गर्दाका बखत समितिले तोके बमोजिम हुनेछ ।</div></div><div class="content-paragraph"><div class="list-item">२३. <span class="bold">प्रतिवेदन पेश गर्ने :</span> (१) समितिले आर्थिक वर्ष समाप्त भएको मितिले तीन महिनाभित्र आफूले वर्षभरिमा गरेका काम कारवाहीको प्रतिवेदन तयार गरी मन्त्रालयको समक्ष पेश गर्नु पर्नेछ ।</div><div class="list-sub-item">(२) उपनियम (१) बमोजिमको प्रतिवेदनमा अन्य कुराको अतिरिक्त समितिले वर्ष भरिमा सञ्चालन गरेको कार्यक्रम, विभिन्न स्रोतबाट प्राप्त रकम, पेट्रोलियम पदार्थ तथा ग्याँसको मूल्य स्थिरीकरणमा भएको खर्च, कोषमा रहेको मौज्दात रकम समेतका विवरणहरु समावेश गर्नु पर्नेछ ।</div><div class="list-sub-item">(३) उपनियम (१) बमोजिम समितिले पेश गरेको प्रतिवेदन मन्त्रालयले सार्वजनिक गर्न सक्नेछ ।</div></div><div class="content-paragraph"><div class="list-item">२४. <span class="bold">कार्यविधि तथा निर्देशिका बनाई लागू गर्न सक्ने :</span> (१) समितिले यस नियमावलीको कार्यान्वयन गर्दा आवश्यक पर्ने कार्यविधि तथा निर्देशिका बनाई मन्त्रालयलको स्वीकृति लिई लागू गर्न सक्नेछ ।</div><div class="list-sub-item">(२) उपनियम (१) बमोजिमको कार्यविधि तथा निर्देशिका बनाउँदा अनुदान तथा राहतको विषयलाई पनि समावेश गर्नु पर्नेछ ।</div></div><div class="content-paragraph" style="margin-left: 1em;"><div style="margin-left: 1.5em; text-indent: -1.5em;"><span class="bold">●</span> दोस्रो संशोधनद्वारा संशोधित। </div></div><div class="content-paragraph"><div class="list-item">२५. <span class="bold">कोषको खारेजी :</span> (१) कुनै कारणबश कोष सञ्चालन गर्न आवश्यक नभएमा नेपाल सरकारले समितिको सिफारिसमा कोष खारेज गर्न सक्नेछ ।</div><div class="list-sub-item">(२) उपनियम (१) बमोजिम कोष खारेज भएमा कोषको सम्पत्ति तथा दायित्व नेपाल सरकारमा स्वतः हस्तान्तरण हुनेछ ।</div></div></body></html>