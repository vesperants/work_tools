<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720595738_81.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.list-item { margin-left: 20px; text-align: justify; text-indent: -20px; /* For hanging indent of list items */ } .content-paragraph.no-indent { margin-left: 0; text-indent: 0; } .content-paragraph.bullet { margin-left: 30px; text-indent: -20px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .list-with-value { display: flex; justify-content: space-between; margin-bottom: 5px; align-items: baseline; } .list-with-value > span:first-child { flex-grow: 1; } .list-with-value > span:last-child { white-space: nowrap; } .list-indent { margin-left: 20px; } .list-indent-more { margin-left: 40px; } .list-item-aligned { display: flex; align-items: baseline; margin-top: 5px; } .list-item-aligned .item-num { flex-shrink: 0; width: 30px; /* Adjust as needed for number width */ } .list-item-aligned .item-content { flex-grow: 1; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">संरक्षण क्षेत्र व्यवस्थापन नियमावली, २०५३</div><div class="content-paragraph text-center">नेपाल राजपत्रमा प्रकाशित मिति</div><div class="content-paragraph text-right">२०५३।८।१७</div></div><div class="content-paragraph"> राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ३३ ले दिएको अधिकार प्रयोग गरी नेपाल सरकारले देहायका नियमहरू बनाएकोछ । </div><div class="document-subtitle">परिच्छेद - १</div><div class="document-subtitle">प्रारम्भिक</div><div class="content-paragraph list-item"> १. <span class="bold">संक्षिप्त नाम र प्रारम्भः</span> (१) यस नियमावलीको नाम “संरक्षण क्षेत्र व्यवस्थापन नियमावली, २०५३ ” रहेकोछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) यो नियमावली तुरुन्त प्रारम्भ हनेछ । </div><div class="content-paragraph list-item"> २. <span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- </div><div class="content-paragraph list-item bullet"> (क) “ऐन” भन्नाले राष्ट्रिय निकुञ्ज तथा वन्यजन्तु संरक्षण ऐन, २०२९ सम्झनु पर्छ । </div><div class="content-paragraph list-item bullet"> (ख) "विभाग" भन्नाले नेपाल सरकारको राष्ट्रिय निकुञ्ज तथा वन्यजन्तु संरक्षण विभाग सम्झनु पर्छ । </div><div class="content-paragraph list-item bullet"> (ग) "संरक्षण क्षेत्र" भन्नाले ऐनको दफा ३ बमोजिम नेपाल सरकारले घोषणा गरेको संरक्षण क्षेत्र सम्झनु पर्छ । </div><div class="content-paragraph list-item bullet"> (घ) "संस्था" भन्नाले ऐनको दफा १६ख. बमोजिम नेपाल सरकारले कुनै संरक्षक क्षेत्रको व्यवस्थापनको लागि सुम्पिएको संस्था सम्झनु पर्छ । </div><div class="content-paragraph list-item bullet"> (ङ) “प्रधान कार्यालय” भन्नाले नियम ४ बमोजिम स्थापित संरक्षक क्षेत्रको प्रधान कार्यालय सम्झनु पर्छ । </div><div class="content-paragraph list-item bullet"> (च) "प्रमुख” भन्नाले नियम ४ को उपनियम (२) बमोजिम नियुक्त भएको प्रधान कार्यालय सम्झनु पर्छ । </div><div class="content-paragraph list-item bullet"> (छ) "कार्यालय" भन्नाले नियम ६ बमोजिम स्थापित इलाका संरक्षण कार्यालय सम्झनु पर्छ । </div><div class="content-paragraph list-item bullet"> (ज) "संरक्षण अधिकृत" भन्नाले नियम ६ को उपनियम (२) बमोजिम नियुक्त भएका कार्यालयको प्रमुख सम्झनु पर्छ । </div><div class="content-paragraph list-item bullet"> (झ) " समिति" भन्नाले नियम ८ बमोजिम गठित संरक्षण क्षेत्र व्यवस्थापन समिति सम्झनु पर्छ । </div><div class="content-paragraph list-item bullet"> (ञ) "व्यवस्थापन कार्य योजना" भन्नाले नियम १५ बमोजिम स्वीकृत व्यवस्थापन कार्य योजना सम्झनु पर्छ । </div><div class="document-subtitle">परिच्छेद - २</div><div class="document-subtitle">संरक्षण क्षेत्रको सीमाना र व्यवस्थापन</div><div class="content-paragraph list-item"> ३. <span class="bold">संरक्षण क्षेत्रको सीमानाः</span> संरक्षण क्षेत्रको सीमाना ऐनको दफा ३ बमोजिम नेपाल सरकारले नेपाल राजपत्रमा सूचना प्रकाशन गरी निर्धारण गरे बमोजिम हुनेछ । </div><div class="content-paragraph list-item"> ४. <span class="bold">संरक्षण क्षेत्र प्रधान कार्यालयको स्थापना तथा प्रमुखको नियुक्तिः</span> (१) संरक्षण क्षेत्रको व्यवस्थापन तथा विकासको निमित्त संस्थाद्वारा संरक्षण क्षेत्रको प्रधान कार्यालयको स्थापना गरिनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिमका प्रधान कार्यालयको प्रमुखको रुपमा कार्य गर्ने गरी संस्थाले एक प्रमुख नियुक्त गर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) प्रमुखको पदावधि संस्थाले तोकिदिए बमोजिम हुनेछ । </div><div class="content-paragraph list-item"> ५. <span class="bold">संरक्षण क्षेत्रको इलाका विभाजनः</span> संस्थाले संरक्षण क्षेत्रको व्यवस्थापनको लागि प्राकृतिक सीमानाको आधारमा संरक्षण क्षेत्रलाई आवश्यकता अनुसार विभिन्न संरक्षण इलाकाहरुमा विभाजन गर्नेछ । </div><div class="content-paragraph list-item"> ६. <span class="bold">ईलाका संरक्षण कार्यालयको स्थापनाः</span> (१) नियम ५ बमोजिम विभाजित प्रत्येक ईलाकामा संस्थाले एउटा ईलाका संरक्षण कार्यालयको स्थापना गर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम स्थापित ईलाका संरक्षण कार्यालयको प्रमुखको रुपमा कार्य गर्ने गरी संस्थाले एक संरक्षण अधिकृत नियुक्त गर्नेछ । </div><div class="content-paragraph list-item"> ७. <span class="bold">अन्य कार्यालयहरू खोल्न सक्नेः</span> संरक्षण क्षेत्रको व्यवस्थापन तथा विकासको लागि संस्थाले आवश्यक देखेमा अन्य कार्यालयहरू खोल्न सक्नेछ र त्यस्ता कार्यालयहरूको काम, कर्तव्य र अधिकार संस्थाले तोके बमोजिम हुनेछ । </div><div class="document-subtitle">परिच्छेद - ३</div><div class="document-subtitle">संरक्षण क्षेत्र व्यवस्थापन समिति</div><div class="content-paragraph list-item"> ८. <span class="bold">संरक्षण क्षेत्र व्यवस्थापन समितिको गठनः</span> (१) संरक्षण क्षेत्रमा गरिने सामुदायिक विकास सम्बन्धी निर्माण कार्य, सो क्षेत्रको प्राकृतिक वातावरणको संरक्षण र प्राकृति सम्पदाको सन्तुलित उपयोग सम्बन्धी व्यवस्थापन कार्यक्रमलाई प्रभावकारी रुपले कार्यान्वयन गर्नको लागि सम्बन्धित संरक्षण अधिकृतले संरक्षण क्षेत्रभित्रको प्रत्येक गाउँ विकास समितिमा देहाय बमोजिमको एउटा संरक्षण क्षेत्र व्यवस्थापन समिति गठन गर्नेछः- </div><div class="content-paragraph list-item bullet"> (क) सम्बन्धित गाउँ विकास समितिको अध्यक्ष &ndash; सदस्य </div><div class="content-paragraph list-item bullet"> (ख) स्थानीय उपभोक्ताहरुले आफूमध्ये प्रत्यक वडाबाट एकजनाका दरले छानेका व्यक्तिहरू &ndash; सदस्य </div><div class="content-paragraph list-item bullet"> (ग) संरक्षण अधिकृतले स्थानीय उपभोक्ताहरू मध्येबाट मनोनयन गरेका पाँचजना व्यक्तिहरू &ndash; सदस्य </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) संरक्षण अधिकृतले सदस्यको मनोनयन गर्दा महिला, पिछडिएको जाति र सामाजिक कार्यकर्ताहरूको प्रतिनिधित्व हुने गरी गर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) समितिका सदस्यहरुले आफू मध्येबाट एकजना अध्यक्ष र एकजना सचिव छान्नेछन् । </div><div class="content-paragraph list-item no-indent" style="margin-left: 45px;"> तर पदेन सदस्य अध्यक्ष र सचिव पदमा छनौट हुन सक्ने छैन । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (४) समितिका पदाधिकारी र सदस्यहरूको पदावधि पाँच वर्षको हुनेछ । </div><div class="content-paragraph list-item"> ९. <span class="bold">समितिको काम, कर्तव्य र अधिकारः</span> समितिको काम, कर्तव्य र अधिकार देहाय बमोजिम हुनेछः- </div><div class="content-paragraph list-item bullet"> (क) आफ्नो क्षेत्रभित्रका प्राकृतिक वातावरणको संरक्षण, सामुदायिक विकास, प्राकृतिक सम्पदाको विकास तथा त्यसको सन्तुलित व्यवस्थापनको लागि व्यवस्थापन कार्य योजना बनाई संरक्षण अधिकृत मार्फत प्रमुख समक्ष पेश गर्ने । </div><div class="content-paragraph list-item bullet"> (ख) यस नियमावली बमोजिम माछा मार्ने दस्तूर, वन पैदावार उपभोग दस्तूर, पशु चरिचराउ दस्तूर वा प्राकृतिक स्रोत उपयोग दस्तूर उठाउने साथै अनुमतिपत्र दिने । </div><div class="content-paragraph list-item bullet"> (ग) प्रमुख वा संरक्षण अधिकृतलाई आवश्यक पर्ने विवरण वा तथ्याङ्कहरू उपलव्ध गराउने । </div><div class="content-paragraph list-item bullet"> (घ) आफ्नो क्षेत्रभित्र पहिरो, भू-क्षय जस्ता प्रकोपको रोकथाम, बन पैदावारको संरक्षण, प्राकृतक स्रोत तथा वन्यजन्तुको संरक्षण, वातावरणीय सफाई तथा उपभोक्ताहरूको सामुदायिक विकासको निमित्त विभिन्न रचनात्मक कृयाकलापहरू संचालन गर्ने । </div><div class="content-paragraph list-item bullet"> (ङ) प्रमुख तथा संरक्षण अधिकृतले समय समयमा दिएको निर्देशनको पालना गर्ने गराउने । </div><div class="content-paragraph list-item"> १०. <span class="bold">समितिको बैठक तथा कार्यविधिः</span> (१) समितिको बैठक दुई महीनाभन्दा बढीको अन्तर नपर्ने गरी वर्षको कम्तीमा छ पटक बस्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) समितिको बैठक अध्यक्षले तोकेको मिति, समय र स्थानमा सचिवले बोलाउने छ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) बैठकको अध्यक्षता अध्यक्षले र निजको अनुपस्थितिमा सदस्यहरूले आफू मध्येबाट छानेको सदस्यले गर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (४) कम्तीमा पचास प्रतिशत सदस्यको उपस्थिती भएमा बैठकको लागि गणपुरक संख्या पुगेको मानिनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (५) बैठकको निर्णय बहुमतबाट गरिनेछ र मत बराबर भएमा अध्यक्षले निर्णायक मत दिनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (६) बैठकका निर्णय सचिवद्वारा प्रमाणित गरिनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (७) समितिको बैठकमा अध्यक्षले आवश्यकता अनुसार कुनै व्यक्तिलाई पर्यवेक्षकको रुपमा आमन्त्रण गर्न सक्नेछ । </div><div class="content-paragraph list-item"> ११. <span class="bold">उपसमितिहरू गठन गर्न सक्नेः</span> (१) समितिले आफूले गर्नुपर्ने काम सुव्यवस्थित रुपले संचालन गर्न आवश्यकता अनुसार उपसमितिहरू गठन गर्न सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम गठन गरिने उपसमितिको काम, कर्तव्य र अधिकार तथा कार्यविधि समितिले तोके बमोजिम हुनेछ । </div><div class="content-paragraph list-item"> १२. <span class="bold">समितिको विघटनः</span> (१) देहायको अवस्थामा संरक्षण अधिकृतले कुनै समितिलाई विघटन गर्न सक्नेछः- </div><div class="content-paragraph list-item bullet"> (क) व्यवस्थापन कार्य योजना विपरित हुने गरी कुनै काम गरेमा, </div><div class="content-paragraph list-item bullet"> (ख) नियम ९ बमोजिम पालना गर्नु पर्ने काम, कर्तव्य र अधिकारको पालना नगरेमा वा गर्न नसकेमा, </div><div class="content-paragraph list-item bullet"> (ग) ऐन वा यस नियमावली विपरीत कुनै काम कारबाही गरेमा, </div><div class="content-paragraph list-item bullet"> (घ) समितिले कुनै कारणले आफूलाई सुम्पिएको दायित्व पूरा गर्न सकेको छैन वा स्थानीय उपभोक्ताहरूको हित विपरित कुनै काम गरेको छ वा उपभोक्ताहरूको हित संरक्षण गर्न सकेको छैन भन्ने कुरामा संरक्षण अधिकृत विश्वस्त भएमा । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम कुनै समिति विघटन गर्नुपर्ने भएमा संरक्षण अधिकृतले उक्त समितिलाई सुधारको निमित्त उचित म्याद दिई लिखित रुपमा सचेत गराउन वा निर्देशन दिन सक्नेछ । यसरी संरक्षण अधिकृतले सचेत गराएको वा निर्देशन दिएका कुराहरुको पालना गर्नु त्यस्तो समितिको कर्तव्य हुनेछ । यसरी दिएको निर्देशनको पालना नगरिएमा संरक्षण अधिकृतले त्यस्तो समितिलाई निलम्वन गर्न वा विघटन गर्न सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) उपनियम (१) बमोजिम समिति विघटन भएमा संरक्षण अधिकृतले पुनः अर्को समिति गठन गर्नु पर्नेछ । </div><div class="document-subtitle">परिच्छेद - ४</div><div class="document-subtitle">संरक्षण क्षेत्रको व्यवस्थापन योजना र कार्यान्वयन</div><div class="content-paragraph list-item"> १३. <span class="bold">संरक्षण क्षेत्रको संरक्षण तथा विकास कार्यको संचालनः</span> संरक्षण क्षेत्रको संरक्षण तथा विकास कार्यको व्यवस्थापन र संचालन स्वीकृत व्यवस्थापन कार्य योजना बमोजिम गरिनेछ । </div><div class="content-paragraph list-item"> १४. <span class="bold">व्यवस्थापन कार्य योजना तर्जुमा गर्नेः</span> (१) प्रत्येक समितिले देहायका कुराहरू खुलाई आफ्नो क्षेत्रमा उपयोग गरिने प्राकृतिक स्रोत, वन्यजन्तुको संरक्षण तथा तिनीहरूको उपयोग, सामुदायिक विकास तथा स्थानीय उपभोक्ताहरूको हित अभिबृद्धि सम्बन्धी व्यवस्थापन कार्य योजना तर्जुमा गरी संरक्षण अधिकृत समक्ष पेश गर्नु पर्नेछः- </div><div class="content-paragraph list-item bullet"> (क) उक्त गाउँ विकास समिति अन्तर्गत पर्ने संरक्षण क्षेत्रले ओगटेको क्षेत्रफल, </div><div class="content-paragraph list-item bullet"> (ख) उक्त गाउँ विकास समिति अन्तर्गतको संरक्षण क्षेत्रमा रहेमा वन्यजन्तु, वनस्पति तथा यस्तै अन्य प्राकृतिक श्रोत वा वन पैदावारको स्थिति, </div><div class="content-paragraph list-item bullet"> (ग) स्थानीय उपभोक्ताहरूको संख्यात्मक विवरण र तिनीहरूलाई आवश्यक पर्ने पैदावार, </div><div class="content-paragraph list-item bullet"> (घ) व्यवस्थापन कार्य योजना अवधिमा गरिने वृक्षारोपण, </div><div class="content-paragraph list-item bullet"> (ङ) व्यवस्थापन कार्य योजना अवधिमा उपभोक्ताहरूको सामुदायिक विकास वा अन्य हित अभिबृद्धि सम्बन्धमा संचालन गरिने विस्तृत कार्यक्रमहरू, </div><div class="content-paragraph list-item bullet"> (च) व्यवस्थापन कार्य योजना अवधिमा प्राकृतिक श्रोतको संरक्षण सम्बन्धमा वन्यजन्तु तथा वनस्पतिको संरक्षण र पर्यटन विकास सम्बन्धमा संचालन गरिने कार्यक्रमको विस्तृत विवरण, </div><div class="content-paragraph list-item bullet"> (छ) व्यवस्थापन कार्य योजना अवधिमा विभिन्न दस्तूर आदिबाट हुन सक्ने कुल आम्दानी, </div><div class="content-paragraph list-item bullet"> (ज) व्यवस्थापन कार्य योजनामा उल्लेखित कार्यक्रमहरु कार्यान्वयन गर्न आवश्यक पर्ने साधन, स्रोत, जनशक्ति तथा रकम। </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) व्यवस्थापन कार्य योजना तर्जुमा गर्दा पाँच वर्षको अवधिको लागि तर्जुमा गरी उक्त पाँच वर्षभित्रको कूल लक्ष्य र कार्यक्रमहरुलाई वार्षिक रुपमा पूरा गरिने लक्ष्य र कार्यक्रमहरूमा समेत विभाजन गर्नु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) उपनियम (१) बमोजिमको व्यवस्थापन कार्य योजना आफ्नो इलाका अन्तर्गतका समितिहरूबाट प्राप्त गरेपछि संरक्षण अधिकृतले ती व्यवस्थापन कार्य योजनाहरुमा एकरुपता र समन्वय हुने गरी आवश्यक संशोधन गरी प्रमुख समक्ष पेश गर्नु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (४) इलाका संरक्षण कार्यालयहरु मार्फत समितिहरुको व्यवस्थापन कार्य योजना प्राप्त भएपछि प्रमुखले ती व्यवस्थापन कार्य योजनाहरूसँग समन्वय र एकरुपता हुने गरी देहायका कुराहरु खुलाई विस्तृत व्यवस्थापन कार्य योजना तयार गर्नु पर्नेछः- </div><div class="content-paragraph list-item bullet"> (क) संरक्षण क्षेत्रको कुल क्षेत्रफल र सीमाना विस्तारको संभावना, </div><div class="content-paragraph list-item bullet"> (ख) संरक्षण क्षेत्र अन्तर्गत हाल गरिएको इलाका विभाजन र व्यवस्थापन कार्य योजना अवधिमा गरिने कुल इलाका विभाजन, </div><div class="content-paragraph list-item bullet"> (ग) संरक्षण क्षेत्रभित्र रहेका कुल वन्यजन्तु, वनस्पति तथा यस्तै अन्य प्राकृतिक श्रोत वा वन पैदावारको स्थिति, </div><div class="content-paragraph list-item bullet"> (घ) स्थानीय उपभोक्ताहरूको संख्यात्मक विवरण र उनीहरूलाई आवश्यक पर्ने वन पैदावार, </div><div class="content-paragraph list-item bullet"> (ङ) व्यवस्थापन कार्य योजना अवधिमा गरिने वृक्षारोपण, </div><div class="content-paragraph list-item bullet"> (च) व्यवस्थापन कार्य योजना अवधिमा प्राकृतिक श्रोतको संरक्षण, सम्बर्द्धन, वन्यजन्तु तथा वनस्पतिको संरक्षण, पर्यटन विकास सम्बन्धमा संचालन गरिने कार्यक्रमहरुको विस्तृत विवरण, </div><div class="content-paragraph list-item bullet"> (छ) व्यवस्थापन कार्य योजना अवधिमा उपभोक्ताहरूको सामुदायिक विकास वा अन्य हित अभिबृद्धि सम्बन्धमा संचालन गरिने कार्यक्रमहरुको विस्तृत विवरण, </div><div class="content-paragraph list-item bullet"> (ज) व्यवस्थापन कार्य योजना अवधिमा विभिन्न दस्तूर आदिबाट हुन सक्ने कुल आम्दानी, </div><div class="content-paragraph list-item bullet"> (झ) व्यवस्थापन कार्य योजनामा उल्लिखित कार्यक्रमहरु कार्यान्वयन गर्न आवश्यक पर्ने श्रोत, जनशक्ति तथा रकम, </div><div class="content-paragraph list-item bullet"> (ञ) व्यवस्थापन कार्य योजना अवधिमा प्रधान कार्यालय, इलाका संरक्षण कार्यालय र समितिहरू मार्फत व्यवस्थापन कार्य योजना बमोजिम गरिने कार्यगत खर्च र प्रशासनिक खर्चको विवरण । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (५) व्यवस्थापन कार्य योजना तयार गर्दा पाँच वर्षको अवधिको लागि तयार गरी उक्त अवधिभित्रको कुल लक्ष्य र कार्यक्रमहरुलाई वार्षिक रुपमा पूरा गरिने लक्ष्य र कार्यक्रमहरुमा समेत विभाजन गर्नु पर्नेछ । </div><div class="content-paragraph list-item"> १५. <span class="bold">व्यवस्थापन कार्य योजना स्वीकृत गर्नेः</span> (१) नियम १४ बमोजिम व्यवस्थापन कार्य योजना तयार गरिसकेपछि संरक्षण अधिकृतहरुसंग आवश्यक परामर्श र समन्वय गरी प्रमुखले अन्तिम स्वीकृतिको निमित्त संस्था समक्ष पेश गर्नेछ र संस्थाले त्यस्तो व्यवस्थापन कार्य योजना स्वीकृत गर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम व्यवस्थापन कार्य योजना स्वीकृत गर्दा संस्थाले समितिहरुले आर्जन गरेको रकमको कम्तीमा तीस प्रतिशत रकम स्थानीय उपभोक्ताहरुको सामुदायिक विकास सम्बन्धि कार्यक्रमहरुमा खर्च गर्न पाउने गरी स्वीकृत गर्नेछ । </div><div class="document-subtitle">परिच्छेद -५</div><div class="document-subtitle">संरक्षण क्षेत्रभित्र निषेधित कार्यहरू</div><div class="content-paragraph list-item"> १६. <span class="bold">संरक्षण क्षेत्रभित्र निषेधित कार्यहरूः</span> प्रमुखबाट लिखित अनुमति नलिई कुनै पनि व्यक्तिले संरक्षण क्षेत्रभित्र देहायको कामहरू गर्न पाउने छैनः- </div><div class="content-paragraph list-item bullet"> (क) वन्यजन्तुको शिकार गर्न, </div><div class="content-paragraph list-item bullet"> (ख) रुख विरुवा झाडी वा अन्य कुनै वन पैदावार काट्न, ढाल्न, हटाउन, छेक्न, वनपैदावार नास हुने कुनै काम गर्न वा आगो लगाउन वा अरु कुनै प्रकारले हानी नोक्सानी पुऱ्याउन, </div><div class="content-paragraph list-item bullet"> (ग) खानी खन्न, ढुङ्गा खन्न वा कुनै खनिज पदार्थ, ढुङ्गा, कंक्रिट, माटो वा अन्य यस्तै पदार्थ हटाउन, </div><div class="content-paragraph list-item bullet"> (घ) वन्यजन्तु, पंक्षी वा सार्वजनिक जग्गालाई क्षति पुऱ्याउन </div><div class="content-paragraph list-item bullet"> (ङ) हातहतियार, खरखजाना वा विष साथमा लैजान वा प्रयोग गर्न, </div><div class="content-paragraph list-item bullet"> (च) संरक्षण क्षेत्रभित्र बग्ने नदी, खोला वा पानीको कुनै श्रोतमा विद्युतीय करेण्ट प्रयोग गर्न, </div><div class="content-paragraph list-item bullet"> (छ) संरक्षण क्षेत्रमा हेलिकोप्टर वा अन्य यस्तै वायुयान अवतरण गर्न, त्यसबाट मानिस वा कुनै वस्तु अवतरण गराउन वा खसाउन । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) प्रमुखले उपनियम (१) मा निषेध गरिएका कामहरू मध्ये केही कामहरू संरक्षण क्षेत्रभित्रको कुनै इलाका वा खण्डहरुमा निषेध नहुने गरी छूट दिन सक्नेछ । </div><div class="content-paragraph list-item"> १७. <span class="bold">निषेध गर्न सक्नेः</span> (१) संरक्षण क्षेत्रभित्र वा बाहिरबाट भइरहेको वा हुन लागेको कुनै काम कारबाहीबाट संरक्षण क्षेत्रको भू-उपयोग,जनस्वास्थ्य, प्राकृतिक वातावरण तथा प्राकृतिक श्रोतको संरक्षणमा प्रतिकूल असर परेमा वा पर्ने सम्भावना भएमा प्रमुखले वा संरक्षण अधिकृतले सम्बन्धित व्यक्तिलाई तत्काल त्यस्तो काम कारबाही रोक्न वा त्यसमा सुधार गर्ने आदेश दिन सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम आदेश दिंदा प्रमुख वा संरक्षण अधिकृतले त्यस्तो आदेश दिनु परेको कारण र गर्नु पर्ने सुधार स्पष्ट रुपले खुलाएको हुनु पर्नेछ । </div><div class="content-paragraph list-item"> १८. <span class="bold">क्षति पुऱ्याउन नहुनेः</span> कसैले पनि संरक्षण क्षेत्रभित्रको सार्वजनिक बाटो, पुल, घर, कार्यालय भवन, तारवार, चिन्ह, संकेत वा अन्य कुनै चिज, वस्तुलाई कुनै प्रकारले क्षति पुऱ्याउन पाइने छैन । </div><div class="content-paragraph list-item"> १९. <span class="bold">प्रवेशपत्र र अनुमतिपत्र लिनुपर्नेः</span> (१) विदेशी नागरिकले संरक्षण क्षेत्रभित्र प्रवेश गर्न चाहेमा प्रधान कार्यालय वा प्रधान कार्यालयले तोकेको कार्यालयमा अनुसूची -१ बमोजिमको दस्तूर तिरी अनुसूची -२ बमोजिमको प्रवेशपत्र लिनु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम प्राप्त प्रवेशपत्र एक पटकको प्रवेशको लागि मात्र मान्य हुनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) संरक्षण क्षेत्रभित्र माछा मार्न चाहने व्यक्तिले अनुसूची -१ बमोजिमको दस्तूर तिरी अनुसूची - ३ बमोजिमको अनुमतिपत्र लिनु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (४) कसैलवे संरक्षण क्षेत्रभित्र कुनै सिनेमा वा डमुमेन्ट्री फिल्म खिच्न वा बनाउन चाहेमा प्रधान कार्यालय वा प्रधान कार्यालयले तोकेको कार्यालयमा अनुसूची-१ बमोजिमको दस्तूर तिरी अनुसूची -४ बमोजिमको अनुमतिपत्र लिनु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (५) संस्थाले मनासिव देखेमा कुनै व्यक्ति, संस्था वा निकायको हकमा यस नियमावली बमोजिम लाग्ने कुनै दस्तुर मिनाहा दिन सक्नेछ । </div><div class="content-paragraph list-item"> २०. <span class="bold">पूर्व स्वीकृति लिनुपर्नेः</span> कुनै व्यक्तिले संरक्षण क्षेत्रभित्र बैज्ञानिक अनुसन्धान सम्बन्धी काम गर्न चाहेमा प्रमुखको स्वीकृति लिएर गर्न सक्नेछ। प्रमुखले स्वीकृति दिंदा कुनै शर्त राखी वा नराखि अनुसन्धान गर्ने विषय र समय खुलाएर मात्र स्वीकृति दिनु पर्नेछ । </div><div class="content-paragraph list-item"> २१. <span class="bold">अनुमतिपत्र लिनु पर्नेः</span> (१) कुनै व्यक्तिले संरक्षण क्षेत्रभित्रको सरकारी स्वामित्वको जग्गामा व्यवसायिक वा अन्य कुनै काम गर्दा प्राकृतिक श्रोत प्रयोग गरी वा सो क्षेत्रको प्राकृतिक श्रोतमा असर पर्ने गरी निजी स्वामित्वको जग्गामा व्यावसायिक काम शुरू गर्नु भन्दा पहिले प्रमुखले तोकिदिएको दस्तूर तिरी प्रमुखबाट अनुसूची -५ बमोजिमको अनुमतिपत्र लिनु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम प्रमुखले अनुमतिपत्र दिंदा आवश्यक शर्तहरू तोक्न सक्नेछ र ती शर्तहरूको पालना नगरेमा वा गर्न नसकेमा प्रमुखले उक्त अनुमतिपत्र रद्द गरी काम बन्द गर्ने आदेश दिन सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) उपनियम (१) बमोजिमको कुनै काम गर्ने अनुमतिपत्र दिंदा स्थानीय उपभोक्ताहरूलाई प्राथमिकता दिनु पर्नेछ । </div><div class="content-paragraph list-item"> २२. <span class="bold">संरक्षण क्षेत्रभित्र सेवा व्यवसाय संचालन गर्नेः</span> (१) कुनै व्यक्तिले संस्थासँग करार गरेर संरक्षण क्षेत्रभित्रको कुनै जग्गामा होटेल, लज, सार्वजनिक यातायात वा यस्तै किसिमका अन्य सेवा व्यवसाय संचालन गर्न सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिमको करार गर्नु पूर्व संस्थाले सम्बन्धित समिति र संरक्षण अधिकृतसँग परामर्श लिन सक्नेछ । </div><div class="content-paragraph list-item"> २३. <span class="bold">संरक्षण क्षेत्रमा आवागमनको सुविधाः</span> संरक्षण क्षेत्रभित्र सर्वसाधारणले साविकदेखि प्रयोग गर्दै आएको आवागमनको सुविधाको लागि प्रमुखले मानिस, घरपालुवा जनावर तथा ढुवानी साधनको निमित्त चिन्ह लगाई बाटो तोकिदिन सक्नेछ । त्यसरी बाटो तोक्दा संरक्षण क्षेत्रभित्रको वातावरण प्रदूषण हुने गरी कनै सवारी साधन चलाउन वा आवागमनको सुविधा प्रयोग गर्न निषेध गर्न सक्नेछ । </div><div class="content-paragraph list-item"> २४. <span class="bold">संस्था वा नेपाल सरकार जिम्मेवार नहुनेः</span> प्रवेशपत्र लिई संरक्षण क्षेत्रभित्र प्रवेश गर्ने विदेशी नागरिकलाई कुनै किसिमको हानी नोक्सानी भएमा वा चोटपटक लागेमा वा निजको मृत्यु भएमा त्यस्तो हानी नोक्सानी, चोटपटक वा मृत्युको लागि नेपाल सरकार वा संस्था जिम्मेवार हुनेछैन । </div><div class="content-paragraph list-item"> २५. <span class="bold">प्राकृतिक श्रोतको उपयोग वा परिचालन बापत दस्तुर बुझाउनु पर्नेः</span> (१) संरक्षण क्षेत्रभित्रबाट दैनिक उपभोगका लागि आवश्यक पर्ने वन पैदावार उपभोग गर्दा, जनावर चरिचराउको लागि वा अन्य प्राकृतिक श्रोतको उपयोग गर्दा लाग्ने दस्तूर समितिले निर्धारण गरे बमोजिम हुनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) समितिले दस्तूर निर्धारण गर्दा प्रमुखको स्वीकृति लिनु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) उपनियम (१) बमोजिमको दस्तूर बुझाउने व्यक्तिलाई समितिले अनुसूची - ६ बमोजिमको अनुमतिपत्र दिनेछ । </div><div class="document-subtitle">परिच्छेद - ६</div><div class="document-subtitle">आर्थिक व्यवस्था</div><div class="content-paragraph list-item"> २६. <span class="bold">समिति ले गरेको आम्दानी संस्थाको हुनेः</span> (१) समितिले यस नियमावली बमोजिम उठाएको सम्पूर्ण दस्तूर संस्थाको हुनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) समितिले आफूले आर्जन गरेको सम्पूर्ण रकम संस्थाको नाममा जम्मा गर्नु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) स्वीकृत व्यवस्थापन कार्य योजना बमोजिम संचालन हुने विभिन्न कार्यक्रम तथा प्रशासनिक खर्चको लागि संस्थाले समितिलाई आवश्यकतानुसार रकम उपलब्ध गराउनु पर्नेछ र समितिले उक्त रकम आफूलाई पायक गर्ने बैंकमा जम्मा गर्नु पर्नेछ । </div><div class="content-paragraph list-item"> २७. <span class="bold">पारिश्रमिकः</span> समितिको सचिवले प्रमुखले तोकिदिए बमोजिमको पारिश्रमिक पाउनेछ । </div><div class="content-paragraph list-item"> २८. <span class="bold">समिति को लेखा र लेखा परीक्षणः</span> (१) समितिको लेखा संस्थाले तोके बमोजिम राखु पर्नेछ र त्यस्तो लेखा राख्ने दायित्व सचिवको हुनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) प्रमुख वा संरक्षण अधिकृतले समितिको काम कारबाही, लेखा तथा अन्य सम्वन्धित कागजातहरू जुनसुकै बखत हेर्न वा निरीक्षण गर्न सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (३) समितिको आम्दानी खर्चको बार्षिक लेखापरीक्षण संस्थाले नियुक्त गरेको दर्तावाला लेखा परीक्षकबाट हुनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (४) उपनियम (२) बमोजिमको निरीक्षण गर्दा वा उपनियम (३) बमोजिम लेखा परीक्षण गर्दा कसैले लापरबाही वा बदनियत साथ रकम हिनामिना गरेको पाइएमा संस्थाले निजले त्यसरी हिनामिना गरेको रकम वा संस्थालाई पुऱ्याएको हानी नोक्सानीको रकम सरकारी बाँकी सरह असूल उपर गर्न सक्नेछ । </div><div class="content-paragraph list-item"> २९. <span class="bold">बैंक खाताको संचालनः</span> समितिको बैंक खाताको संचालन अध्यक्ष र सचिव तथा अध्यक्षको अनुपस्थितिमा एकजना सदस्यको संयुक्त दस्तखतबाट संचालन हुनेछ । </div><div class="content-paragraph list-item"> ३०. <span class="bold">आम्दानी तथा खर्चको विवरणः</span> (१) समितिले गरेको आम्दानी तथा खर्चको मासिक तथा वार्षिक विवरण नियमित रुपले संरक्षण अधिकृतलाई पठाउनु पर्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) उपनियम (१) बमोजिम समितिहरुबाट प्राप्त विवरणको आधारमा संरक्षण अधिकृतले सबै कार्यालयको छुट्टाछुट्टै र एकमुष्ट रुपमा देखिने गरी आम्दानी खर्चको विवरण खुलाई प्रमुख समक्ष पेश गर्नु पर्नेछ । </div><div class="document-subtitle">परिच्छेद -७</div><div class="document-subtitle">विविध</div><div class="content-paragraph list-item"> ३१. <span class="bold">सम्पर्क अधिकारीः</span> संस्था र नेपाल सरकारबीच सर्पक स्थापना गर्नको लागि विभागले कम्तीमा राजपत्रांकित तृतीय श्रेणीको अधिकृत कर्मचारीलाई सर्पक अधिकारी तोक्नेछ । </div><div class="content-paragraph list-item"> ३२. <span class="bold">वारेन्ट जारी गर्ने अधिकारः</span> ऐनको दफा २३ बमोजिम वारेण्ट जारी गर्ने अधिकार विभागले तोकेको कम्तीमा राजपत्रांकित तृतीय श्रेणीको अधिकृतलाई हुनेछ । </div><div class="content-paragraph list-item"> ३३. <span class="bold">निरीक्षण, खानतलासी तथा गिरफ्तार गर्ने अधिकारः</span> ऐनको दफा २३ को प्रयोजनको लागि यस नियमावली विरुद्ध काम कारबाही भएको कुराको निरीक्षण, खानतलासी तथा गिरफ्तार गर्ने अधिकार विभागले तोकेको कम्तीमा राजपत्र अनंकित द्वितीय श्रेणीको कर्मचारीलाई हुनेछ । </div><div class="content-paragraph list-item"> ३४. <span class="bold">मुद्दा हेर्ने अधिकारः</span> ऐनको दफा ३१ बमोजिमको मुद्दा हेर्ने अधिकार नियम ३१ बमोजिमको सम्र्पक अधिकारीलाई हुनेछ । </div><div class="content-paragraph list-item"> ३५. <span class="bold">कारबाहीको निमित्त अनुरोध गर्न सक्नेः</span> कसैले ऐन वा यस नियमावली विपरीत निषेधित कार्य गरेकोले निजउपर ऐन वा यस नियमावली बमोजिम कारबाही गर्न आवश्यक छ भनी सम्बन्धित समिति वा संरक्षण अधिकृत वा प्रमुखले मुद्दाको तहकिकात गर्ने वा मुद्दा दायर गर्ने अधिकारीलाई लिखित अनुरोध गर्न सक्नेछ । </div><div class="content-paragraph list-item"> ३६. <span class="bold">निर्देशन दिन सक्नेः</span> (१) नेपाल सरकारले सोझै वा सम्पर्क अधिकारी मार्फत संस्थालाई आवश्यक निर्देशन दिन सक्नेछ र त्यस्ता निर्देशनको पालना गर्नु संस्थाको कर्तव्य हुनेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) प्रमुखले संरक्षण अधिकृत वा समितिलाई आवश्यक निर्देशन दिन सक्नेछ र त्यस्तो निर्देशनको पालना गर्नु संरक्षण अधिकृत वा समितिको कर्तव्य हुनेछ । </div><div class="content-paragraph list-item"> ३७. <span class="bold">विवरण उपलब्ध गराउनु पर्नेः</span> प्रमुखले आवश्यक देखेको कुनै विषयमा संरक्षण अधिकृत वा समितिसँग कुनै विवरण माग गर्न सक्नेछ र त्यस्तो विवरण उपलब्ध गराउनु संरक्षण अधिकृत वा समितिको कर्तव्य हुनेछ । </div><div class="content-paragraph list-item"> ३८. <span class="bold">अधिकार प्रत्यायोजनः</span> (१) संस्थाले यस नियमावली बमोजिम आफूलाई प्राप्त अधिकार मध्ये आवश्यकता अनुसार केही अधिकार प्रमुखलाई प्रत्यायोजन गर्न सक्नेछ । </div><div class="content-paragraph list-item"> &nbsp; &nbsp; &nbsp; &nbsp; &nbsp; &nbsp; &nbsp; (२) प्रमुखले यस नियमावली बमोजिम आफूलाई प्राप्त अधिकार मध्ये आवश्यकता अनुसार केही अधिकार संरक्षण अधिकृत वा समितिको अध्यक्षलाई प्रत्यायोजन गर्न सक्नेछ । </div><div class="content-paragraph list-item"> ३९. <span class="bold">सहमति लिनु पर्नेः</span> संरक्षण क्षेत्रभित्रको जलस्रोतको उपयोग गर्ने सम्बन्धमा कारबाही गर्नु पूर्व वन तथा भू-संरक्षण मन्त्रालयको सहमति लिनु पर्नेछ । </div><div class="content-paragraph list-item"> ४०. <span class="bold">निर्देशिका बनाउन सक्नेः</span> संस्थाले संरक्षण क्षेत्रको व्यवस्थापन र विकासको लागि आवश्यक निर्देशिका तयार गरी नेपाल सरकार, वन तथा भू-संरक्षण मन्त्रालयबाट स्वीकृत गराई संरक्षण क्षेत्रमा लागू गर्न सक्नेछ । </div><div class="content-paragraph list-item"> ४१. <span class="bold">अनुसूचीमा हेरफेर वा थपघट गर्नेः</span> नेपाल सरकारले नेपाल राजपत्रमा सूचना प्रकाशन गरी अनुसूचीमा आवश्यक हेरफेर वा थपघट गर्न सक्नेछ । </div><div class="content-paragraph list-item"> ४२. <span class="bold">यस नियमावली बमोजिम हुनेः</span> यस नियमावलीमा उल्लेख भएका कुरामा यसै नियमावली बमोजिम, जलस्रोत सम्बन्धी कुरामा जलस्रोत नियमावली, २०५० बमोजिम, संरक्षण क्षेत्रभित्र शिकार गर्ने कुरामा राष्ट्रिय निकुञ्ज तथा वन्यजन्तु संरक्षण नियमावली, २०३० बमोजिम र अन्य कुरामा प्रचलित कानून बमोजिम हुनेछ । </div><div class="document-subtitle">अनुसूची - १</div><div class="document-subtitle">(नियम १९ सँग सम्बन्धित)</div><div class="document-subtitle">दस्तुर</div><div class="content-paragraph"> (क) <span class="bold">संरक्षण क्षेत्रको प्रवेश दस्तुर (प्रतिव्यक्ति प्रत्येक प्रवेशको लागि):</span></div><div class="list-indent"><div class="list-with-value"><span>नेपाली नागरिकलाई</span><span>रु. निःशुल्क</span></div><div class="list-with-value"><span>सार्क मुलुक नागरिकलाई</span><span>रु. २००।-</span></div><div class="list-with-value"><span>अन्य विदेशी नागरिकलाई</span><span>रु. २०००।-</span></div></div><div class="content-paragraph list-indent"> द्रष्ट्व्यः दश वर्षभन्दा मुनिका केटाकेटीलाई दस्तूर लाग्ने छैन । </div><div class="content-paragraph"> (ख) <span class="bold">माछा मार्ने दस्तुरः</span></div><div class="list-indent"><div class="list-with-value"><span>नेपाली नागरिकलाई</span><span>रु. ५०।-</span></div><div class="list-with-value"><span>सार्क मुलुक नागरिकलाई</span><span>रु. २००।-</span></div><div class="list-with-value"><span>अन्य विदेशी नागरिकलाई</span><span>रु. ५००।-</span></div></div><div class="content-paragraph"> (ग) <span class="bold">सवारी दस्तुरः</span></div><div class="list-indent"><div class="list-with-value"><span>१.</span><span>राजमार्ग बाहेक सुविधा प्राप्त</span></div><div class="list-indent-more"><div class="list-with-value"><span>(क) बाटोको लागिः-</span><span></span></div><div class="list-indent-more"><div class="list-with-value"><span>कार, जीप, बस, ट्रयाक्टर, लरी वा</span><span></span></div><div class="list-with-value"><span>५ टनसम्म ट्रकको लागि</span><span>रु. ५०।-</span></div></div><div class="list-with-value"><span>(ख)</span><span>मोटरसाइकल, र</span></div><div class="list-indent-more"><div class="list-with-value"><span>टाँगाको लागि</span><span>रु. १०।-</span></div></div><div class="list-with-value"><span>(ग) हेलिकप्टर अवतरण (प्रति पटकको) लागि</span><span>रु. २,०००।-</span></div></div></div><div class="content-paragraph" style="font-size: 11px; margin-top: 25px;"> * मिति २०५७।२।९ को राजपत्रमा प्रकाशित सूचनाद्वारा संशोधित । </div><div class="content-paragraph" style="margin-top: 25px;"> २. <span class="bold">संरक्षण क्षेत्रको अन्य पथको लागिः</span></div><div class="list-indent"><div class="list-with-value"><span>(क) मोटर इन्जिन जडान भएको कुनै पनि सवारी साधनको लागिः</span><span>रु.२००।-</span></div><div class="list-with-value"><span>(ख) पर्यटक घुमाउने व्यवसायिक (जङ्गल ड्राइभ):</span><span></span></div><div class="list-indent-more"><div class="list-with-value"><span>सवारी साधनको लागि</span><span>रु. १०००।-</span></div></div><div class="list-with-value"><span>(ग) ग्याइडर (इन्जिन जडान भएको वा नभएको)</span><span>रु. ५००।-</span></div><div class="list-with-value"><span>(घ)</span><span><span class="form-field large"></span></span></div><div class="list-with-value" style="align-items: flex-start; margin-top: 15px;"><span class="item-num">(ङ)</span><span class="item-content"><span class="bold">सिनेमा (डकुमेन्ट्री फिल्म) छायाँङ्कन दस्तुरः</span><div class="list-indent-more"><div class="list-with-value"><span>नेपाली नागरिकलाई</span><span>रु. ५०००।-</span></div><div class="list-with-value"><span>सार्क मुलुकभित्रका अन्य नागरिकलाई</span><span>रु. २५०००।-</span></div><div class="list-with-value"><span>अन्य राष्ट्रका नागरिकलाई यु.एस. डलर १,०००।- बरावरको नेपाली रुपैयाँ ।</span><span></span></div></div></span></div></div><div class="content-paragraph"><span class="bold">द्रष्टव्यः</span> छायाँङ्कन टोलीका साथ विभागले एकजना सर्पक अधिकारी खटानेछ । </div><div class="content-paragraph"><span class="bold">द्रष्टव्यः</span> संस्थाले तोकेको कार्यालयबाट सम्बन्धित क्षेत्रमा प्रवेशपत्र वा अनुमतिपत्र नलिई प्रवेश वा कुनै काम गरेमा तोकिएको दस्तूरमा शत प्रतिशत अतिरिक्त दस्तूर लिई प्रवेशपत्र वा अनुमति दिइनेछ । </div><div class="content-paragraph" style="font-size: 11px; margin-top: 25px;"> ✓ मिति २०५९।२।२७ को राजपत्रमा प्रकाशित सूचनाद्वारा झिकिएको ।<br> १ मिति २०६४।१।३१ को राजपत्रमा प्रकाशित सूचनाद्वारा थप । </div><div class="document-subtitle">अनुसूची -२</div><div class="document-subtitle">(नियम १९ को उपनियम (१) सँग सम्बन्धित)</div><div class="content-paragraph text-center"><span class="form-field large"></span> संरक्षण क्षेत्र<br><span class="form-field large"></span> संरक्षण कार्यालय </div><div class="document-subtitle">प्रवेशपत्र</div><div class="content-paragraph"> प्रवेशपत्र नं. <span class="form-field xlarge"></span></div><div class="content-paragraph" style="margin-top: 25px;"><div class="list-item-aligned"><span class="item-num">१.</span><span class="item-content">प्रवेशपत्र लिनेको नाम, थर,ः- <span class="form-field xlarge"></span></span></div><div class="list-item-aligned"><span class="item-num">२.</span><span class="item-content">उमेरः <span class="form-field xlarge"></span></span></div><div class="list-item-aligned"><span class="item-num">३.</span><span class="item-content">नागरिकताः <span class="form-field xlarge"></span></span></div><div class="list-item-aligned"><span class="item-num">४.</span><span class="item-content">प्रवेश गर्ने चाहेको कारणः <span class="form-field xlarge"></span></span></div><div class="list-item-aligned"><span class="item-num">५.</span><span class="item-content">प्रवेश शुल्कः <span class="form-field xlarge"></span></span></div></div><div class="signature-section"> प्रवेशपत्र दिने अधिकारीको<br> दस्तखतः <span class="form-field large"></span><br> नाम, थरः <span class="form-field large"></span><br> दर्जाः <span class="form-field large"></span></div><div class="content-paragraph" style="margin-top: 50px;"><span class="bold">द्रष्टव्यः-</span> (१) यो प्रवेशपत्र एक पटक प्रवेशका लागि मात्र मान्य हुनेछ । यसबाट संरक्षण क्षेत्रभित्र तोकेको क्षेत्रमा मात्र प्रवेश गर्न पाइनेछ । </div><div class="content-paragraph"> (२) संरक्षण क्षेत्रभित्र प्रवेश गर्ने व्यक्तिले राष्ट्रिय निकुञ्ज तथा वन्यजन्तु संरक्षण ऐन, २०२९ र सो अन्तर्गत बनेको नियमहरूको पालना गर्नु पर्नेछ । </div><div class="content-paragraph"> (३) यस प्रवेशपत्रलाई आफ्नो साथमा राख्नु पर्नेछ र संरक्षण क्षेत्रको सम्बन्धित कर्मचारीले हेर्न चाहेमा देखाउनु पर्नेछ । </div><div class="document-subtitle">अनुसूची - ३</div><div class="document-subtitle">(नियम १९ को उपनियम (३) सँग सम्बन्धित)</div><div class="content-paragraph text-center"><span class="form-field large"></span> संरक्षण क्षेत्र<br><span class="form-field large"></span> संरक्षण कार्यालय<br><span class="form-field large"></span> समिति </div><div class="document-subtitle">माछा मार्ने अनुमतिपत्र</div><div class="content-paragraph" style="margin-top: 25px;"><div class="list-item-aligned"><span class="item-num">१.</span><span class="item-content">अनुमतिपत्र प्राप्त व्यक्तिको नाम, थर<span class="form-field xlarge"></span></span></div><div class="list-item-aligned"><span class="item-num">२.</span><span class="item-content">अनुमतिपत्र प्राप्त व्यक्तिको ठेगाना</span></div><div class="list-item-aligned list-indent"><span class="item-num">(क)</span><span class="item-content">स्थायीः<span class="form-field xlarge"></span></span></div><div class="list-item-aligned list-indent"><span class="item-num">(ख)</span><span class="item-content">अस्थायीः<span class="form-field xlarge"></span></span></div><div class="list-item-aligned"><span class="item-num">३.</span><span class="item-content">अनुमतिपत्र प्राप्त व्यक्तिको नागरिकता<span class="form-field xlarge"></span></span></div><div class="list-item-aligned"><span class="item-num">४.</span><span class="item-content">माछा मार्न पाइने खोला वा पोखरीको नाम वा त्यसको खण्ड वा हिस्साको विवरणः <span class="form-field xlarge"></span></span></div><div class="list-item-aligned"><span class="item-num">५.</span><span class="item-content">अनुमति बहाल रहने दिन वा अवधिः<span class="form-field xlarge"></span></span></div><div class="list-item-aligned"><span class="item-num">६.</span><span class="item-content">अनुमतिपत्र वापत बुझाएको दस्तूर<span class="form-field xlarge"></span></span></div></div><div class="signature-section"> अनुमतिपत्र प्रदान गर्ने अधिकारीको<br> दस्तखत <span class="form-field large"></span><br> नाम, थर <span class="form-field large"></span><br> दर्जा <span class="form-field large"></span><br> मिति <span class="form-field large"></span></div><!-- Page 19 is empty except for watermark and page number, which are ignored --><div class="document-subtitle">अनुसूची - ४</div><div class="document-subtitle">(नियम १९ को उपनियम (४) सँग सम्बन्धित)</div><div class="content-paragraph text-center"><span class="form-field large"></span> संरक्षण क्षेत्र<br><span class="form-field large"></span> संरक्षण कार्यालय </div><div class="document-subtitle">सिनेमा वा डकुमेन्ट्री फिल्म खिच्न अनुमतिपत्र</div><div class="content-paragraph" style="margin-top: 25px;"><div class="list-item-aligned"><span class="item-num">१.</span><span class="item-content">सिनेमा वा डकुमेन्ट्री फिल्म खिच्न वा बनाउन चाहेने व्यक्ति/संस्थाको नामः<span class="form-field xlarge"></span></span></div><div class="list-item-aligned"><span class="item-num">२.</span><span class="item-content">अनुमतिप प्राप्त गर्नेको ठेगाना र नागरिकताः<span class="form-field xlarge"></span></span></div><div class="list-item-aligned"><span class="item-num">३.</span><span class="item-content">सिनेमा वा डकुमेन्ट्री फिल्म खिच्न वा बनाउन दिएको क्षेत्रको चार किल्लाः<span class="form-field xlarge"></span></span></div><div class="list-item-aligned"><span class="item-num">४.</span><span class="item-content">सिनेमा वा डकुमेन्ट्री फिल्म खिच्न वा बनाउन दिएको अवधि र दस्तूरः<span class="form-field xlarge"></span></span></div><div class="list-item-aligned"><span class="item-num">५.</span><span class="item-content">अनुमतिपत्र बुझिलिनेको दस्तखतः</span></div><div class="list-item-aligned list-indent"><span class="item-num">&nbsp;</span><span class="item-content">नाम, थरः<span class="form-field xlarge"></span></span></div><div class="list-item-aligned list-indent"><span class="item-num">&nbsp;</span><span class="item-content">उमेरः<span class="form-field xlarge"></span></span></div><div class="list-item-aligned list-indent"><span class="item-num">&nbsp;</span><span class="item-content">नागरिकताः</span></div><div class="list-item-aligned list-indent-more"><span class="item-num">&nbsp;</span><span class="item-content">ठेगानाः स्थायीः<span class="form-field xlarge"></span></span></div><div class="list-item-aligned list-indent-more"><span class="item-num">&nbsp;</span><span class="item-content">अस्थायीः<span class="form-field xlarge"></span></span></div></div><div class="signature-section"> अनुमतिपत्र दिने अधिकारीको<br> दस्तखत <span class="form-field large"></span><br> नाम, थर <span class="form-field large"></span><br> दर्जा <span class="form-field large"></span><br> मिति <span class="form-field large"></span></div><div class="document-subtitle">अनुसूची - ५</div><div class="document-subtitle">(नियम २१ को उपनियम (१) सँग सम्बन्धित)</div><div class="content-paragraph text-center"><span class="form-field large"></span> संरक्षण क्षेत्र<br><span class="form-field large"></span> संरक्षण कार्यालय </div><div class="document-subtitle">व्यावसायिक वा अन्य कार्य गर्ने अनुमतिपत्र</div><div class="content-paragraph" style="margin-top: 25px;"><div class="list-item-aligned"><span class="item-num">१.</span><span class="item-content">अनुमतिपत्र लिन चाहने व्यक्तिको नाम, थर, वतन र नागरिकताः<span class="form-field xlarge"></span></span></div><div class="list-item-aligned"><span class="item-num">२.</span><span class="item-content">अनुमतिपत्र दिएको जग्गाको चार किल्ला र क्षेत्रफल<span class="form-field xlarge"></span></span></div><div class="list-item-aligned"><span class="item-num">३.</span><span class="item-content">अनुमतिपत्र दिएको प्रयोजनः<span class="form-field xlarge"></span></span></div><div class="list-item-aligned"><span class="item-num">४.</span><span class="item-content">अनुमतिपत्र मान्य हुने अवधिः<span class="form-field xlarge"></span></span></div></div><div class="signature-section"> अनुमतिपत्र दिने अधिकारीको<br> दस्तखत <span class="form-field large"></span><br> नाम, थर <span class="form-field large"></span><br> दर्जा <span class="form-field large"></span><br> मिति <span class="form-field large"></span></div><div class="document-subtitle">अनुसूची - ६</div><div class="document-subtitle">(नियम २५ को उपनियम (३) सँग सम्बन्धित)</div><div class="content-paragraph text-center"><span class="form-field large"></span> संरक्षण क्षेत्र<br><span class="form-field large"></span> संरक्षण कार्यालय<br><span class="form-field large"></span> समिति </div><div class="document-subtitle">वन पैदावार/जनावर चरीचराउ/ प्राकृतिक श्रोतको उपयोग अनुमतिपत्र</div><div class="content-paragraph" style="margin-top: 25px;"><div class="list-item-aligned"><span class="item-num">१.</span><span class="item-content">अनुमतिपत्र प्राप्त गर्ने व्यक्तिको नाम, थरः<span class="form-field xlarge"></span></span></div><div class="list-item-aligned"><span class="item-num">२.</span><span class="item-content">अनुमतिपत्र प्राप्त गर्ने व्यक्तिको ठेगानाः<span class="form-field xlarge"></span></span></div><div class="list-item-aligned"><span class="item-num">३.</span><span class="item-content">अनुमतिपत्र बहाल रहने अवधिः<span class="form-field xlarge"></span></span></div><div class="list-item-aligned"><span class="item-num">४.</span><span class="item-content">अनुमतिपत्र लागू हुने क्षेत्रः<span class="form-field xlarge"></span></span></div><div class="list-item-aligned"><span class="item-num">५.</span><span class="item-content">वन पैदावारको किसिम र परिमाणः<span class="form-field xlarge"></span></span></div><div class="list-item-aligned"><span class="item-num">६.</span><span class="item-content">अनुमति दिएका जनावरको किसिम, संख्या र अवधिः<span class="form-field xlarge"></span></span></div><div class="list-item-aligned"><span class="item-num">७.</span><span class="item-content">अन्यः<span class="form-field xlarge"></span></span></div></div><div class="signature-section"> अनुमतिपत्र दिने अधिकारीको<br> दस्तखतः <span class="form-field large"></span><br> नाम, थरः <span class="form-field large"></span><br> दर्जाः <span class="form-field large"></span><br> मितिः <span class="form-field large"></span></div><!-- Page 24 is empty except for watermark and page number, which are ignored --></body></html>