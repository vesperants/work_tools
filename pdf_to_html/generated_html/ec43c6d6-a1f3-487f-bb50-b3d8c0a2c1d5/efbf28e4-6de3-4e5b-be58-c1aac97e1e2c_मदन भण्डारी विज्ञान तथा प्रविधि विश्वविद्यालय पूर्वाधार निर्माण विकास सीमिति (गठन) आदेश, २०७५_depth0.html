<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>मदन भण्डारी विज्ञान तथा प्रविधि विश्वविद्यालय पूर्वाधार निर्माण विकास सीमिति (गठन) आदेश, २०७५.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for precise layout */ .main-section-number { display: inline-block; width: 30px; /* Space for the number and dot */ vertical-align: top; text-align: left; /* Numbers usually left-aligned */ font-weight: 600; /* Section numbers are bold */ } .main-section-content { display: inline-block; width: calc(100% - 35px); /* Take remaining width */ vertical-align: top; text-align: justify; } .sub-section-item { margin-left: 30px; /* Indentation for (1), (2) */ line-height: 1.6; text-align: justify; margin-top: 5px; /* Spacing between list items */ } .sub-sub-section-item { margin-left: 60px; /* Indentation for (क), (ख) */ line-height: 1.6; text-align: justify; margin-top: 5px; /* Spacing between list items */ } .footnote-text { font-size: 11px; margin-top: 30px; /* Space from main content */ margin-bottom: 3px; line-height: 1.2; text-align: left; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">मदन भण्डारी विज्ञान तथा प्रविधि विश्वविद्यालय पूर्वाधार निर्माण विकास समिति</div><div class="document-title">(गठन) आदेश, २०७५</div></div><div class="content-paragraph text-right">नेपाल राजपत्रमा प्रकाशित मिति</div><div class="content-paragraph text-right">२०७६।०३।०९</div><div class="content-paragraph bold">संशोधन</div><div class="content-paragraph">मदन भण्डारी प्रौद्योगिक विश्वविद्यालय पूर्वाधार निर्माण विकास समिति (गठन) २०७८/१/२७</div><div class="content-paragraph">(पहिलो संशोधन) आदेश, २०७८</div><div class="content-paragraph">विकास समिति ऐन, २०१३ को दफा ३ ले दिएको अधिकार प्रयोग गरी नेपाल सरकारले देहायको आदेश जारी गरेको छ ।</div><div class="content-paragraph"><span class="main-section-number">१.</span><span class="main-section-content bold">संक्षिप्त नाम र प्रारम्भः</span></div><div class="sub-section-item">(१) यस आदेशको नाम “मदन भण्डारी विज्ञान तथा प्रविधि विश्वविद्यालय पूर्वाधार निर्माण विकास समिति (गठन) आदेश, २०७५” रहेको छ ।</div><div class="sub-section-item">(२) यो आदेश तुरन्त प्रारम्भ हुनेछ ।</div><div class="content-paragraph"><span class="main-section-number">२.</span><span class="main-section-content bold">परिभाषाः</span> विषय वा प्रसङ्गले अर्को अर्थ नलागेमा यस आदेशमा,- </div><div class="sub-sub-section-item">(क) <span class="bold">"अध्यक्ष"</span> भन्नाले समितिको अध्यक्ष सम्झनु पर्छ ।</div><div class="sub-sub-section-item">*(क१) <span class="bold">"कार्यकारी निर्देशक"</span> भन्नाले दफा ९क. बमोजिमको कार्यकारी निर्देशक सम्झनु पर्छ।</div><div class="sub-sub-section-item">(ख) <span class="bold">"तोकिएको"</span> वा <span class="bold">"तोकिए बमोजिम"</span> भन्नाले यस आदेश अन्तर्गत बनेको नियममा तोकिएको वा तोकिए बमोजिम सम्झनु पर्छ ।</div><div class="sub-sub-section-item">(ग) <span class="bold">"विश्वविद्यालय"</span> भन्नाले सङ्घीय कानून बमोजिम स्थापना हुने मदन भण्डारी विज्ञान तथा प्रविधि विश्वविद्यालय सम्झनु पर्छ ।</div><div class="sub-sub-section-item">(घ) <span class="bold">"सदस्य"</span> भन्नाले समितिको सदस्य सम्झनु पर्छ र सो शब्दले समितिको <span class="underline">अध्यक्ष र समितिको सदस्य-सचिवलाई</span> समेत जनाउँछ ।</div><div class="sub-sub-section-item">(ङ) <span class="bold">"समिति"</span> भन्नाले दफा ३ बमोजिम गठित मदन भण्डारी विज्ञान तथा प्रविधि विश्वविद्यालय पूर्वधार निर्माण विकास समिति सम्झनु पर्छ ।</div><div class="footnote-text">* पहिलो संशोधनद्वारा थप ।</div><div class="footnote-text">■ पहिलो संशोधनद्वारा संशोधित ।</div><div class="content-paragraph" style="margin-top: 50px;"><span class="main-section-number">३.</span><span class="main-section-content bold">मदन भण्डारी विज्ञान तथा प्रविधि विश्वविद्यालय पूर्वाधार निर्माण विकास समितिको गठनः</span></div><div class="sub-section-item">(१) विश्वविद्यालयको भौतिक, संस्थागत तथा कानूनी पूर्वाधार तयार गर्न मदन भण्डारी विज्ञान तथा प्रविधि विश्व विद्यालय पूर्वाधार निर्माण विकास समिति नामको एक समिति गठन गरिएको छ ।</div><div class="sub-section-item">(२) समितिको गठन देहाय बमाजिम हुनेछः-</div><div class="sub-sub-section-item">(क) विज्ञान तथा प्रविधि विषयमा प्राध्यापकको हैसियतले अनुभव हासिल गरी प्राविधिक शिक्षाको क्षेत्रमा उल्लेख्य योगदान पुर्याएका व्यक्तिहरुमध्येबाट नेपाल सरकार मन्त्रिपरिषद्बाट नियुक्त व्यक्ति<span class="text-right" style="display: block; margin-right: 0;">– अध्यक्ष</span></div><div class="sub-sub-section-item">(ख) नेपाल सरकार, अर्थ मन्त्रालयको सहसचिव<span class="text-right" style="display: block; margin-right: 0;">– सदस्य</span></div><div class="sub-sub-section-item">(ग) नेपाल सरकार, शिक्षा, विज्ञान तथा प्रविधि मन्त्रालयको सहसचिव<span class="text-right" style="display: block; margin-right: 0;">– सदस्य</span></div><div class="sub-sub-section-item">(घ) विज्ञान तथा प्रविधि विषयमा प्राध्यापकको हैसियतले अनुभव हासिल गरेका व्यक्तिहरुमध्येबाट एक महिला सहित दुई जना – सदस्य</div><div class="sub-sub-section-item">■(ङ) इन्जिनियरिङ, कृषि, पशु विज्ञान, वन विज्ञान, सामाजशास्त्र, व्यवस्थापन, कानून वा प्रौद्योगिक विधाको क्षेत्रमा प्राध्यापकको अनुभव हासिल गरेका प्राध्यापक वा सो सरहका व्यक्तिमध्येबाट दुई जना – सदस्य</div><div class="sub-sub-section-item">(च) निजी क्षेत्रमा विज्ञान तथा प्रविधिसँग सम्बन्धित उद्योग वा व्यवसायमा संलग्न व्यक्तिहरुमध्येबाट एक जना<span class="text-right" style="display: block; margin-right: 0;">– सदस्य</span></div><div class="sub-sub-section-item">(छ) प्रतिष्ठित समाजसेवी व्यक्तिहरु मध्येबाट एक जना<span class="text-right" style="display: block; margin-right: 0;">– सदस्य</span></div><div class="sub-sub-section-item">*(ज) कार्यकारी निर्देशक<span class="text-right" style="display: block; margin-right: 0;">–सदस्य-सचिव</span></div><div class="sub-section-item">(३) उपदफा (२) को खण्ड (घ), (ङ) र (च) बमोजिमका सदस्य नेपाल सरकार, मन्त्रिपरिषद्ले नियुक्त गर्नेछ ।</div><div class="sub-section-item">(४) उपदफा (३) बमोजिम नियुक्त सदस्यको पदावधि दफा २२ को अधीनमा रही समितिको कार्यावधिसम्म कायम रहनेछ ।</div><div class="sub-section-item">(५) उपदफा (४) मा जुनसुकै कुरा लेखिएको भए तापनि उपदफा (३) बमोजिम नियुक्त सदस्यको कार्यसम्पादन सन्तोषजनक नभएमा नेपाल सरकार, मन्त्रिपरिषद्ले त्यस्तो सदस्यलाई हटाउन सक्नेछ ।</div><div class="footnote-text">■ पहिलो संशोधनद्वारा संशोधित ।</div><div class="footnote-text">• पहिलो संशोधनद्वारा थप ।</div><div class="content-paragraph" style="margin-top: 50px;">तर त्यसरी पदबाट हटाउनु अघि निजलाई सफाइ पेश गर्ने मनासिब मौकाबाट बञ्चित गरिने छैन ।</div><div class="content-paragraph">(६) <span class="form-field large"></span></div><div class="content-paragraph"><span class="main-section-number">४.</span><span class="main-section-content bold">सदस्यको योग्यता र अयोग्यताः</span></div><div class="sub-section-item">(१) देहायको योग्यता पुगेको कुनै पनि नेपाली नागरिक सदस्य पदमा नियुक्ति हुन योग्य मानिनेछः--</div><div class="sub-sub-section-item">(क) कम्तीमा पैंतीस वर्ष उमेर पूरा भएको,</div><div class="sub-sub-section-item">(ख) कम्तीमा स्नातकोत्तर उपाधि हासिल गरेको,</div><div class="sub-sub-section-item">(ग) उच्च नैतिकता कायम गरेको ।</div><div class="sub-section-item">(२) देहायको व्यक्ति सदस्य पदमा नियुक्त हुन वा त्यस्तो पदमा बहाल रहन योग्य हुने छैनः-</div><div class="sub-sub-section-item">(क) उपदफा (१) बमोजिम योग्यता नभएको,</div><div class="sub-sub-section-item">(ख) भ्रष्टाचार, जबरजस्ती करणी, मानव बेचविखन तथा ओसार पसार, लागू औषध बिक्री वितरण तथा निकासी पैठारी, सम्पत्ति शुद्धीकरण, राहदानी दुरुपयोग, अपहरण, किर्ते वा नैतिक पतन देखिने अन्य फौजदारी कसूरमा अदालतबाट सजाय पाएको,</div><div class="sub-sub-section-item">(ग) प्रचलित कानून बमोजिम कालो सूचीमा परेको,</div><div class="sub-sub-section-item">(घ) साहूको दामासाहीमा परेको,</div><div class="sub-sub-section-item">(ङ) कुनै विदेशी मुलुकको आवासीय अनुमति प्राप्त गरेको ।</div><div class="content-paragraph"><span class="main-section-number">५.</span><span class="main-section-content bold">पद रिक्त हुने अवस्थाः</span></div><div class="sub-section-item">(१) देहायको अवस्थामा सदस्यको पद रिक्त हुनेछः--</div><div class="sub-sub-section-item">(क) निजले आफ्नो पदबाट राजीनामा दिएमा,</div><div class="sub-sub-section-item">(ख) निजको पदावधि पूरा भएमा,</div><div class="sub-sub-section-item">(ग) दफा ३ को उपदफा (५) बमोजिम निजलाई सदस्य पदबाट हटाएमा,</div><div class="sub-sub-section-item">(घ) निजको मृत्यु भएमा ।</div><div class="sub-section-item">(२) उपदफा (१) बमोजिम कुनै सदस्यको पद रिक्त भएमा दफा २२ को अधीनमा रही बाँकी अवधिको लागि अर्को सदस्य नियुक्ति हुन सक्नेछ ।</div><div class="footnote-text">* पहिलो संशोधनद्वारा झिकिएको ।</div><div class="content-paragraph" style="margin-top: 50px;"><span class="main-section-number">६.</span><span class="main-section-content bold">समितिको काम, कर्तव्य र अधिकारः</span></div><div class="sub-section-item">(१) यस आदेशमा लेखिएका अन्य काम, कर्तव्य र अधिकारका अतिरिक्त विश्वविद्यालयको भौतिक, संस्थागत तथा कानूनी संरचना तयार गर्नु समितिको मुख्य काम, कर्तव्य र अधिकार हुनेछ ।</div><div class="sub-section-item">(२) उपदफा (१) को सर्वसामान्यतयामा प्रतिकूल असर नपर्ने गरी समितिको काम, कर्तव्य र अधिकार देहाय बमोजिम हुनेछः-</div><div class="sub-sub-section-item">(क) विश्वविद्यालय स्थापना गर्न आवश्यक सम्भाव्यता अध्ययन गर्ने वा गराउने र विश्वविद्यालय स्थापना र सञ्चालनका लागि विस्तृत परियोजना प्रतिवेदन तयार गर्ने,</div><div class="sub-sub-section-item">(ख) विश्वविद्यालय सञ्चालन हुनका लागि कार्यालय, प्रयोगशाला, छात्रावास, शिक्षक तथा कर्मचारी निवास, पुस्तकालय भवन, अतिथि सदन, कार्यशाला, खुला क्षेत्र, क्रिडास्थल र फोहोर मैला व्यवस्थापन स्थल जस्ता भौतिक संरचनाका लागि दफा १६ को अधीनमा रही आवश्यक जग्गा खरिद गर्ने वा जग्गा प्राप्त गर्न नेपाल सरकारसँग समन्वय गर्ने,</div><div class="sub-sub-section-item">(ग) विश्वविद्यालय क्षेत्र (कम्लेक्स) र यसका संरचनाको गुरुयोजना तयार गर्ने,</div><div class="sub-sub-section-item">(घ) खण्ड (ख) वा (ग) बमोजिमका संरचना निर्माण गर्दा प्रचलित कानून बमोजिम गर्नु पर्ने वातावरणीय प्रभाव मूल्याङ्कन वा प्रारम्भिक वातावरणीय परीक्षण गराउने,</div><div class="sub-sub-section-item">(ङ) विश्वविद्यालय स्थापनाको लागि विषयगत भर्ना तालिका, अनुसन्धान क्षेत्र, आवश्यक मानव संसाधन सहितको परियोजनाको प्रस्ताव तयार गर्ने,</div><div class="sub-sub-section-item">(च) विश्वविद्यालयमा पठन पाठन गराउने वा अनुसन्धान गराउने सम्भावित विभाग र सङ्काय (फ्याकल्टी) को सूची तयार गर्ने,</div><div class="sub-sub-section-item">(छ) विश्वविद्यालय स्थापना तथा सञ्चालनको लागि सङ्घीय संसदमा पेश हुने विधेयकको मस्यौदा तयार गर्ने,</div><div class="sub-sub-section-item">(ज) विश्वविद्यालयसँग सहकार्य गर्नको लागि सम्भाव्य उच्च शिक्षण संस्थाहरुको सूची तयार गर्ने र सम्बन्ध स्थापना गर्ने,</div><div class="sub-sub-section-item">(झ) विश्वविद्यालयलाई विभिन्न किसिमबाट सघाउन सक्ने स्वदेशी वा विदेशी प्राध्यापक, अनुसन्धानकर्ता र विशेषज्ञहरुको सूची तयार गर्ने,</div><div class="sub-sub-section-item">(ञ) विश्वविद्यालयबाट स्वीकृत हुने गरी पाठ्यक्रमको मस्यौदा र उपकरणको सूची तयार गर्ने,</div><div class="sub-sub-section-item">(ट) समितिको वार्षिक योजना, कार्यक्रम र बजेट स्वीकृत गर्ने,</div><div class="sub-sub-section-item">(ठ) प्रचलित कानून बमोजिम सार्वजनिक खरिदका लागि निर्माण, उपकरण तथा अन्य सामग्री र परामर्श सेवाको लागि बोलपत्र (टेण्डर डकुमेण्ट) तयार गर्ने र बोलपत्र आव्हान गर्ने,</div><div class="sub-sub-section-item">(ड) निर्माण कार्य गराउने, सामग्री खरिद गर्ने र परामर्शदाताको सेवा लिने,</div><div class="sub-sub-section-item">(ढ) विश्वविद्यालयको विकाससँग सम्बन्धित अन्य विषयमा प्रदेश सरकार, जनप्रतिनिधि, स्थानीय तह, स्थानीय नागरिक समाज तथा अन्य सरोकारवालाहरुसँग परामर्श गर्ने र सुझाव लिने,</div><div class="sub-sub-section-item">(ण) आवश्यकता अनुसार विश्वविद्यालयका सम्बन्धमा गोष्ठी, कार्यशाला, प्रवचन कार्यक्रम सञ्चालन गर्ने,</div><div class="sub-sub-section-item">(त) विश्वविद्यालय स्थापनाको लागि गर्नु पर्ने आवश्यक तयारीका लागि अन्य काम गर्ने वा गराउने ।</div><div class="content-paragraph"><span class="main-section-number">७.</span><span class="main-section-content bold">समितिको बैठक सम्बन्धी कार्यविधिः</span></div><div class="sub-section-item">(१) समितिको बैठक प्रत्येक दुई महिनामा कम्तीमा एक पटक बस्नेछ ।</div><div class="sub-section-item">(२) समितिको बैठक अध्यक्षले तोकेको मिति, समय र स्थानमा बस्नेछ ।</div><div class="sub-section-item">■सदस्य-सचिवले अध्यक्षको निर्देशन बमोजिम बैठक बस्ने सूचना र बैठकको कार्यसूची बैठक बस्नु भन्दा कम्तीमा तीन दिन अगाडि नै सदस्यहरूलाई दिनु पर्नेछ ।</div><div class="sub-section-item">(३) समितिको कूल सदस्य सङ्ख्याको पचास प्रतिशत भन्दा बढी सदस्यहरू उपस्थित भएमा समितिको बैठकको लागि गणपूरक सङ्ख्या पुगेको मानिनेछ ।</div><div class="sub-section-item">(४) बैठकको अध्यक्षता समितिको अध्यक्षले गर्नेछ र निजको अनुपस्थितिमा उपस्थित सदस्यहरूले आफू मध्येबाट छानेको सदस्यले बैठकको अध्यक्षता गर्नेछ ।</div><div class="sub-section-item">(५) समितिको बैठकमा बहुमतको राय मान्य हुनेछ र मत बराबर भएमा अध्यक्षता गर्ने व्यक्तिले निर्णायक मत दिनेछ ।</div><div class="sub-section-item">(६) समितिले आवश्यकता अनुसार नेपाल सरकारका अधिकृत, नेपालमा सञ्चालनमा रहेका कुनै प्राविधिक विश्वविद्यालयको स्थापना तथा सञ्चालनको ज्ञान भएका</div><div class="footnote-text">■ पहिलो संशोधनद्वारा संशोधित ।</div><div class="sub-section-item" style="margin-top: 50px;">विश्वविद्यालयका प्राध्यापक वा कुनै स्वदेशी विज्ञहरूलाई समितिको बैठकमा भाग लिन आमन्त्रण गर्न सक्नेछ ।</div><div class="sub-section-item">(७) समितिको निर्णय अध्यक्ष र समितिको सचिवले प्रमाणित गर्नेछन् ।</div><div class="sub-section-item">(८) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ ।</div><div class="content-paragraph"><span class="main-section-number">८.</span><span class="main-section-content">&nbsp;</span></div><div class="content-paragraph"><span class="main-section-number">■९.</span><span class="main-section-content bold">अध्यक्षको काम, कर्तव्य र अधिकारः</span> यस आदेशमा अन्यत्र उल्लिखित काम, कर्तव्य र अधिकारको अतिरिक्त अध्यक्षको काम, कर्तव्य र अधिकार देहाय बमोजिम हुनेछः( </div><div class="sub-sub-section-item">(क) समितिको समग्र कामको नेतृत्व, रेखदेख, समन्वय र मार्गदर्शन गर्ने,</div><div class="sub-sub-section-item">(ख) समितिको समग्र व्यवस्थापन तथा समितिले सम्पादन गर्नु पर्ने कामका सम्बन्धमा कार्यकारी निर्देशकलाई आवश्यक निर्देशन दिने,</div><div class="sub-sub-section-item">(ग) समितिको निर्णय कार्यान्वयनको अनुगमन तथा आवश्यक सहजीकरण गर्ने,</div><div class="sub-sub-section-item">(घ) समितिको कामका सम्बन्धमा आवश्यकता अनुसार विभिन्न निकायबीच समन्वय गर्ने।</div><div class="content-paragraph"><span class="main-section-number">*९क.</span><span class="main-section-content bold">कार्यकारी निर्देशकः</span></div><div class="sub-section-item">(१) समितिको प्रशासकीय प्रमुखको रुपमा काम गर्न एक कार्यकारी निर्देशक रहनेछ ।</div><div class="sub-section-item">(२) कार्यकारी निर्देशक पूरा समय काम गर्ने पदाधिकारी हुनेछ ।</div><div class="sub-section-item">(३) अर्थशास्त्र, इन्जिनियरिङ, आर्किटेक्चर, कानून, व्यवस्थापन, विज्ञान, शिक्षा, समाजशास्त्र, प्रौद्योगिक जस्ता विषयमा कम्तीमा स्नातकोत्तर उपाधि हासिल गरी सम्बन्धित क्षेत्रमा कम्तीमा सात वर्षको अनुभव हासिल गरेका व्यक्तिमध्येबाट समितिले खुल्ला प्रतिस्पर्धाको माध्यमबाट सिफारिस गरेका तीन जना व्यक्तिमध्ये एक जनालाई नेपाल सरकारले कार्यकारी निर्देशक पदमा नियुक्त गर्नेछ।</div><div class="sub-section-item">(४) उपदफा (३) बमोजिम नियुक्त कार्यकारी निर्देशकको पदावधि दफा २२ को अधीनमा रही समितिको कार्यावधिसम्म कायम रहनेछ ।</div><div class="footnote-text">• पहिलो संशोधनद्वारा खारेज ।</div><div class="footnote-text">■ पहिलो संशोधनद्वारा संशोधित ।</div><div class="footnote-text">• पहिलो संशोधनद्वारा थप ।</div><div class="sub-section-item" style="margin-top: 50px;">(५) उपदफा (घ) बमोजिम कार्यकारी निर्देशक नियुक्तिका लागि समितिले सिफारिस गर्दा शैक्षिक संस्थाको स्थापना तथा सञ्चालनमा उत्कृष्ट व्यवस्थापकीय र नेतृत्वदायी भूमिका निर्वाह गरेको व्यक्तिलाई प्राथमिकता दिनु पर्नेछ ।</div><div class="sub-section-item">(६) उपदफा (घ) बमोजिम नियुक्त कार्यकारी निर्देशकले पद अनुरुपको काम नगरेमा वा समितिको हित विपरीत कुनै काम गरेमा नेपाल सरकारले निजलाई जुनसुकै बखत सो पदबाट हटाउन सक्नेछ ।</div><div class="sub-section-item">(७) उपदफा (६) बमोजिम पदबाट हटाउनु अघि निजलाई आफ्नो सफाइ पेश गर्ने मनासिब मौका दिनु पर्नेछ।</div><div class="sub-section-item">(८) कार्यकारी निर्देशकको पारिश्रमिक, सेवाको शर्त तथा अन्य सुविधा नेपाल सरकारको अर्थ मन्त्रालयको सहमति लिई मन्त्रालयले तोके बमोजिम हुनेछ ।</div><div class="sub-section-item">(९) यस दफामा अन्यत्र जुनसुकै कुरा लेखिएको भए तापनि उपदफा (३) बमोजिम कार्यकारी निर्देशक नियुक्ति नभएसम्मको लागि नेपाल सरकारले कम्तीमा राजपत्राङ्कित द्वितीय श्रेणी वा सो सरहको अधिकृतलाई कार्यकारी निर्देशकको रुपमा काम गर्ने गरी खटाउन सक्नेछ।</div><div class="content-paragraph"><span class="main-section-number">*९ख.</span><span class="main-section-content bold">कार्यकारी निर्देशकको काम, कर्तव्य र अधिकारः</span> यस आदेशमा अन्यत्र उल्लिखित काम, कर्तव्य र अधिकारका अतिरिक्त कार्यकारी निर्देशकको काम, कर्तव्य र अधिकार देहाय बमोजिम हुनेछः </div><div class="sub-sub-section-item">(क) समितिको प्रशासकीय प्रमुखको हैसियतले समितिको समग्र व्यवस्थापन तथा सञ्चालन गर्ने वा गराउने,</div><div class="sub-sub-section-item">(ख) विश्वविद्यालय स्थापना गर्न आवश्यक तयारीको कार्ययोजना तयार गरी स्वीकृतिका लागि समितिमा पेश गर्ने,</div><div class="sub-sub-section-item">(ग) समितिको मानवस्रोत व्यवस्थापन, आर्थिक प्रशासन तथा अन्य काम, कारबाहीको प्रस्ताव तयार गरी समितिमा पेश गर्ने,</div><div class="sub-sub-section-item">(घ) स्वदेशी वा विदेशी विश्वविद्यालय वा संघ, संस्थासँग सम्पर्क राख्ने र समितिको स्वीकृति बमोजिम समझदारी गर्ने,</div><div class="sub-sub-section-item">(ङ) प्रचलित सार्वजनिक खरिद सम्बन्धी कानून बमोजिमको अधिकार प्रयोग गर्ने,</div><div class="sub-sub-section-item">(च) समितिको बैठकको निर्णय कार्यान्वयन गर्ने वा गराउने,</div><div class="footnote-text">• पहिलो संशोधनद्वारा थप ।</div><div class="sub-sub-section-item" style="margin-top: 50px;">(छ) समितिलाई आवश्यक पर्ने कर्मचारी, विज्ञ वा अनुसन्धानकर्ताको कार्यविवरण स्वीकृत गरी लागू गर्ने,</div><div class="sub-sub-section-item">(ज) तोकिए बमोजिमका अन्य काम गर्ने वा गराउने ।</div><div class="content-paragraph"><span class="main-section-number">१०.</span><span class="main-section-content bold">मानवस्रोत व्यवस्थापनः</span></div><div class="sub-section-item">(१) समितिको कार्य सम्पादनको लागि समितिमा आवश्यक सङ्ख्यामा कर्मचारीहरु रहनेछन् ।</div><div class="sub-section-item">(२) उपदफा (१) बमोजिम समितिमा रहने कर्मचारीको पद र सङ्ख्या नेपाल सरकार, अर्थ मन्त्रालयको सहमति लिई समितिले निर्धारण गरे बमोजिम हुनेछ ।</div><div class="sub-section-item">(३) उपदफा (२) बमोजिमका कर्मचारीहरु समितिले निर्धारण गरे बमोजिम निश्चित अवधिका लागि आवधिक करारमा नियुक्ति हुनेछन् र निजहरुको काम सन्तोषजनक देखिएमा करारको अवधि थप गर्न सकिनेछ ।</div><div class="sub-section-item">(४) यस दफा बमोजिमका कर्मचारी वा विज्ञको नियुक्ति, पारिश्रमिक, सेवाका शर्तहरु तथा सुविधा समितिले निर्धारण गरे बमोजिम हुनेछ ।</div><div class="content-paragraph"><span class="main-section-number">११.</span><span class="main-section-content bold">समितिको कोषः</span></div><div class="sub-section-item">(१) समितिको एउटा छुट्टै कोष हुनेछ र कोषमा देहायका रकमहरू रहनेछन्ः-</div><div class="sub-sub-section-item">(क) नेपाल सरकार, प्रदेश सरकार वा स्थानीय तहबाट प्राप्त हुने रकम,</div><div class="sub-sub-section-item">(ख) विदेशी व्यक्ति, सरकार वा अन्तर्राष्ट्रिय संघ संस्थाबाट सहयोग स्वरुप प्राप्त हुने रकम,</div><div class="sub-sub-section-item">(ग) कुनै विदेशी विश्वविद्यालय वा शिक्षण संस्थाबाट प्राप्त हुने रकम,</div><div class="sub-sub-section-item">(घ) कुनै व्यक्ति वा संस्थाबाट दान, दातव्य, चन्दा स्वरुप प्राप्त हुने रकम ।</div><div class="sub-section-item">(२) उपदफा (१) को खण्ड (ख) र (ग) बमोजिमको रकम प्राप्त गर्नु अघि समितिले नेपाल सरकार, अर्थ मन्त्रालयको स्वीकृति लिनु पर्नेछ ।</div><div class="sub-section-item">(३) समितिको कोषमा प्राप्त हुने रकम समितिले तोकेको बैङ्क तथा वित्तीय संस्था सम्बन्धी प्रचलित कानून बमोजिम 'कः वर्गको इजाजतपत्र प्राप्त कुनै बैङ्कमा समितिको नाममा खाता खोली जम्मा गरिनेछ ।</div><div class="sub-section-item">(४) समितिको नामबाट गरिने सबै खर्च उपदफा (१) बमोजिमको कोषबाट व्यहोरिनेछ ।</div><div class="sub-section-item" style="margin-top: 50px;">(५) समितिलाई जुन कार्यक्रम वा प्रयोजनका लागि रकम प्राप्त भएको हो सो रकम सोही कार्यक्रम वा प्रयोजनका लागि खर्च गर्नु पर्नेछ ।</div><div class="sub-section-item">(६) समितिको कोषको खाता <span class="bold">■कार्यकारी निर्देशक</span> र आर्थिक प्रशासन शाखाको प्रमुखको हस्ताक्षरबाट सञ्चालन हुनेछ ।</div><div class="sub-section-item">(७) समितिको कोषको सञ्चालन सम्बन्धी अन्य व्यवस्था तोकिए बमोजिम हुनेछ।</div><div class="content-paragraph"><span class="main-section-number">१२.</span><span class="main-section-content bold">लेखा र लेखापरीक्षणः</span></div><div class="sub-section-item">(१) समितिको आय व्ययको लेखा नेपाल सरकारले अपनाएको ढाँचा बमोजिम राख्खु पर्नेछ ।</div><div class="sub-section-item">(२) समितिले नेपाल सरकारले अपनाए बमोजिम आन्तरिक नियन्त्रण प्रणाली कायम गर्नु पर्नेछ ।</div><div class="sub-section-item">(३) समितिको लेखापरीक्षण महालेखा परीक्षकबाट हुनेछ ।</div><div class="sub-section-item">(४) नेपाल सरकारले समितिको आय व्ययको लेखा तत्सम्बन्धी कागजात र नगदी, जिन्सीको विवरण जुनसुकै बखत जाँच्न वा जाँच्न लगाउन सक्नेछ ।</div><div class="content-paragraph"><span class="main-section-number">१३.</span><span class="main-section-content bold">सल्लाहकार समितिः</span></div><div class="sub-section-item">(१) विश्वविद्यालयको स्थापना तथा सञ्चालनको तयारीका लागि सरोकारवालाहरुको समर्थन र सहयोग जुटाउने उद्देश्यका लागि समितिले एक सल्लाहकार समिति गठन गर्नेछ ।</div><div class="sub-section-item">(२) उपदफा (१) बमोजिमको सल्लाहकार समितिमा समितिले निर्धारण गरेको सङ्ख्यामा सल्लाहकार रहन सक्नेछन् ।</div><div class="content-paragraph"><span class="main-section-number">१४.</span><span class="main-section-content bold">कार्यदल गठन गर्न सक्नेः</span></div><div class="sub-section-item">(१) समितिले आफ्नो कार्य सुचारु रूपमा सम्पादन गर्नको लागि आवश्यकता अनुसार कार्यदल गठन गर्न सक्नेछ ।</div><div class="sub-section-item">(२) उपदफा (१) बमोजिम गठित उपसमिति वा कार्यदलको कार्यक्षेत्रगत शर्त तथा कार्यावधि त्यस्तो उपसमिति वा कार्यदल गठन गर्दाको बखत समितिले निर्धारण गरे बमोजिम हुनेछ ।</div><div class="content-paragraph"><span class="main-section-number">■१५.</span><span class="main-section-content bold">अध्यक्ष तथा सदस्यको सेवा सुविधा तथा बैठक भत्ताः</span></div><div class="sub-section-item">(१) अध्यक्ष तथा सदस्यहरू समितिमा आंशिक समय कार्यसम्पादन गर्ने पदाधिकारी हुनेछन् र निजहरूले नियमित पारिश्रमिक पाउने छैनन् ।</div><div class="footnote-text">■ पहिलो संशोधनद्वारा संशोधित ।</div><div class="sub-section-item" style="margin-top: 50px;">(२) अध्यक्ष तथा सदस्यले समितिको बैठकमा भाग लिए बापत नेपाल सरकारको अर्थ मन्त्रालयले तोके बमोजिमको बैठक भत्ता तथा सुविधा पाउनेछन्।</div><div class="sub-section-item">(३) यो आदेश प्रारम्भ हुँदाका बखत समितिमा कार्यरत अध्यक्ष बाँकी पदावधिको लागि यो आदेश प्रारम्भ भएपछि उपदफा (१) बमोजिमको अध्यक्षको रुपमा नियुक्त भएको मानिनेछ ।</div><div class="content-paragraph"><span class="main-section-number">१६.</span><span class="main-section-content bold">विश्वविद्यालयको भवन निर्माणस्थलः</span></div><div class="content-paragraph">विश्वविद्यालयको भवन तथा अन्य संरचनाको निर्माण मकवानपुर जिल्ला, थाहा नगरपालिकास्थित चित्लाङ्गमा हुनेछ ।</div><div class="content-paragraph"><span class="main-section-number">१७.</span><span class="main-section-content bold">समितिको कार्यालयः</span></div><div class="sub-section-item">(१) समितिको कार्यालय काठमाडौं उपत्यकामा रहनेछ ।</div><div class="sub-section-item">(२) समितिले दफा १६ बमोजिमको भवन निर्माणस्थलमा फिल्ड कार्यालय स्थापना गर्न सक्नेछ ।</div><div class="content-paragraph"><span class="main-section-number">■१८.</span><span class="main-section-content bold">अधिकार प्रत्यायोजनः</span></div><div class="sub-section-item">(१) समितिले आफूलाई प्राप्त अधिकारमध्ये आवश्यकता अनुसार केही अधिकार अध्यक्ष, सदस्य वा कार्यकारी निर्देशकलाई प्रत्यायोजन गर्न सक्नेछ ।</div><div class="sub-section-item">(२) कार्यकारी निर्देशकले आफूलाई प्राप्त अधिकारमध्ये केही अधिकार समितिका अधिकृतस्तरका कुनै कर्मचारीलाई प्रत्यायोजन गर्न सक्नेछ।</div><div class="content-paragraph"><span class="main-section-number">*१८क.</span><span class="main-section-content bold">जवाफदेही हुनेः</span></div><div class="sub-section-item">(१) समितिको काम, कारबाही तथा यसको उपलब्धिका लागि सदस्यहरू सामूहिक रुपमा नेपाल सरकारप्रति जवाफदेही हुनेछन् ।</div><div class="sub-section-item">(२) आफूलाई तोकिएको काम कारबाहीको सम्बन्धमा सदस्य व्यक्तिगत रुपमा समितिप्रति जवाफदेही हुनेछ ।</div><div class="content-paragraph"><span class="main-section-number">१९.</span><span class="main-section-content bold">वार्षिक प्रतिवेदन पेश गर्नेः</span></div><div class="sub-section-item">(१) समितिले तोकिए बमोजिमको विवरण खुलाई प्रत्येक वर्ष आफूले सम्पादन गरेको कामको वार्षिक प्रतिवेदन नेपाल सरकार समक्ष पेश गर्नु पर्नेछ ।</div><div class="sub-section-item">(२) उपदफा (१) बमोजिमको प्रतिवेदनमा अन्य कुराको अतिरिक्त समितिबाट एक आर्थिक वर्षमा भएका प्रमुख कार्य, समितिको वार्षिक नीति, योजना र कार्यक्रमको कार्यान्वयनको स्थिति र त्यसको उपलब्धी तथा लागत र समितिबाट भएको वार्षिक खर्चको विवरण उल्लेख गर्नु पर्नेछ ।</div><div class="footnote-text">■ पहिलो संशोधनद्वारा संशोधित ।</div><div class="footnote-text">• पहिलो संशोधनद्वारा थप ।</div><div class="sub-section-item" style="margin-top: 50px;">(३) उपदफा (२) बमोजिमको प्रतिवेदन नेपाल सरकार आफैंले वा नेपाल सरकारको निर्देशनमा समितिले सार्वजनिक गर्नु पर्नेछ ।</div><div class="content-paragraph"><span class="main-section-number">२०.</span><span class="main-section-content bold">नेपाल सरकारसँग सम्पर्कः</span></div><div class="content-paragraph">समितिले नेपाल सरकारसँग सम्पर्क राख्दा शिक्षा, विज्ञान तथा प्रविधि मन्त्रालय मार्फत राखु पर्नेछ ।</div><div class="content-paragraph"><span class="main-section-number">२१.</span><span class="main-section-content bold">नियम बनाउने अधिकारः</span></div><div class="content-paragraph">यो आदेश कार्यान्वयन गर्न समितिले आवश्यक नियमहरू बनाउन सक्नेछ र त्यस्ता नियमहरू नेपाल सरकारबाट स्वीकृत भएपछि प्रारम्भ हुनेछन् ।</div><div class="content-paragraph"><span class="main-section-number">२२.</span><span class="main-section-content bold">समितिको कार्यावधिः</span></div><div class="sub-section-item">(१) समितिको कार्यावधि यो आदेश प्रारम्भ भई समितिको पहिलो बैठक बसेको मितिले अठार महिना वा विश्वविद्यालय स्थापना गर्ने सम्बन्धमा व्यवस्था भएको ऐन प्रारम्भ भएको मितिले पैंतालीस दिन मध्ये जुन <span class="bold">पहिलो</span> हुन्छ सो दिनसम्म रहनेछ ।</div><div class="sub-section-item">(२) उपदफा (१) बमोजिम समितिको कार्यावधि पूरा भए पछि समिति स्वतः विघटन हुनेछ र यसका पदाधिकारी तथा कर्मचारी स्वतः पदमुक्त हुनेछन् ।</div><div class="sub-section-item">(३) उपदफा (२) बमोजिम समिति विघटन भएमा समितिको तत्काल कायम रहेको जायजेथा स्वतः नेपाल सरकारमा हस्तान्तरण हुनेछ ।</div></body></html>