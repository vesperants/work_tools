<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720340579_65.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">बाँके राष्ट्रिय निकुञ्ज नियमावली, २०७१</div><div class="content-paragraph text-right">नेपाल राजपत्रमा प्रकाशित मिति</div><div class="content-paragraph text-right">२०७१।९।१४</div><div class="content-paragraph">राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ३३ ले दिएको अधिकार प्रयोग गरी नेपाल सरकारले देहायका नियमहरू बनाएको छ ।</div><div class="content-paragraph">१. <span class="bold">संक्षिप्त नाम र प्रारम्भः</span> (१) यी नियमहरूको नाम “बाँके राष्ट्रिय <span class="form-field medium"></span> निकुञ्ज नियमावली, २०७१” रहेको छ ।</div><div class="content-paragraph text-left">(२) यो नियमावली तुरुन्त प्रारम्भ हुनेछ ।</div><div class="content-paragraph">२. <span class="bold">परिभाषाः</span> विषय वा प्रसंगले अर्को अर्थ नलागेमा यस नियमावलीमा,-</div><div class="content-paragraph text-left">(क) “ऐन” भन्नाले राष्ट्रिय निकुञ्ज तथा वन्यजन्तु संरक्षण ऐन, २०२९ सम्झनुपर्छ ।</div><div class="content-paragraph text-left">(ख) “निकुञ्ज” भन्नाले बाँके राष्ट्रिय निकुञ्ज सम्झनु पर्छ ।</div><div class="content-paragraph text-left">(ग) “सहायक संरक्षक” भन्नाले निकुञ्जको सहायक संरक्षण अधिकृतलाई सम्झनु पर्छ ।</div><div class="content-paragraph text-left">(घ) “सवारी साधन” भन्नाले मोटर इन्जिन जडान भएको सवारी साधन सम्झनु पर्छ ।</div><div class="content-paragraph text-left">(ङ) “राजमार्ग” भन्नाले निकुञ्जभित्र भएर गएको राजमार्ग सम्झनु पर्छ ।</div><div class="content-paragraph">३. <span class="bold">निकुञ्जको सिमानाः</span> (१) निकुञ्जको सिमाना ऐनको दफा ३ बमोजिम नेपाल सरकारले नेपाल राजपत्रमा सूचना प्रकाशन गरी घोषणा गरे बमोजिम हुनेछ ।</div><div class="content-paragraph text-left">(२) उपनियम (१) बमोजिमको निकुञ्जको सिमाङ्कन र संरक्षण गर्ने दायित्व संरक्षकको हुनेछ ।</div><div class="content-paragraph">४. <span class="bold">निकुञ्जभित्र प्रवेशः</span> (१) निकुञ्जभित्र प्रवेश गर्न चाहने व्यक्तिले अनुसूची-१ बमोजिमको दस्तुर बुझाउनु पर्नेछ र त्यस्तो दस्तुर बुझाउने व्यक्तिलाई संरक्षक वा निकुञ्जको कुनै कर्मचारीले अनुसूची-२ बमोजिमको प्रवेशपत्र दिनेछ ।</div><div class="content-paragraph text-left">(२) उपनियम (१) मा जुनसुकै कुरा लेखिएको भए तापनि नियम २० बमोजिम सुविधा प्राप्त बाटो प्रयोग गर्ने व्यक्तिले सम्बन्धित प्रवेश चौकीबाट अनुमति लिई निकुञ्जभित्रबाट हिँडेमा कुनै दस्तुर तिर्नु पर्ने छैन ।</div><div class="content-paragraph text-left">(३) निकुञ्जको अध्ययन भ्रमण गर्न चाहने कुनै व्यक्ति, शिक्षण संस्था वा अन्य कुनै संस्थाको टोली वा सरकारी कर्मचारीलाई संरक्षकले अनुसूची-३ बमोजिमको निःशुल्क प्रवेशपत्र दिन सक्नेछ ।</div><div class="content-paragraph">५. <span class="bold">निकुञ्जमा प्रवेश आफ्नै दायित्वमा हुनेः</span> प्रवेशपत्र लिई वा नलिई निकुञ्जभित्र प्रवेन गर्ने व्यक्तिलाई निकुञ्जभित्र कुनै किसिमको हानी नोक्सानी भएमा वा चोटपटक लागेमा वा निजको मृत्यु भएमा समेत त्यसको जिम्मेवारी सम्बन्धित व्यक्तिमा नै रहनेछ । त्यस्तो हामी नोक्सानी, चोटपटक वा मृत्यु भएबापत क्षतिपूर्तिको निमित्त नेपाल सरकार जिम्मेवार हुने छैन ।</div><div class="content-paragraph">६. <span class="bold">निकुञ्जभित्र गर्न निषेध गरिएका कार्यहरुः</span> संरक्षक वा सो कामको लागि नेपाल सरकारबाट अधिकार प्रापत कर्मचारीको लिखित अनुमति नलिई कुनै पनि व्यक्तिले निकुञ्जभित्र देहायका कामहरु गर्न पाउने छैनः-</div><div class="content-paragraph text-left">(क) जुनसुकै प्रकारको घर, छाप्रो, आश्रम वा आकार बनाउन वा भोग गर्न,</div><div class="content-paragraph text-left">(ख) कुनै भू-भाग कब्जा गर्न, फाँड्न वा आवाद गर्न,</div><div class="content-paragraph text-left">(ग) घरपालुवा पशु वा पंक्षी चराउन वा तिनीहरुलाई पानी खुवाउन,</div><div class="content-paragraph text-left">(घ) रुख, विरुवा, झाडी वा अन्य कुनै वन पैदावार काट्न, ढाल्न, हटाउन, ओसारपसार गर्न, छेक्न, छाँट्न वा वन पैदावार सुक्ने कुनै काम गर्न, आगो लगाउन वा अरु कुने किसिमले हानी पुर्याउन,</div><div class="content-paragraph text-left">(ङ) क्याम्प गर्न भनी छुट्याईएको स्थान बाहेक अन्यत्र रात बिताउन वा क्याम्प गर्न,</div><div class="content-paragraph text-left">(च) क्याम्प गर्न छुट्याईएको स्थान वा संरक्षकले तोकिदिएको स्थान बाहेक अन्य स्थानमा आगो बाल्न, वा</div><div class="content-paragraph text-left">(छ) नियम २० बमोजिम तोकिएको बाटो बाहेक अन्य बाटो वा ठाउँबाट हिँडडुल गर्न वा कुनै घरपालुवा पशु लैजान वा हिँडाउन ।</div><div class="content-paragraph">७. <span class="bold">साथमा राख्न वा लैजान निषेध गरिएका वस्तुहरुः</span> कुनै व्यक्तिले निकुञ्जभित्र प्रवेश गर्दा वा रहँदा वा नियम २० अन्तर्गत तोकिएको बाटोबाट हिँड्दा संरक्षकको लिखित अनुमति बिना देहायका चिजवस्तुहरु साथमा लैजान, राख्न वा प्रयोग गर्न पाउने छैनः-</div><div class="content-paragraph text-left">(क) हातहतियार, खरखजाना, विष, विष्फोटक पदार्थ वा सो प्रयोग गर्ने साधनहरु,</div><div class="content-paragraph text-left">(ख) आखेटोपहार वा कुनै वन्यजन्तुको सुकेको वा आलो मासु,</div><div class="content-paragraph text-left">(ग) धनुषवाण, भाला, जाल, पासो, धराप, गुलेली वा चोट पुर्याउन सकिने अन्य यस्तै यस्तै वस्तुहरु ।</div><div class="content-paragraph text-left">तर राजमार्गबाट सवारी साधनद्वारा यात्रा गर्ने यात्रुहरुले इजाजत प्राप्त हातहतियार साथमा लैजान कुनै बाधा पर्ने छैन ।</div><div class="content-paragraph">८. <span class="bold">क्षति पुर्याउन नहुनेः</span> (१) निकुञ्जको सिमानाभित्र वा बाहिरबाट आगो बाली वा अन्य कुनै प्रकारबाट निकुञ्जभित्रको वनस्पति, झारपात वा अन्य चिज वस्तुलाई क्षति पुर्याउन हुँदैन ।</div><div class="content-paragraph text-left">(२) निकुञ्जभित्रको बाटो, पुल, मचान, घर, कार्यालय भवन, तारवार, चिन्हपट वा अन्य कुनै चिजवस्तुलाई क्षति पुर्याउन हुँदैन ।</div><div class="content-paragraph">९. <span class="bold">वैज्ञानिक अनुसन्धानको लागि नमूना सङ्कलन गर्न सकिनेः</span> (१) निकुञ्जको हितका लागि उपयुक्त हुने काम वा वैज्ञानिक अनुसन्धानको निमित्त ऐन बमोजिम नूमना सङ्कलन गर्न चाहने व्यक्तिले संरक्षक समक्ष लिखित निवेदन दिनु पर्नेछ ।</div><div class="content-paragraph text-left">(२) उपनियम (१) बमोजिम निवेदन पर्न आएका संरक्षकले ऐनको अनुसूची-१ म उल्लिखित वन्यजन्तु बाहेक अन्य वन्यजन्तुलाई पक्री अनुसन्धानको निमित्त नमूना सङ्कलन गर्न आवश्यक शर्तहरु तोकी अनुमतिपत्र दिन सक्नेछ ।</div><div class="content-paragraph text-left">(३) उपनियम (२) बमोजिम अनुमतिपत्र दिँदा लाग्ने दस्तुर राष्ट्रिय निकुञ्ज तथा वन्यजन्तु संरक्षण नियमावली, २०३० बमोजिम हुनेछ ।</div><div class="content-paragraph">१०. <span class="bold">वन्यजन्तुको शिकार गर्न वा पंक्षीहरुको गुँड हटाउन वा बिगार्न नहुनेः</span> (१) निकुञ्जको हितको लागि उपयुक्त हुने काम गर्न वा वैज्ञानिक अनुसन्धानको निमित्त नमूना सङ्कलन गर्न अनुमति प्राप्त गरेकोमा बाहेक अन्य अवस्थामा कुनै पनि व्यक्तिले निकुञ्जभित्र कुनै पनि वन्यजन्तुलाई मार्न, पक्रन, लखेट्न, तर्साउन वा चोटपटक पुर्याउन वा सो को उद्योग गर्न वा कुनै पनि पंक्षीहरुको फुल वा गुँड हटाउन, भत्काउन, बिगार्न वा खलबल्याउन हुँदैन ।</div><div class="content-paragraph">११. <span class="bold">माछा मार्न अनुमति लिनु पर्नेः</span> (१) निकुञ्जभित्रको नदी, खोला, नाला, ताल वा पोखरीमा माछा मार्न चाहने व्यक्तिले अनुसूची–१ बमोजिमको दस्तुर बुझाउनु पर्नेछ ।</div><div class="content-paragraph text-left">(२) उपनियम (१) बमोजिम दस्तुर बुझाएपछि संरक्षक वा निकुञ्जको कर्मचारीले आवश्यक शर्त तोकी अनुसूची-४ बमोजिमको माछा मार्ने अनुमतिपत्र दिनेछ ।</div><div class="content-paragraph">१२. <span class="bold">पूर्व स्वीकृति लिनु पर्नेः</span> (१) नेपाल सरकारको पूर्व स्वीकृति नलिई कुनै पनि व्यक्तिले निकुञ्जभित्र माटो, ढुङ्गा, बालुवा वा अन्य कुनै खनिज पर्दाथ खोज्न, खन्न वा हटाउन पाउने छैन ।</div><div class="content-paragraph text-left">(२) कसैले निकुञ्जभित्र अनुसन्धान सम्बन्धी कुनै काम गर्न चाहेमा नेपाल सरकारको स्वीकृति प्राप्त गरी गर्न सक्नेछ र त्यस्तोमा निजले गरेको अनुसन्धानको एकप्रति नेपाल सरकार समक्ष पेश गर्नु पर्नेछ ।</div><div class="content-paragraph">१३. <span class="bold">विज्ञापन टाँस्न वा राख्न नपाइनेः</span> ऐन बमोजिम निकुञ्जभित्र स्थापित होटल, लज वा अन्य सेवा व्यवसायीहरुले बाहेक निकुञ्जभित्र कुनै पनि व्यक्तिले कुनै किसिमको चिन्हपट, सूचना, विज्ञापन वा अन्य यस्तै किसिमका पोष्टरहरु टाँसी प्रचार प्रसार गर्नु, गराउनु हुँदैन ।</div><div class="content-paragraph">१४. <span class="bold">बाजाहरु ब्जाउन नपाइनेः</span> निकुञ्जभित्र सरकारी कार्यालय, भवन वा ऐन बमोजिम स्थापित होटल, लज वा अन्य सेवा स्थलहरुमा बाहेक अन्यत्र रेडियो, टेप रेकर्ड र सङ्गीतका यस्तै अन्य बाजाहरु बजाउन पाइने छैन ।</div><div class="content-paragraph">१५. <span class="bold">फोहर मैला फाल्न नपाइनेः</span> कुनै पनि व्यक्तिले निकुञ्जभित्र फोहर मैला गर्न वा फाल्न हुँदैन ।</div><div class="content-paragraph">१६. <span class="bold">विषालु पदार्थ फ्याँक्न नपाइनेः</span> निकुञ्जभित्र वा निकुञ्जभित्र पुग्ने गरी बाहिरबाट कुनै पनि व्यक्तिले कुनै किसिमको किटनाशक विष वा रासायनिक पदार्थ वा लठ्याउने वा विषालु पदार्थ फ्याँक्न वा निकुञ्जभित्र भएर बग्ने नदी खोला वा पानीको अन्य कुनै स्रोतमा हाल्न वा छर्न वा निकुञ्जभित्र पुग्ने गरी अरु तरिकाबाट हाल्न समेत हुँदैन ।</div><div class="content-paragraph">१७. <span class="bold">निकुञ्जभित्र सवारी साधन चलाउँदा पालन गर्नु पर्ने कुराहरुः</span> निकुञ्जभित्रको राजमार्ग वा राजमार्ग बाहेकको अन्य क्षेत्रमा सवारी साधन चलाउने व्यक्तिले देहायका कुराहरुको अधीनमा रहेर मात्र सवारी साधन चलाउनु पर्नेछः–</div><div class="content-paragraph text-left">(क) सवारी साधनमा रहेका सबै सामानहरु प्रवेश चौकीमा जँचाई लैजानु पर्नेछ ।</div><div class="content-paragraph text-left">(ख) राजमार्ग बाहेकको अन्य क्षेत्रमा सवारी साधन चलाउँदा पाँच टनभन्दा बढी वजनको सवारी साधन चलाउन पाइने छैन ।</div><div class="content-paragraph text-left">(ग) अन्य सावरी साधन, पैदल यात्रु वा अन्य वस्तुको आवागमनमा बाधा पर्ने गरी सावरी साधन चलाउन वा अड्याई राख्न हुँदैन ।</div><div class="content-paragraph text-left">(घ) हर्न बनाउन हुँदैन ।</div><div class="content-paragraph text-left">(ङ) राजमार्गको हकमा चालीस किलोमिटर प्रतिघण्टा र राजमार्ग बाहेकको अन्य क्षेत्रमा बीस किलोमिटर प्रतिघण्टा भन्दा बढी गतिमा सवारी साधन चलाउन हुँदैन ।</div><div class="content-paragraph text-left">(च) राजमार्गका आवश्यकता अनुसार राखिएको तगारो र सवारी साधनको गति कम गराउने बनाइएको गति नियन्त्रकको पालना गर्नु पर्नेछ ।</div><div class="content-paragraph text-left">(छ) निकुञ्जभित्र राखिएको तगारो भाँच्न, बिगार्न वा कुनै क्षति पुर्याउन हुँदैन ।</div><div class="content-paragraph text-left">(ज) सवारी साधनले कुनै पनि वन्यजन्तुर्ला लखेट्न, ठक्कर दिन, घाइते बनाउन, कुल्चिन वा मार्न हुँदैन ।</div><div class="content-paragraph text-left">(झ) राजमार्ग बाहेकको अन्य क्षेत्रमा सवारी साधन चलाउँदा नियम २० को उपनियम (३) को खण्ड (ग) बमोजिम कुनै बाटो बन्द गरिएको अवस्थामा त्यस्तो बाटोबाट सवारी सधान चलाउन हुँदैन ।</div><div class="content-paragraph">१८. <span class="bold">इशारा वा सङ्केत मान्नु पर्नेः</span> निकुञ्जभित्र चलाउने सबै सवारी साधनका चालकले निकुञ्जको कर्मचारीले गरेको इशारा वा सङ्केत पालना गर्नु पर्नेछ र त्यस्तो इशारा वा सङ्केत जनाउनको लागि राखिएको चिन्हपट बमोजिम सवारी साधन चलाउनु पर्नेछ ।</div><div class="content-paragraph">१९. <span class="bold">आवागमनमा प्रतिवन्धः</span> निकुञ्जभित्रको होटल, लज, क्याम्प, अनुमति प्राप्त स्थान वा राजमार्गमा बाहेक अन्य स्थानमा कसैले पनि संरक्षकको लिखित अनुमति बिना सूर्योस्तदेखि सूर्योदयसम्म प्रवेश गर्न, हिँडडुल गर्न वा सवारी साधन चलाउनु हुँदैन ।</div><div class="content-paragraph">२०. <span class="bold">बाटोको सुविधाः</span> (१) निकुञ्जभित्र अनुसूची–५ बमोजिमको बाटोबाट पैदल यात्रा गर्न, घर पालुवा जीवजन्तु हिँडाउन वा सवारी साधन चलाउन संरक्षकले चिन्हपट लगाई तोके बमोजिम बाटोको सुविधा प्राप्त हुनेछ ।</div><div class="content-paragraph text-left">२) संरक्षकको लिखित अनुमति बिना उपनियम (१) बमोजिमको चिन्हपट लगाई तोकिदिएको बाटो बाहेक अन्य बाटोको प्रयोग गर्न पाइने छैन ।</div><div class="content-paragraph text-left">(३) उपनियम (१) मा जुनसुकै कुरा लेखिएको भए तापनि देहायको अवस्थामा देहाय बमोजिम हुनेछः–</div><div class="content-paragraph text-left">(क) निकुञ्जभित्र पर्ने अनुसूची-६ बमोजिमको साँस्कृतिक, धार्मिक र ऐतिहासिक स्थलमा परम्परागत रुपमा चलि आएको धार्मिक कार्यको लागि पैदल मार्गको अनुमति माग भई आएमा संरक्षकले उक्त क्षेत्रमा जाने बाटो तोकी अनुमति दिन सक्नेछ ।</div><div class="content-paragraph text-left">(ख) निकुञ्जभित्रको अनुसूची–७ बमोजिमको पानीका श्रोत प्रयोग गरी परापूर्वकाल देखि स्थानीयवासीले प्रयोग गर्दै आएको खानेपानी तथा सिंचाईको मर्मत तथा सम्भारको लागि अनुमति माग भई आएमा संरक्षकले उक्त क्षेत्रमा जाने बाटो तोकी मर्मत तथा सम्भारको लागि प्रवेश गर्न अनुमति दिन सक्नेछ ।</div><div class="content-paragraph text-left">(ग) चिन्हपट लगाई तोकिदिएको कुनै बाटो प्रतिकूल मौसमका कारण बन्द गर्न उपयुक्त ठानेमा संरक्षकले मौसम अनुकूल नहुन्जेलसम्म बन्द गरी अन्य कुनै बाटो तोक्न सक्नेछ ।</div><div class="content-paragraph">२१. <span class="bold">दस्तुर बुझाउने पर्नेः</span> (१) निकुञ्जभित्र देहायको कार्य गरे वापत अनुसूची-१ बमोजिमको दस्तुर बुझाउनु पर्नेछः–</div><div class="content-paragraph text-left">(क) सवारी साधन चलाएमा (राजमार्ग बाहेक),</div><div class="content-paragraph text-left">(ख) क्याम्प गरेमा,</div><div class="content-paragraph text-left">(ग) निकुञ्जको गाइडको सेवा उपलब्ध गरेमा,</div><div class="content-paragraph text-left">(घ) खरखडाई वा वनकस काटेमा,</div><div class="content-paragraph text-left">(ङ) सुन चालेमा,</div><div class="content-paragraph text-left">(च) च्याउ टिपेमा ।</div><div class="content-paragraph text-left">(२) उपनियम (१) बमोजिम दस्तुर बुझाउने व्यक्तिलाई अनुसुची-८ बमोजिमको दस्तुर बुझाएको रसिर दिइनेछ ।</div><div class="content-paragraph">२२. <span class="bold">सवारी साधन वा वस्तु पक्राउ गरिनेः</span> यस नियमावली बमोजिम निकुञ्जभित्र सुविधा दिएको बाटो बाहेक अन्य बाटोबाट कुनै सवारी साधन वा घरपालुवा जीवजन्तु हिँडाएको भेटिएमा संरक्षकले तोकिदिएको दर्जाको निकुञ्जको कर्मचारीले पक्री सम्बन्धित अधिकारी समक्ष कारबाहीका लागि बुझाउनेछ ।</div><div class="content-paragraph">२३. <span class="bold">गिरफ्तार गर्न वा नियन्त्रणमा लिन सकिनेः</span> (१) ऐन तथा यस नियमावली विपरीत काम गरेको अभियोगमा संरक्षकबाट वारेण्ट प्राप्त गरी सहायक संरक्षक, रेञ्जर वा निकुञ्जका अन्य कर्मचारीहरुले कुनै व्यक्तिलाई गिरफ्तार गर्ने वा त्यस्तो व्यक्तिको मालसामान वा सवारी साधनको खानतलासी गर्न वा नियन्त्रणमा लिन सक्नेछ ।</div><div class="content-paragraph text-left">(२) उपनियम (१) मा जुनसुकै कुरा लेखिएको भए तापनि कुनै अभियुक्त भागी जाने अवस्था भएमा वा सबुद नष्ट हुन सक्ने आशंका भएमा वारेण्ट बेगर पनि अभियुक्तलाईइ पक्राउ गर्न वा निजको सरसामान वा सवारी साधनको खानतलासी गर्ने वा नियन्त्रणमा लिन सकिनेछ ।</div><div class="content-paragraph text-left">(३) यस नियम बमोजिम नियन्त्रणमा लएको वा बरामद भएको काठ वा अन्य सरसामान निकुञ्जले तोकेको स्थानसम्म ल्याउन संरक्षकले अनुमति दिन सक्नेछ ।</div><div class="content-paragraph">२४. <span class="bold">दुर्घटना वा मृत्यु भएमा संरचना गर्नुपर्नेः</span> निकुञ्जभित्र प्रवेश गर्ने कुनै व्यक्तिको दुर्घटना वा मृत्यु भएमा त्यस्तो व्यक्तिको साथमा गएका अन्य व्यक्तिले वा सो दुर्घटना वा मृत्यु भएको थाहा पाउने व्यक्तिले सो कुराको सूचना नजिकको प्रहरी चौकी वा निकुञ्जको कार्यालयमा दिनु पर्नेछ ।</div><div class="content-paragraph">२५. <span class="bold">सरकारी कामको लागि निकुञ्जभित्र प्रवेशमा छुटः</span> यस नियमावलीमा लेखिएको कुनै कुराले पनि निकुञ्ज वा अन्य कुनै सरकारी कार्यालयका कुनै कर्मचारीलाई आफ्नो कार्यालय वा अन्य कुनै सरकारी कार्यालयको आदेशानुसार कुनै सरकारी काम कारबाही गर्नको लागि निकुञ्जभित्र कुनै पनि समयमा प्रवेश गर्न बाधा पुर्याएको मानिने छैन ।</div><div class="content-paragraph">२६. <span class="bold">मुद्दा हेर्न अधिकारीः</span> (१) ऐन र यस नियमावली बमोजिम सजाय हुने मुद्दाको कारबाही र किनारा गर्ने अधिकार संरक्षकलाई हुनेछ ।</div><div class="content-paragraph text-left">(२) उपनियम (१) को सर्वसामान्यतयामा प्रतिकूल असर नर्पे गरी देहायका मुद्दाको शुरु कारबाही र किनारा गर्ने अधिकार सहायक संरक्षक रहेकोमा सहायक संरक्षकलाई हुनेछः-</div><div class="content-paragraph text-left">(क) नियम ४ विपरीत अनुमति नलिई निकुञ्जभित्र प्रवेश गरेको,</div><div class="content-paragraph text-left">(ख) दशहजार रुपैयाँसम्म मोल गर्ने वन पैदावार अनियमित ढङ्गबाट हटाएको, काटेवा वा झिकेको,</div><div class="content-paragraph text-left">(ग) घरपालुवा जीवजन्तु वा पंक्षीलाई निकुञ्जभित्र चराएको वा पनी खुवाएको,</div><div class="content-paragraph text-left">(घ) छुट्याइएको क्याम्प वा स्थान बाहेक अन्यत्र रात बसेको, क्याम्प गरेको वा आगो बालेका,</div><div class="content-paragraph text-left">(ङ) नियम ११ विपरीत अनुमति नलिई माछा मारेको,</div><div class="content-paragraph text-left">(च) नियम १३ विपरीत कुनै चिन्हपट, सूचना, विज्ञापन वा पोष्टरहरु राखेको वा टाँसेको,</div><div class="content-paragraph text-left">(छ) नियम १४ विपरीत कुनै बाजा बजाएको,</div><div class="content-paragraph text-left">(ज) नियम १५ विपरीत फोहर मैला गरेको वा फालेको,</div><div class="content-paragraph text-left">(झ) नियम १७ र १८ विपरीत हुने गरी सवारी साधन चलाएको,</div><div class="content-paragraph text-left">(ञ) नियम १९ विपरीत निकुञ्जभित्र प्रवेश गरेको, हिँडडुल गरेको वा सवारी साधन चलाएको,</div><div class="content-paragraph text-left">(ट) नियम २० विपरीत तोकेको बाटो बाहेक अन्य ठाउँबाट पैदल यात्रा गरेको, घर पालुवा जीवजन्तु हिँडाएको वा सवारी साधन चलाएको ।</div><div class="content-paragraph">२७. <span class="bold">अधिकार प्रत्यायोजन गर्न सकिनेः</span> संरक्षकले आफूलाई प्राप्त अधिकार मध्ये नियम २६ बमोजिम मुद्दा हेर्ने अधिकार बाहेक अन्य अधिकार आफू मातहतका कुनै कर्मचारीलाई प्रत्यायोजन गर्न सक्नेछ ।</div><div class="content-paragraph">२८. <span class="bold">सवारी साधन र पर्यटक संख्यामा नियन्त्रणः</span> निकुञ्जको वातावरणमा प्रतिकूल असर पर्ने देखिएमा संरक्षकले निकुञ्ज क्षेत्रमा प्रवेश गर्ने सवारी साधनमा प्रतिबन्ध लगाउन र पर्यटक संख्यामा नियन्त्रण गर्न सक्नेछ ।</div><div class="content-paragraph">२९. <span class="bold">अनियमित तरिकाबाट सङ्कलन गरेको वन पैदावार लिलाम बिक्री गर्नेः</span> कसैले निकुञ्जभित्र गैरकानूनी तरिकाले सङ्कलन गरेको वन पैदावारलाई संरक्षकले तोकेको निकुञ्जको कुनै कर्मचारीले बिगो कायम गरी संरक्षक समक्ष पेश गर्नु पर्नेछ । त्यसरी विगो कायम गरिएको वन पैदावारको प्रचलित कानून बमोजिम लिलाम बिक्री गरिनेछ ।</div><div class="content-paragraph">३०. <span class="bold">चौपाया वा सडीगली जाने माल वस्तु लिलाम गर्न सकिनेः</span> (१) ऐन अन्तर्गत सजाय हुने कसुरको सम्बन्धमा कब्जा गरेको वा नियन्त्रणमा लिएको सडीगली जाने माल वस्तु र चौपायालाई संरक्षकले तत्कालै लिलाम बिक्री गर्न सक्नेछ ।</div><div class="content-paragraph text-left">(२) उपनियम (१) बमोजिम लिलामबाट आएको रकम मुद्दा किनारा हुँदा ठहरे बमोजिम हुने गरी धरौटी खातामा आम्दानी बाँधी राखु पर्नेछ ।</div><div class="content-paragraph">३१. <span class="bold">जग्गा दर्ता गर्न नहुनेः</span> (१) निकुञ्ज भित्रको कुनै पनि जग्गा कसैले कुनै पनि तरिकाले कब्जा गर्न र दर्ता गर्न वा गराउन हुँदैन । कसैले यस नियम विपरीत जग्गा दर्ता गराएमा त्यस्तो दर्ता स्वतः बदर हुनेछ ।</div><div class="content-paragraph text-left">(२) उपनियम (१) बमोजिम जग्गा निकुञ्ज घोषणा हुनु भन्दा अघि कसैले नेपाल सरकारको स्वीकृति बेगर गैरकानूनी रुपले दर्ता गराएको रहेछ भने त्यस्तो दर्ता निकुञ्ज घोषणा भएकै मितिबाट स्वतः बदर भएको मानिनेछ र सोको व्यहोरा अभिलेखमा जनाउन निकुञ्ज कार्यालयले सम्बन्धित मालपोत कार्यालयमा लेखी पठाउन पर्नेछ । त्यसरी लेखी आएको सात दिन भित्र मालपोत कार्यालयले अभिलेखमा जनाई सोको जानकारी निकुञ्ज कार्यालयलाई गराउनु पर्नेछ ।</div><div class="content-paragraph">३२. <span class="bold">बिगो कायम गर्नेः</span> (१) निकुञ्जको वन जङ्गल नोक्सान भई ठुटासम्म भएको तर काठ फेला नपरेकोमा सोको बिगो कायम गर्नु पर्दा लोकल भोलुम टेवल प्रयोग गरी ठुटाबाट आयतन निकाली नेपाल सरकारले तोकेको काठको प्रचलित दर अनुसार बिगो कायम गर्नु पर्नेछ ।</div><div class="content-paragraph text-left">(२) उपनियम (१) मा जुनसुकै कुरा लेखिएको भएता पनि ठुटा फेला नपरी काठ मात्र फेला परेमा प्राप्त काठको उपनियम (१) बमोजिम आयतन निकाली त्यसमा चालीस प्रतिशत थप गरी नेपाल सरकारले तोकेको काठको प्रचलित दर अनुसार बिगो कायम गर्नु पर्नेछ ।</div><div class="content-paragraph">३३. <span class="bold">निकुञ्जको कार्य योजना तयार गर्नेः</span> निकुञ्जको जैविक विविधता संरक्षणका लागि अनुसूची–९ बमोजिमका कुराहरु खुलाई संरक्षकले निकुञ्जको व्यवस्थापन कार्य योजना तयार गर्नु पर्नेछ ।</div><div class="content-paragraph">३४. <span class="bold">असल नियतले गरेको कामको बचाउः</span> ऐन वा यस नियमावलीद्वारा प्रदत्त अधिकार असल नियतले प्रयोग गरेकोमा कुनै पनि सरकारी कर्मचारी व्यक्तिगत तवरले उत्तरदायी हुने छैन ।</div><div class="content-paragraph">३५. <span class="bold">निकुञ्जको व्यवस्थापन र विकास निर्माणमा वन पैदावार उपयोग गर्न सकिनेः</span> नेपाल सरकारबाट स्वीकृत कार्यक्रम अनुसार सञ्चालन गरिने निकुञ्ज व्यवस्थापन एवं सोको विकास निर्माण कार्यका लागि ढुङ्गा, गिट्टी, बालुवा, सुकेका काठ लगायतका वन पैदावारहरुको आवश्यकता परेमा उपलब्ध गराउन सकिने स्थानबाट संरक्षकको अनुमति लिई लागत अनुमानको आधारमा सङ्कलन, ओसार पसार र प्रयोग गर्न सकिनेछ ।</div><div class="content-paragraph">३६. <span class="bold">अनुसूचीमा थपघट वा हेरफेर गर्न सक्नेः</span> नेपाल सरकारले आवश्यक देखेमा नेपाल राजपत्रमा सूचना प्रकाशन गरी यस नियमावलीको अनुसूचीहरुमा आवश्यक थपघट वा हेरफेर गर्न सक्नेछ ।</div><div class="document-subtitle">'अनुसूची - १</div><div class="document-subtitle">(नियम ४, ११ र २१ सँग सम्बन्धित)</div><div class="document-subtitle">दस्तुर</div><table class="main-table"><thead><tr><th rowspan="2">क्र.सं.</th><th rowspan="2">विवरण</th><th colspan="3">दस्तुर (रु.)</th></tr><tr><th>नेपाली नागरिक</th><th>सार्क मुलुकका नागरिक</th><th>अन्य विदेशी नागरिक</th></tr></thead><tbody><tr><td>(क)</td><td>निकुञ्जको प्रवेश दस्तुर (प्रति व्यक्ति प्रति दिन) (१० वर्ष मुनिका बालबालिकालाई प्रवेश दस्तुर लाग्ने छैन ।)</td><td class="text-right">१००।-</td><td class="text-right">७५०।-</td><td class="text-right">१,५००।-</td></tr><tr><td>(ख)</td><td>माछा मार्ने दस्तुर (बल्छिले मात्र, प्रति व्यक्ति प्रति दिनको लागि) (परम्परागत रुपमा माछा मारी जीविका चलाउने स्थानीय खुना, बादी समुदायका मानिसहरुले वार्षिक शुल्क रु. १००।- तिरी माछा मार्न पाउने छन् ।)</td><td class="text-right">२००।-</td><td class="text-right">१,०००।-</td><td class="text-right">२,०००।-</td></tr><tr><td>(ग)</td><td>सुन चाल्ने दस्तुर (परम्पारगत रुपमा बालुवा चाली सुन खोजी गर्ने प्रति व्यक्ति प्रति दिनको) (परम्परागत रुपमा बालुवा चाली सुन खोजी गरी जीविका चलाउने स्थानीय खुना, बादी समुदायका मानिसहरुले प्रति परिवार वार्षिक शुल्क रु. १००।- तिरी सुन चाल्न पाउने छन् ।)</td><td class="text-right">१००।-</td><td class="text-center">X</td><td class="text-center">X</td></tr><tr><td>(घ)</td><td>क्याम्पिङ (बास बस्ने) (प्रति व्यक्ति प्रत्येक रातको लागि)</td><td class="text-right">२००।-</td><td class="text-right">५००।-</td><td class="text-right">१,०००।-</td></tr><tr><td>(ङ)</td><td colspan="4">निकुञ्जभित्र वा निकुञ्जको नदी नालामा पर्यटक घुमाउन डुङ्गा, ऱ्याफ्टीङ, बोटिङ्ग चलाए वापत दस्तुर</td></tr><tr><td>&nbsp;</td><td>(१) डुङ्गा (प्रति व्यक्ति प्रति ट्रिप)</td><td class="text-right">२००।-</td><td class="text-right">१,५००।-</td><td class="text-right">२,०००।-</td></tr><tr><td>&nbsp;</td><td>(२) ऱ्याफ्टीङ्ग (प्रति व्यक्ति प्रति ट्रिप)</td><td class="text-right">२००।-</td><td class="text-right">२,०००।-</td><td class="text-right">४,०००।-</td></tr><tr><td>&nbsp;</td><td>(३) बोटिङ्ग</td><td class="text-right">१,०००।-</td><td class="text-right">४,०००।-</td><td class="text-right">८,०००।-</td></tr><tr><td>(च)</td><td>तालीम प्राप्त पञ्जीकृत गाइडले निकुञ्जभित्र गाइड सेवा उपलब्ध गराए वापत प्रति गाइड प्रति वर्ष गाइड शुल्क</td><td>&nbsp;</td><td class="text-right">१,५००।-</td><td>&nbsp;</td></tr><tr><td>(छ)</td><td colspan="4">सवारी साधन दस्तुर (प्रति सवारी प्रति पटक)</td></tr><tr><td>&nbsp;</td><td colspan="4">(१) राजमार्ग बाहेक सुविधा प्राप्त बाटोको लागि</td></tr><tr><td>&nbsp;</td><td>(क) कार, जीप, ट्रक, बस, ट्रयाक्टर, लरी (५ टन सम्म) को लागि</td><td>&nbsp;</td><td class="text-right">१००।-</td><td>&nbsp;</td></tr><tr><td>&nbsp;</td><td>(ख) मोटर साइकल, बयलगाडा र टाँगाको लागि</td><td>&nbsp;</td><td class="text-right">२०।-</td><td>&nbsp;</td></tr><tr><td>&nbsp;</td><td colspan="4">(२) व्यावसायिक जङ्गल ड्राइभ</td></tr><tr><td>&nbsp;</td><td>कार</td><td>&nbsp;</td><td class="text-right">१,५००।-</td><td>&nbsp;</td></tr><tr><td>&nbsp;</td><td>जीप</td><td>&nbsp;</td><td class="text-right">२,५००।-</td><td>&nbsp;</td></tr><tr><td>&nbsp;</td><td>भ्यान</td><td>&nbsp;</td><td class="text-right">३,०००।-</td><td>&nbsp;</td></tr><tr><td>&nbsp;</td><td colspan="4">(३) सुविधा प्राप्त बाटो बाहेक अन्य बाटोको लागि मोटर इन्जिन जडान भएको सवारी साधनको लागि</td></tr><tr><td>&nbsp;</td><td>&nbsp;</td><td>&nbsp;</td><td class="text-right">३००।-</td><td>&nbsp;</td></tr><tr><td>&nbsp;</td><td colspan="4">(४) हेलिकप्टर अवतरण प्रत्येक पटकको लागि</td></tr><tr><td>&nbsp;</td><td>&nbsp;</td><td>&nbsp;</td><td class="text-right">५,०००।-</td><td>&nbsp;</td></tr><tr><td>(ज)</td><td>खर खडाई वनकस दस्तुर (प्रति पुर्जी)</td><td>&nbsp;</td><td class="text-right">५०।-</td><td>&nbsp;</td></tr><tr><td>(झ)</td><td>फुर्कि च्याउ र बगाले च्याउ (असार एक गते देखि भदौ मसान्तसम्म संरक्षकले तोकेको क्षेत्रमा १ पटकमा बढिमा ७ दिन खुल्ला गर्ने गरी वर्षमा दुईपटक) प्रति के.जी.</td><td>&nbsp;</td><td class="text-right">१००।-</td><td>&nbsp;</td></tr><tr><td>(ञ)</td><td colspan="4">हात्ती सफारी</td></tr><tr><td>&nbsp;</td><td>(१) नेपाली नागरिक</td><td>&nbsp;</td><td class="text-right">५००।-</td><td>&nbsp;</td></tr><tr><td>&nbsp;</td><td>(२) सार्क मुलुकका नागरिक</td><td>&nbsp;</td><td class="text-right">१,५००।-</td><td>&nbsp;</td></tr><tr><td>&nbsp;</td><td>(३) अन्य विदेशी नागरिक</td><td>&nbsp;</td><td class="text-right">२,५००।-</td><td>&nbsp;</td></tr><tr><td>(ट)</td><td colspan="4">सिनेमा (डकुमेन्ट्री, फिल्म) छायाङ्कन दस्तुर</td></tr><tr><td>&nbsp;</td><td>(१) नेपाली नागरिकलाई</td><td>&nbsp;</td><td class="text-right">रु. १०,०००/-</td><td>&nbsp;</td></tr><tr><td>&nbsp;</td><td>(२) सार्क मुलुकका नागरिकलाई</td><td>&nbsp;</td><td class="text-right">रु. ५०,०००/-</td><td>&nbsp;</td></tr><tr><td>&nbsp;</td><td>(३) अन्य राष्ट्रका नागरिकलाई</td><td>&nbsp;</td><td class="text-right">यू.एस.डलर १,५००।- बराबरको नेपाली रुपैयाँ</td><td>&nbsp;</td></tr></tbody></table><div class="content-paragraph">द्रष्टव्यः ड्रोनबाट सिनेमा (डकुमेन्ट्री, फिल्म) छायाङ्कन गर्दा यसको अतिरिक्त थप २५ (पच्चीस) प्रतिशत शुल्क लाग्नेछ ।</div><div class="content-paragraph">छायाङ्कन टोलीका साथ विभागले एकजना सम्पर्क अधिकारी खटाउनेछ ।</div><div class="content-paragraph text-left">(ठ) डकुमेन्ट्री बाहेक अन्य प्रयोजनके लागि ड्रोनको प्रयोग गर्दा प्रचलित प्रक्रिया पुरा गरेपछि सिनेमा डकुमेन्ट्री, फिल्म) छायाङ्कनको लागि तोकिएको दस्तुर लाग्नेछ ।</div><div class="content-paragraph">द्रष्टव्यः</div><div class="content-paragraph text-left">(क) उल्लिखित दस्तुर मूल्य अभिवृद्धिकर समावेश भएको छ ।</div><div class="content-paragraph text-left">(ख) रित पूर्वकको प्रवेशपत्र बाहकलाई मात्र निकुञ्जभित्र प्रवेश गर्न दिइनेछ ।</div><div class="content-paragraph text-left">(ग) घरपालुवा जीवजन्तुलाई राष्ट्रिय निकुञ्जको सुविधा प्राप्त बाटोबाट लैजाँदा दस्तुर लाग्ने छैन ।</div><div class="content-paragraph text-left">(घ) खर खडाई पूर्जीको म्याद तीन दिनको हुनेछ ।</div><div class="content-paragraph text-left">(ङ) गाइड शुल्क बुझाउने गाइडलाई निकुञ्ज प्रवेश दस्तुर लाग्ने छैन ।</div><div class="content-paragraph text-left">(च) व्यावसायिक जङ्गल ड्राइभमा प्रयोग गरिने सवारी साधनमा देहायमा तोकिएको सङ्ख्या भन्दा बढी पर्यटक राख्न पाइने छैनः–</div><div class="content-paragraph text-left">(१) कार - ४ जना (ड्राइभर र गाइड बाहेक) ।</div><div class="content-paragraph text-left">(२) जीप १० जना (ड्राइभर र गाइड बाहेक) ।</div><div class="content-paragraph text-left">(३) भ्यान – १५ जना (ड्राइभर र गाइड बाहेक) ।</div><div class="content-paragraph text-left">(छ) प्रवेशपत्र वा अनुमतिपत्र नलिई निकुञ्जभित्र प्रवेश गर्ने वा उपरोक्त बमोजिम कुनै काम गर्ने व्यक्तिलाई तोकिएको दस्तुरमा शत प्रतिशत थप दस्तुर लिई प्रवेशको अनुमति दिइनेछ ।</div><div class="content-paragraph text-left">(ज) उद्धारको लागि खटिएको हेलिकप्टरलाई शुल्क लाग्ने छैन ।</div><div class="content-paragraph text-left">(झ) शुक्लाफाँटा राष्ट्रिय निकुञ्ज र पर्सा राष्ट्रिय निकुञ्जको लागि अर्को व्यवस्था नभएसम्म यही अनुसारको दस्तुर लाग्नेछ ।</div><div class="document-subtitle">अनुसूची-२</div><div class="document-subtitle">(नियम ४ को उपनियम (१) सँग सम्बन्धित)</div><div class="content-paragraph text-center">नेपाल सरकार</div><div class="content-paragraph text-center">वन तथा भू-संरक्षण मन्त्रालय</div><div class="content-paragraph text-center">राष्ट्रिय निकुञ्ज तथा वन्यजन्तु संरक्षण विभाग</div><div class="content-paragraph text-center">बाँके राष्ट्रिय निकुञ्ज</div><div class="document-title">प्रवेशपत्र</div><div class="content-paragraph">क्र.सं.<span class="form-field small"></span></div><div class="content-paragraph">१. प्रवेशपत्र लिने व्यक्तिको नामः <span class="form-field large"></span></div><div class="content-paragraph">२. ठेगानाः <span class="form-field large"></span></div><div class="content-paragraph">३. राष्ट्रियताः <span class="form-field large"></span></div><div class="content-paragraph">४. प्रवेशद्वारः <span class="form-field large"></span></div><div class="content-paragraph">५. प्रवेश गर्ने दस्तुरः <span class="form-field large"></span></div><div class="content-paragraph">६. प्रवेश गर्ने मितिः <span class="form-field large"></span></div><div class="content-paragraph">७. प्रवेशपत्र बहाल रहने अवधिः <span class="form-field large"></span><span class="text-right" style="display: block; margin-top: -30px;">मितिः<span class="form-field medium"></span></span></div><div class="signature-section"><span class="form-field large"></span><br>प्रवेशपत्र प्रदान गर्नेको दस्तखत</div><div class="content-paragraph">द्रस्तव्यः -</div><div class="content-paragraph text-left">(१) यो प्रवेशपत्र अन्य व्यक्तिलाई हस्तान्तरण गर्न पाइने छैन ।</div><div class="content-paragraph text-left">(२) निकुञ्जभित्र प्रवेश गर्ने व्यक्तिले राष्ट्रिय निकुञ्ज तथा वन्यजन्तु संरक्षण ऐन, २०२९ र बाँके राष्ट्रिय निकुञ्ज नियमावली, २०७१ को पालना गर्नु पर्नेछ ।</div><div class="document-subtitle">अनुसूची- ३</div><div class="document-subtitle">(नियम ४ को उपनियम (१) सँग सम्बन्धित)</div><div class="content-paragraph text-center">नेपाल सरकार</div><div class="content-paragraph text-center">वन तथा भू-संरक्षण मन्त्रालय</div><div class="content-paragraph text-center">राष्ट्रिय निकुञ्ज तथा वन्यजन्तु संरक्षण विभाग</div><div class="content-paragraph text-center">बाँके राष्ट्रिय निकुञ्ज</div><div class="document-title">निःशुल्क प्रवेशपत्र</div><div class="content-paragraph">क्र.सं.<span class="form-field small"></span></div><div class="content-paragraph">१. प्रवेशपत्र लिने व्यक्ति वा संस्थाको नामः <span class="form-field large"></span></div><div class="content-paragraph">२. ठेगानाः <span class="form-field large"></span></div><div class="content-paragraph">३. प्रवेश गर्ने व्यक्तिको संख्याः <span class="form-field large"></span></div><div class="content-paragraph">४. प्रवेशद्वारः <span class="form-field large"></span></div><div class="content-paragraph">५. प्रवेश गर्ने उद्देश्यः <span class="form-field large"></span></div><div class="content-paragraph">६. प्रवेशपत्र बहाल रहने अवधिः <span class="form-field large"></span><span class="text-right" style="display: block; margin-top: -30px;">मितिः<span class="form-field medium"></span></span></div><div class="signature-section"><span class="form-field large"></span><br>प्रवेशपत्र प्रदान गर्नेको दस्तखत</div><div class="content-paragraph">द्रस्तव्यः -</div><div class="content-paragraph text-left">(१) यो प्रवेशपत्र अन्य व्यक्तिलाई हस्तान्तरण गर्न पाइने छैन ।</div><div class="content-paragraph text-left">(२) निकुञ्जभित्र प्रवेश गर्ने व्यक्तिले राष्ट्रिय निकुञ्ज तथा वन्यजन्तु संरक्षण ऐन, २०२९ र बाँके राष्ट्रिय निकुञ्ज नियमावली, २०७१ को पालना गर्नु पर्नेछ ।</div><div class="document-subtitle">अनुसूची-४</div><div class="document-subtitle">(नियम ४ को उपनियम (१) सँग सम्बन्धित)</div><div class="content-paragraph text-center">नेपाल सरकार</div><div class="content-paragraph text-center">वन तथा भू-संरक्षण मन्त्रालय</div><div class="content-paragraph text-center">राष्ट्रिय निकुञ्ज तथा वन्यजन्तु संरक्षण विभाग</div><div class="content-paragraph text-center">बाँके राष्ट्रिय निकुञ्ज</div><div class="document-title">माछा मार्ने अनुमतिपत्र</div><div class="content-paragraph">क्र.सं.<span class="form-field small"></span></div><div class="content-paragraph">१. अनुमतिपत्र लिने व्यक्तिको नामः <span class="form-field large"></span></div><div class="content-paragraph">२. ठेगानाः <span class="form-field large"></span></div><div class="content-paragraph">३. नागरिकताः <span class="form-field large"></span></div><div class="content-paragraph">४. माछा मार्न पाइने नदी खोला वा पोखरीको नाम <span class="form-field large"></span> वा त्यसको खण्ड वा हिस्साको विवरणः</div><div class="content-paragraph">५. माछा मार्ने दस्तुरः <span class="form-field large"></span></div><div class="content-paragraph">६. अनुमतिपत्र बहाल रहने अवधिः <span class="form-field large"></span><span class="text-right" style="display: block; margin-top: -30px;">मितिः<span class="form-field medium"></span></span></div><div class="signature-section"><span class="form-field large"></span><br>अनुमतिपत्र प्रदान गर्नेको दस्तखत</div><div class="content-paragraph">द्रस्तव्यः- यो अनुमति प्राप्त गर्ने व्यक्तिले संरक्षकले तोकेको शर्तको अधीनमा रही माछा मार्नु पर्नेछ ।</div><div class="document-subtitle">अनुसूची- ५</div><div class="document-subtitle">(नियम २० को उपनियम (१) सँग सम्बन्धित)</div><div class="document-title">घर पालुवा जीवजन्तु, सवारी साधन र पैदल यात्रुको लागि बाटोहरु</div><div class="content-paragraph">१. खङ्गबार–आम्बास–घुइयावारी (प्रस्तावित मोटरबाटो)</div><div class="content-paragraph">२. ठुरिया–अमिलाबारी–हात्तिदमार (पैदल बाटो)</div><div class="content-paragraph">३. ठुरिया–अमिलाबारी–जिला (पैदल बाटो)</div><div class="content-paragraph">४. ठुरिया–अमिलाबारी–जलजला (पैदल बाटो)</div><div class="document-subtitle">अनुसूची- ६</div><div class="document-subtitle">(नियम २० को उपनियम (३) को खण्ड (क) सँग सम्बन्धित)</div><div class="document-title">साँस्कृतिक, धार्मिक तथा ऐतिहासिक स्थल</div><div class="content-paragraph">१. देउराली डाँडाको देउती बजै मन्दिर</div><div class="content-paragraph">२. झिझरी चुरे डाँडाको झाँक्री मन्दिर</div><div class="content-paragraph">३. कुकुरगौडा</div><div class="document-subtitle">अनुसूची-७</div><div class="document-subtitle">(नियम २० को उपनियम (३) को खण्ड (ख) सँग सम्बन्धित)</div><div class="document-title">परम्परागत रुपमा सञ्चालित खानेपानी तथा सिंचाई</div><div class="content-paragraph">१. ठुरिया ओभरी कुलो, महादेवपुरी ७</div><div class="content-paragraph">२. हात्तिगौडा च्यामा (ठूलो) कुलो, चिसापानी २</div><div class="content-paragraph">३. कक्रवा कुलो, चिसापनी ९</div><div class="content-paragraph">४. आमखोली खङ्गवार कुलो, कोहलपुर ८</div><div class="content-paragraph">५. जोरहत्ते दाउना कुलो, कोहलपुर ४</div><div class="content-paragraph">६. झिझेरी बागेसाल उदयन कुलो, महादेवपुरी १</div><div class="content-paragraph">७. झिझेरी महादेवगाँउ कुलो, महादेवपुरी १</div><div class="content-paragraph">८. परुवाखोला पेरानी कुलो, महादेवपुरी ८</div><div class="content-paragraph">९. लुम्बाखोला सिक्टा गोठेरी कुलो</div><div class="content-paragraph">१०. लामीताल वैरिया कूलो</div><div class="content-paragraph">११. कटसेनी अगैया खानेपानी, कचनापुर १</div><div class="content-paragraph">१२. कुकुरगौडा कुसुम खानेपानी</div><div class="content-paragraph">१३. राजावास कुसुम खानेपानी</div><div class="content-paragraph">१४. शिवखोला खानेपानी</div><div class="document-subtitle">अनुसूची-८</div><div class="document-subtitle">(नियम २१ को उपनियम (२) सँग सम्बन्धित)</div><div class="content-paragraph text-center">नेपाल सरकार</div><div class="content-paragraph text-center">वन तथा भू-संरक्षण मन्त्रालय</div><div class="content-paragraph text-center">राष्ट्रिय निकुञ्ज तथा वन्यजन्तु संरक्षण विभाग</div><div class="content-paragraph text-center">बाँके राष्ट्रिय निकुञ्ज</div><div class="document-title">दस्तुर बुझाएको रसिद</div><div class="content-paragraph">क्र.सं.<span class="form-field small"></span></div><div class="content-paragraph">१. दस्तुर बुझाउनेको नाम, थरः <span class="form-field large"></span></div><div class="content-paragraph">२. ठेगानाः <span class="form-field large"></span></div><div class="content-paragraph">३. दस्तुर बुझाउने प्रयोजनः <span class="form-field large"></span></div><div class="content-paragraph text-left">(क) सवारी साधन चलाउन <span class="form-field large"></span></div><div class="content-paragraph text-left">(ख) क्याम्प गर्न <span class="form-field large"></span></div><div class="content-paragraph text-left">(ग) निकुञ्जको गाइड सेवा उपलब्ध गर्न <span class="form-field large"></span></div><div class="content-paragraph text-left">(घ) खरखडाई वा वनकस काट्न <span class="form-field large"></span></div><div class="content-paragraph text-left">(ङ) सुन चाल्न <span class="form-field large"></span></div><div class="content-paragraph text-left">(च) च्याउ टिप्न <span class="form-field large"></span><span class="text-right" style="display: block; margin-top: -30px;">मितिः<span class="form-field medium"></span></span></div><div class="signature-section"><span class="form-field large"></span><br>दस्तुर बुझिलिनेको दस्तखत</div><div class="content-paragraph">द्रस्तव्यः– यो रसिद दस्तुर बुझाउने व्यक्तिले राष्ट्रिय निकुञ्जभित्र रहँदा साथमा राखु पर्नेछ ।</div><div class="document-subtitle">अनुसूची-९</div><div class="document-subtitle">(नियम ३३ सँग सम्बन्धित)</div><div class="document-title">निकुञ्ज व्यवस्थापन कार्ययोजनामा समेट्नु पर्ने विषयवस्तु</div><div class="content-paragraph">१. प्रत्येक जङ्गल, झाडी, बुट्यान, घाँसे मैदान, नदीखोला र प्रति चउरले ओगटेको क्षेत्र,</div><div class="content-paragraph">२. संरक्षित वन्यजन्तुहरुको सङ्ख्या र संरक्षणको स्थिति,</div><div class="content-paragraph">३. जैविक विविधता संरक्षणका लागि अपनाएको कार्यविधि,</div><div class="content-paragraph">४. भू–बनोट तथा संरक्षित प्रजातिहरुको बासस्थानको विवरण देखिने गरी तयार गरिएको निकुञ्जको नक्सा,</div><div class="content-paragraph">५. निकुञ्जको मध्यवर्ती क्षेत्रको जनसंख्या तथा जनघनत्व तथा वन पैदावार उपयोग सम्बन्धी विवरण,</div><div class="content-paragraph">६. वन पैदावारको विवरण,</div><div class="content-paragraph">७. मध्यवर्ती क्षेत्रमा प्राप्त हुने वन पैदावारको सङ्कलन, उपयोग तथा बिक्री सम्बन्धी वार्षिक विवरण,</div><div class="content-paragraph">८. कार्य योजना अवधिभर प्राप्त हुने वार्षिक राजश्वको विवरण,</div><div class="content-paragraph">९. पर्यटन विकास, वातावरण, धार्मिक तथा ऐतिहासिक सम्पदाको संरक्षण सम्बन् immense program,</div><div class="content-paragraph">१०. निकुञ्ज र मध्यवर्ती क्षेत्र व्यवस्थापनका लागि उपयुक्त अन्य विवरणहरु ।</div></body></html>