<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720415212_69_part1_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for precise layout */ .header-dates { display: flex; justify-content: flex-end; margin-top: -10px; /* Adjust as needed */ } .header-dates > div { text-align: right; } .section-item { display: flex; margin-top: 15px; margin-bottom: 15px; line-height: 1.7; } .section-item .number { flex-shrink: 0; padding-right: 10px; font-weight: 600; } .section-item .content { flex-grow: 1; text-align: justify; } .nested-item { display: flex; margin-top: 8px; margin-left: 30px; /* Indent for (१), (क) etc. */ line-height: 1.7; } .nested-item .number { flex-shrink: 0; padding-right: 10px; font-weight: 600; } .nested-item .content { flex-grow: 1; text-align: justify; } .sub-nested-item { display: flex; margin-top: 8px; margin-left: 60px; /* Further indent for nested points */ line-height: 1.7; } .sub-nested-item .number { flex-shrink: 0; padding-right: 10px; font-weight: 600; } .sub-nested-item .content { flex-grow: 1; text-align: justify; } .footnote-ref { vertical-align: super; font-size: 0.7em; line-height: 0; margin-left: 2px; } .footnote-text { font-size: 11px; margin-top: 15px; line-height: 1.4; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">राष्ट्रिय सभा नियमावली, २०७५</div><div class="text-right">नेपाल राजपत्रमा प्रकाशित मिति</div><div class="text-right" style="margin-top: 5px;">२०७५। २। २७</div><div class="content-paragraph bold text-left" style="margin-top: 30px;">संशोधन</div><div style="display: flex; justify-content: space-between; margin-top: 5px;"><div style="flex-grow: 1;">राष्ट्रिय सभा (पहिलो संशोधन) नियमावली, २०७५</div><div style="flex-shrink: 0; text-align: right;">२०७५। १२। ४</div></div><div style="display: flex; justify-content: space-between; margin-top: 5px;"><div style="flex-grow: 1;">राष्ट्रिय सभा (दोस्रो संशोधन) नियमावली, २०८०</div><div style="flex-shrink: 0; text-align: right;">२०८०। ११। २०</div></div><div class="content-paragraph" style="margin-top: 30px;">प्रस्तावनाः नेपालको संविधानको धारा १०४ को उपधारा (१) ले दिएको अधिकार प्रयोग गरी राष्ट्रिय सभाले आफ्नो कार्य सञ्चालन गर्न, बैठकको सुव्यवस्था कायम राख्न र समितिहरूको गठन, काम, कारबाही तथा सदन वा समितिको कार्यविधि नियमित गर्न यो नियमावली बनाएको छ ।</div><div class="text-center bold" style="margin-top: 30px;">परिच्छेद–१</div><div class="text-center bold">प्रारम्भिक</div><div class="section-item"><div class="number">१.</div><div class="content"><span class="bold">संक्षिप्त नाम र प्रारम्भः</span> (१) यस नियमावलीको नाम “राष्ट्रिय सभा नियमावली, २०७५” रहेको छ । <div class="nested-item"><div class="number">(२)</div><div class="content">यो नियमावली तुरून्त प्रारम्भ हुनेछ ।</div></div></div></div><div class="section-item"><div class="number">२.</div><div class="content"><span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- <div class="nested-item"><div class="number"><span class="footnote-ref">B</span>(क१)</div><div class="content">"अधिवेशन" भन्नाले संविधानको धारा ९३ बमोजिम राष्ट्रपतिबाट आह्वान हुने सङ्घीय संसदको दुवै सदनको अधिवेशन वा राष्ट्रिय सभाको अधिवेशन सम्झनु पर्छ ।</div></div><div class="nested-item"><div class="number">(ख)</div><div class="content">“अर्थ मन्त्री” भन्नाले नेपाल सरकारको अर्थ मन्त्री सम्झनु पर्छ र सो शब्दले अर्थ मन्त्रीको काम गर्न तोकिएको अन्य कुनै मन्त्री वा राज्यमन्त्रीलाई समेत जनाउँछ ।</div></div><div class="nested-item"><div class="number">(ग)</div><div class="content">“उपाध्यक्ष” भन्नाले राष्ट्रिय सभाको उपाध्यक्ष सम्झनु पर्छ ।</div></div><div class="nested-item"><div class="number"><span class="footnote-ref">△</span>(घ)</div><div class="content">“टेबुल” भन्नाले यस नियमावली बमोजिम सभामा पेश हुने प्रस्ताव र सम्बन्धित कागजात सभालाई जानकारी दिन प्रयोग गरिने सदनको टेबुल सम्झनु पर्छ र सो शब्दले सदन समक्ष कुनै कागजपत्र वा विवरण पेश गर्ने कार्यलाई समेत जनाउँछ।</div></div><div class="nested-item"><div class="number"><span class="footnote-ref">△</span>(ङ)</div><div class="content">“पदाधिकारी” भन्नाले अध्यक्ष, उपाध्यक्ष, सभामा प्रतिनिधित्व गर्ने राजनीतिक दलको संसदीय दलको नेता, सभामा विपक्षी दलको नेता, मुख्य सचेतक, प्रमुख सचेतक, समितिको सभापति र सचेतक सम्झनु पर्छ ।</div></div><div class="nested-item"><div class="number">(च)</div><div class="content">“परिसर” भन्नाले राष्ट्रिय सभाको बैठक कक्ष, उपकक्ष सहित भवनको आसपासको भूभाग सम्झनु पर्छ र सो शब्दले अध्यक्षद्वारा समय-समयमा परिसर भनी तोकिएको अन्य ठाउँलाई समेत जनाउँछ ।</div></div><div class="nested-item"><div class="number">(छ)</div><div class="content">“प्रस्ताव” भन्नाले राष्ट्रिय सभामा विचारार्थ पेश गरिएको कुनै प्रस्ताव सम्झनु पर्छ ।</div></div><div class="nested-item"><div class="number">(ज)</div><div class="content">“प्रस्तुतकर्ता सदस्य” भन्नाले सरकारी विधेयकको सम्बन्धमा कुनै मन्त्री र गैरसरकारी विधेयकको सम्बन्धमा विधेयक प्रस्तुतकर्ता सदस्य सम्झनु पर्छ र सो शब्दले प्रतिनिधि सभाबाट पारित भई सभामा प्राप्त भएको विधेयकका सम्बन्धमा उक्त विधेयकमा विचार गरियोस् भनी प्रस्ताव प्रस्तुत गर्ने मन्त्री वा सदस्य<span class="footnote-ref">ब</span> वा नियम १२४क. बमोजिमको सदस्यलाई समेत जनाउँछ ।</div></div><div class="nested-item"><div class="number">(झ)</div><div class="content">“बैठक कक्ष” भन्नाले राष्ट्रिय सभाको बैठक कक्ष सम्झनु पर्छ र सो शब्दले बैठक कक्षसँग जोडिएको दर्शकदीर्घा तथा बरण्डालाई समेत जनाउँछ ।</div></div><div class="nested-item"><div class="number">(ञ)</div><div class="content">“मन्त्री” भन्नाले नेपाल सरकारको प्रधानमन्त्री, उपप्रधानमन्त्री, मन्त्री, राज्यमन्त्री वा सहायक मन्त्री सम्झनु पर्छ ।</div></div><div class="nested-item"><div class="number">(ट)</div><div class="content">“मन्त्रिपरिषद्” भन्नाले नेपालको संविधानको धारा ७६ बमोजिमको नेपाल सरकार, मन्त्रिपरिषद् सम्झनु पर्छ ।</div></div><div class="nested-item"><div class="number"><span class="footnote-ref">△</span>(ठ)</div><div class="content">“मर्यादापालक” भन्नाले सभा, समिति, सङ्घीय संसद र सचिवालय परिसरको सुरक्षा व्यवस्था तथा संसदीय मर्यादा कायम राख्न खटिएको सुरक्षाकर्मी सम्झनु पर्छ।</div></div><div class="nested-item"><div class="number">(ड)</div><div class="content">“महासचिव” भन्नाले संविधानको धारा १०६ को उपधारा (१) बमोजिम नियुक्त संघीय संसदको महासचिव सम्झनु पर्छ र सो शब्दले महासचिव अनुपस्थित रहेको अवस्थामा महासचिवको काम गर्न अध्यक्षको परामर्श लिई प्रतिनिधि सभाको सभामुखले तोकेको सचिव वा सचिवालय सचिवलाई समेत जनाउँछ ।</div></div><div class="nested-item"><div class="number">(ढ)</div><div class="content">“राष्ट्रिय सभा” भन्नाले संविधानको धारा ८६ बमोजिम गठन हुने राष्ट्रिय सभा सम्झनु पर्छ ।</div></div><div class="nested-item"><div class="number">(ण)</div><div class="content">“विपक्षी दलको नेता” भन्नाले प्रतिनिधि सभाको विपक्षी दलको नेताले राष्ट्रिय सभाको विपक्षी दलको नेता भनी मनोनीत गरी सूचना गरेको सदस्य सम्झनु पर्छ ।</div></div><div class="nested-item"><div class="number">(त)</div><div class="content">‘“विपक्षी दलको प्रमुख सचेतक” भन्नाले राष्ट्रिय सभाको विपक्षी दलको नेताले तोकेको राष्ट्रिय सभाको सदस्य सम्झनु पर्छ ।</div></div><div class="nested-item"><div class="number">(थ)</div><div class="content">“सचिव” भन्नाले संविधानको धारा १०६ को उपधारा (१) बमोजिम नियुक्त राष्ट्रिय सभाको सचिव सम्झनु पर्छ र सो शब्दले सचिव अनुपस्थित रहेको अवस्थामा राष्ट्रिय सभाको सचिव भई काम गर्न यस नियमावली बमोजिम अध्यक्षले तोकेको सचिवालय सचिव वा वरिष्ठ अधिकृत कर्मचारीलाई समेत जनाउँछ ।</div></div><div class="nested-item"><div class="number">(द)</div><div class="content">“सचिवालय” भन्नाले नेपालको संविधानको धारा १०७ बमोजिमको संघीय संसद सचिवालय सम्झनु पर्छ ।</div></div><div class="nested-item"><div class="number">(ध)</div><div class="content">“सत्तापक्षको नेता” भन्नाले प्रधानमन्त्रीद्वारा मनोनीत मन्त्री बाहेकको राष्ट्रिय सभाको सदस्य सम्झनु पर्छ ।</div></div><div class="nested-item"><div class="number">(न)</div><div class="content">“सत्तापक्षको मुख्य सचेतक” भन्नाले प्रधानमन्त्रीले तोकेको राष्ट्रिय सभाको सदस्य सम्झनु पर्छ ।</div></div><div class="nested-item"><div class="number">(प)</div><div class="content">“सदन”, “सभा” वा “बैठक” भन्नाले राष्ट्रिय सभाको सदन, सभा वा बैठक सम्झनु पर्छ ।</div></div><div class="nested-item"><div class="number">(फ)</div><div class="content">“सदस्य” भन्नाले राष्ट्रिय सभाको सदस्य सम्झनु पर्छ ।</div></div><div class="nested-item"><div class="number"><span class="footnote-ref">B</span>(फ१)</div><div class="content">“सभा” भन्नाले राष्ट्रिय सभा सम्झनु पर्छ।</div></div><div class="nested-item"><div class="number">(ब)</div><div class="content">“सभापति” भन्नाले समितिको सभापति सम्झनु पर्छ ।</div></div><div class="nested-item"><div class="number"><span class="footnote-ref">△</span>(भ)</div><div class="content">“समिति” भन्नाले परिच्छेद-१८ र परिच्छेद-१९ बमोजिम गठन हुने समिति सम्झनु पर्छ।</div></div><div class="nested-item"><div class="number">(म)</div><div class="content">“सन्धि” भन्नाले नेपाल राज्य वा नेपाल सरकार पक्ष हुने सन्धि वा सम्झौता सम्झनु पर्छ ।</div></div><div class="nested-item"><div class="number">(य)</div><div class="content"> “सूचनापत्र” भन्नाले देहायका विषयहरू समावेश भएको राष्ट्रिय सभाको सूचनापत्र सम्झनु पर्छः- <div class="sub-nested-item"><div class="number">(१)</div><div class="content">बैठकको कारबाही सम्बन्धी सूचना १,</div></div><div class="sub-nested-item"><div class="number">(२)</div><div class="content">बैठकको कारबाहीको संक्षिप्त विवरण २,</div></div><div class="sub-nested-item"><div class="number">(३)</div><div class="content">समितिसँग सम्बन्धित सूचना ३,</div></div><div class="sub-nested-item"><div class="number">(४)</div><div class="content">अध्यक्षले आवश्यक ठहर्याएका अन्य विषय ४।</div></div></div></div><div class="nested-item"><div class="number">(र)</div><div class="content">“संविधान” भन्नाले नेपालको संविधान सम्झनु पर्छ ।</div></div><div class="nested-item"><div class="number">(ल)</div><div class="content">“संसदीय दलको नेता” भन्नाले राष्ट्रिय मान्यता प्राप्त राजनीतिक दलको संसदीय दलको नेता सम्झनु पर्छ ।</div></div><div class="nested-item"><div class="number">(व)</div><div class="content">“संसदीय मामिला मन्त्री” भन्नाले नेपाल सरकारको संसदीय मामिला हेर्ने मन्त्री सम्झनु पर्छ ।</div></div></div></div><div class="text-center bold" style="margin-top: 30px;">परिच्छेद-२</div><div class="text-center bold">राष्ट्रिय सभाको अधिवेशन तथा बैठक सञ्चालन</div><div class="section-item"><div class="number">३.</div><div class="content"><span class="bold">अधिवेशन आह्वान र अन्त्यः</span> (१) राष्ट्रपतिले संविधानको धारा ९३ को उपधारा (१) बमोजिम अधिवेशन आह्वान गरेको सूचना महासचिव वा निजको अनुपस्थितिमा सचिवले सदस्यलाई दिनेछ <span class="bold">र</span> सो सूचना अधिवेशनको पहिलो बैठकमा अध्यक्षले सभालाई जानकारी गराउनेछ । <div class="nested-item"><div class="number">(२)</div><div class="content"> उपनियम (१) बमोजिम आह्वान <span class="bold">आह्वान</span> गरेको अधिवेशन राष्ट्रपतिले अन्त्य गरेमा सो सम्बन्धी सूचना अध्यक्षले बैठकमा सभालाई जानकारी गराउनेछ । <div style="margin-left: 30px; margin-top: 10px; text-align: justify;">तर राष्ट्रिय सभाको बैठक स्थगित भएको अवस्थामा अधिवेशन अन्त्य भएमा सो सम्बन्धी जानकारी महासचिव वा निजको अनुपस्थितिमा सचिवले सूचनापत्रद्वारा सदस्यलाई दिनेछ ।</div><div class="sub-nested-item"><div class="number"><span class="footnote-ref">B</span>(२क)</div><div class="content">उपनियम (१) र (२) बमोजिम अधिवेशन आह्न वा अन्त्य गर्ने प्रयोजनका प्रयोजनका लागि संविधानको धारा ६६ को उपधारा (२) बमोजिम सिफारिस गर्न प्रधानमन्त्रीले समन्वय गर्दा अध्यक्षले राय परामर्श दिनेछ।</div></div></div></div><div class="nested-item"><div class="number">(३)</div><div class="content">राष्ट्रपतिले राष्ट्रिय सभाको अधिवेशन आह्वान र अन्त्य गरेको सूचना महासचिव वा निजको अनुपस्थितिमा सचिवले नेपाल राजपत्रमा प्रकाशन गराउनेछ <span class="bold">र</span> त्यस्तो सूचना आवश्यकता अनुसार सार्वजनिक सञ्चारका माध्यमबाट प्रचार प्रसार समेत गरिनेछ ।</div></div></div></div><div class="section-item"><div class="number"><span class="footnote-ref">B</span>३क.</div><div class="content"><span class="bold">अधिवेशन माग गर्न सक्नेः</span> (१) सभाको अधिवेशन चालू नरहेको अवस्थामा अधिवेशन बोलाउन वाञ्छनीय छ भनी सभाको सम्पूर्ण सदस्य सङ्ख्याको एक चौथाइ सदस्यहरूले अध्यक्षलाई लिखित रूपमा अनुरोध गर्न सक्नेछन् । <div class="nested-item"><div class="number">(२)</div><div class="content">उपनियम (१) बमोजिम अनुरोध भई आएमा सो सम्बन्धमा अध्यक्षले संविधानको धारा ६६ को उपधारा (२) बमोजिम राष्ट्रपति समक्ष सिफारिस गर्न प्रधानमन्त्रीसँग आवश्यक समन्वय गर्नेछ ।</div></div><div class="nested-item"><div class="number">(३)</div><div class="content">उपनियम (२) बमोजिम प्रधानमन्त्रीले सिफारिस गरी राष्ट्रपतिबाट अधिवेशन आह्वान भए पश्चात् नियम ३ बमोजिमको कार्यविधि अवलम्बन गरिनेछ ।</div></div></div></div><div class="section-item"><div class="number"><span class="footnote-ref">△</span>४.</div><div class="content"><span class="bold">सदस्यको उपस्थितिः</span> (१) बैठकमा आसन ग्रहण गर्नु अघि प्रत्येक सदस्यले बैठक कक्ष बाहिर राखिएको उपस्थिति पुस्तिका वा विद्युतीय उपस्थिति उपकरणमा उपस्थिति जनाउनु पर्नेछ । <div class="nested-item"><div class="number">(२)</div><div class="content">बैठकमा सदस्यको उपस्थिति सम्बन्धी जानकारी सचिवालयले विद्युतीय माध्यमबाट सार्वजनिक गर्न सक्नेछ।</div></div></div></div><div class="section-item"><div class="number">५.</div><div class="content"><span class="bold">बस्ने क्रमः</span> (१) प्रत्येक सदस्यले <span class="footnote-ref">Π</span>कार्यव्यवस्था परामर्श समितिको परामर्शमा अध्यक्षद्वारा निर्धारित क्रम र स्थानमा आ–आफ्नो आसन ग्रहण गर्नु पर्नेछ । <div class="nested-item"><div class="number">(२)</div><div class="content">सहयोगी आवश्यक पर्ने अपाङ्गता भएका सदस्यको हकमा अध्यक्षले निश्चित स्थान र क्रम तोकी निजको लागि निश्चित स्थानमा एकजना सहयोगी व्यक्तिलाई समेत बस्ने अनुमति दिन सक्नेछ ।</div></div></div></div><div class="section-item"><div class="number">६.</div><div class="content"><span class="bold">बैठकको सञ्चालन र स्थगनः</span> (१) सभाको बैठक सो सभाको कार्यबोझलाई ध्यानमा राखी यस नियमावलीको अधिनमा रही अध्यक्षले तोकेको दिन र समयमा बस्नेछ । <div style="margin-left: 30px; margin-top: 10px; text-align: justify;">तर कार्यव्यवस्था परामर्श समितिको परामर्शमा अध्यक्षले अन्यथा आदेश दिएमा बाहेक दुई बैठक बस्ने बीचको फरक अवधि सामान्यतयाः सात दिनभन्दा बढी हुने छैन ।</div><div class="nested-item"><div class="number">(२)</div><div class="content">उपनियम (१) बमोजिम तोकेको समयदेखि एक घण्टासम्म पनि बैठक प्रारम्भ हुन नसकेमा अध्यक्षले सो बैठक स्थगन गरी अर्को बैठकका लागि सूचना गर्नेछ ।</div></div><div class="nested-item"><div class="number">(३)</div><div class="content">कुनै कारणवश बैठक बस्न तोकिएको दिन, समय वा कार्यक्रममा परिवर्तन भएमा त्यसको कारण सहितको सूचना राष्ट्रिय सभाको सूचनापाटीमा टाँसिनेछ र सो सम्बन्धी जानकारी सदस्यलाई विद्युतीय सञ्चारको माध्यमबाट समेत दिइनेछ । त्यसरी दिइएको सूचना सबै सदस्यले पाएको मानिनेछ ।</div></div><div class="nested-item"><div class="number">(४)</div><div class="content"> अध्यक्षले प्रत्येक बैठकको प्रारम्भ तथा स्थगनको घोषणा गर्नेछ । <div style="margin-left: 30px; margin-top: 10px; text-align: justify;">तर अध्यक्षले उपाध्यक्षलाई <span class="footnote-ref">*</span>अख्तियारी दिएमा वा अध्यक्ष काबू बाहिरको परिस्थितिमा परी बैठकमा उपस्थित हुन नसकेमा उपाध्यक्षले बैठकको प्रारम्भ वा स्थगन वा अध्यक्षले प्रारम्भ गरेको बैठक स्थगनको घोषणा गर्नेछ ।</div></div></div><div class="nested-item"><div class="number">(५)</div><div class="content">बैठकमा मन्त्रीको उपस्थिति अनिवार्य रुपमा हुनु पर्नेछ र कुनै मन्त्रालयसँग सम्बन्धित विषयमा छलफल छलफल हुँदाको अवस्थामा सम्बन्धित मन्त्री समेत उपस्थित हुनु पर्नेछ ।</div></div><div class="nested-item"><div class="number">(६)</div><div class="content">बैठक सञ्चालनमा राष्ट्रिय सभामा प्रतिनिधित्व गर्ने सबै दलका पदाधिकारीले सहयोग गर्ने छन् ।</div></div></div></div><div class="text-center bold" style="margin-top: 30px;">परिच्छेद-३</div><div class="text-center bold">अध्यक्ष तथा उपाध्यक्षको निर्वाचन र बैठकको अध्यक्षता गर्ने सदस्यको मनोनयन</div><div class="section-item"><div class="number">७.</div><div class="content"><span class="bold">अध्यक्षको निर्वाचनः</span> (१) अध्यक्षको पद रिक्त भएमा उपाध्यक्षले तोकेको दिनमा अध्यक्षको निर्वाचन हुनेछ र त्यसको सूचना महासचिव वा निजको अनुपस्थितिमा सचिवले प्रकाशन गर्नेछ । <div style="margin-left: 30px; margin-top: 10px; text-align: justify;">तर उपाध्यक्षको पद समेत रिक्त भएमा उमेरको हिसाबले सभाको ज्येष्ठ सदस्यले अध्यक्षको निर्वाचनको दिन तोक्नेछ ।</div><div class="nested-item"><div class="number">(२)</div><div class="content">उपनियम (१) बमोजिम प्रकाशित कार्यक्रममा निर्धारित समयभित्र कुनै सदस्यले कुनै अर्को सदस्यलाई अध्यक्ष पदमा निर्वाचित गरियोस् भन्ने अनुसूची-१ बमोजिमको ढाँचामा प्रस्तावको सूचना महासचिवलाई <span class="footnote-ref">ß</span>वा निजको अनुपस्थितिमा सचिवलाई दिनु पर्नेछ ।</div></div><div class="nested-item"><div class="number">(३)</div><div class="content">उपनियम (२) बमोजिमको प्रस्तावको सूचना प्रस्तावक सदस्यले बैठकमा प्रस्तुत गरेपछि समर्थक सदस्यले समर्थन गर्नेछ । त्यस्तो प्रस्तावको एक मात्र सूचना प्राप्त भएमा समर्थक सदस्यले बोलिसकेपछि अध्यक्षता गर्ने व्यक्तिले प्रस्तावित सदस्य अध्यक्ष पदमा निर्विरोध निर्वाचित भएको घोषणा गर्नेछ ।</div></div><div class="nested-item"><div class="number">(४)</div><div class="content">उपनियम (२) बमोजिमको समयमा एक भन्दा बढी प्रस्तावको सूचना प्राप्त भएकोमा दर्ता क्रमानुसार प्रस्तावक सदस्यले प्रस्ताव प्रस्तुत गर्ने र समर्थक सदस्यले समर्थन गर्ने क्रम सकिएपछि सबै प्रस्तावमाथि संक्षिप्त छलफल हुनेछ र त्यसपछि अध्यक्षता गर्नेले सबै प्रस्तावलाई क्रमशः निर्णयार्थ प्रस्तुत गर्नेछ ।</div></div><div class="nested-item"><div class="number">(५)</div><div class="content">एक भन्दा बढी प्रस्तावको सूचना प्राप्त भई उपनियम (४) बमोजिम निर्णयार्थ प्रस्तुत भएकोमा जुन प्रस्ताव राष्ट्रिय सभामा तत्काल कायम रहेका सम्पूर्ण सदस्य सङ्ख्याको बहुमतबाट पारित हुन्छ सो प्रस्तावमा प्रस्तावित सदस्य अध्यक्ष पदमा निर्वाचित भएको मानिनेछ र बाँकी प्रस्तावलाई निर्णयार्थ प्रस्तुत गरिने छैन ।</div></div><div class="nested-item"><div class="number"><span class="footnote-ref">B</span>(५क)</div><div class="content">उपनियम (५) बमोजिमको प्रस्ताव सभामा तत्काल कायम रहेको सम्पूर्ण सदस्य सङ्ख्याको बहुमतबाट पारित हुन नसकेमा बढी मत प्राप्त गर्ने दुई जना उम्मेदवारको बीचमा पुनः निर्वाचन हुनेछ।</div></div><div class="nested-item"><div class="number">(६)</div><div class="content">अध्यक्ष र उपाध्यक्षको उम्मेदवारको प्रस्तावको निर्णय सदस्यको दस्तखत सहितको मत विभाजनद्वारा हुनेछ ।</div></div><div class="nested-item"><div class="number">(७)</div><div class="content">बैठकको अध्यक्षता गर्ने सदस्य अध्यक्ष पदमा प्रस्तावित भएमा अध्यक्ष पदमा प्रस्तावित नभएको <span class="form-field medium"></span> जेष्ठ सदस्यले सो दिनको बैठकको अध्यक्षता गर्नेछ ।</div></div><div class="nested-item"><div class="number">(८)</div><div class="content">अध्यक्षको पद कुनै कारणले रिक्त भएमा यस नियममा उल्लिखित कार्यविधि बमोजिम निर्वाचन गरी पूर्ति गरिनेछ ।</div></div></div></div><div class="section-item"><div class="number">८.</div><div class="content"><span class="bold">उपाध्यक्षको निर्वाचनः</span> (१) उपाध्यक्षको निर्वाचन अध्यक्षले तोकेको दिन र समयमा हुनेछ । <div class="nested-item"><div class="number">(२)</div><div class="content">उपनियम (१) बमोजिमको उपाध्यक्षको निर्वाचन सम्बन्धी सूचना महासचिवले वा निजको अनुपस्थितिमा सचिवले प्रकाशन गर्नेछ ।</div></div><div class="nested-item"><div class="number">(३)</div><div class="content">उपनियम (२) बमोजिम प्रकाशित कार्यक्रममा निर्धारित समयभित्र कुनै सदस्यले कुनै अर्को सदस्यलाई उपाध्यक्ष पदमा निर्वाचित गरियोस् भन्ने अनुसूची-१ बमोजिमको ढाँचामा प्रस्तावको सूचना महासचिवलाई <span class="footnote-ref">ß</span>वा निजको अनुपस्थितिमा सचिवलाई दिनु पर्नेछ ।</div></div><div class="nested-item"><div class="number">(४)</div><div class="content">उपाध्यक्षको निर्वाचन सम्बन्धी अन्य प्रक्रिया अध्यक्षको निर्वाचनको लागि निर्धारित प्रक्रिया बमोजिम हुनेछ ।</div></div></div></div><div class="section-item"><div class="number"><span class="footnote-ref">B</span>८क.</div><div class="content"><span class="bold">निर्वाचनको अवधिः</span> अध्यक्ष वा उपाध्यक्षको पद रिक्त भएमा पद रिक्त हुँदाका बखत अधिवेशन चलिरहेको भएमा पद रिक्त भएको मितिले पन्ध्र दिनभित्र र अधिवेशन नचलेको भएमा त्यसपछि अधिवेशन सुरू भएको मितिले पन्ध्र दिनभित्र निर्वाचन गरी सक्नु पर्नेछ। <div style="margin-left: 30px; margin-top: 10px; text-align: justify;">तर उपाध्यक्षको पद रिक्त हुँदाका बखत अध्यक्षको पद समेत रिक्त रहेमा अध्यक्षको निर्वाचन भएको मितिले पन्ध्र दिनभित्र उपाध्यक्षको निर्वाचन गर्न यस नियमले बाधा पुऱ्याएको मानिने छैन।</div></div></div><div class="section-item"><div class="number"><span class="footnote-ref">X</span>९.</div><div class="content"><span class="form-field xlarge"></span></div></div><div class="section-item"><div class="number">१०.</div><div class="content"><span class="bold">अध्यक्षता गर्ने सदस्यहरूको मनोनयनः</span> (१) अध्यक्षले आफू तथा उपाध्यक्षको अनुपस्थितिमा बैठकको अध्यक्षता गर्न बढीमा <span class="footnote-ref">△</span>प्रत्येक दुई वर्षमा सभाका सदस्यको समावेशिता समेतका आधारमा कम्तीमा दुई जना महिला सहित पाँच जना सदस्यलाई मनोनीत गर्न सक्नेछ । <div class="nested-item"><div class="number">(२)</div><div class="content">उपनियम (१) बमोजिम मनोनयन गरिएको सदस्यले अध्यक्षता गरिरहेको बैठकमा अध्यक्षले प्रयोग गर्न पाउने सबै अधिकार प्रयोग गर्न सक्नेछ ।</div></div></div></div><div class="text-center bold" style="margin-top: 30px;">परिच्छेद-४</div><div class="text-center bold">बैठकको कार्यविधि</div><div class="section-item"><div class="number">११.</div><div class="content"><span class="bold">सरकारी र गैरसरकारी कार्य गरिने दिनः</span> सभाको बैठक बसेको प्रत्येक हप्ताको सोमबारको दिन प्रश्नोत्तर पछिको समय गैरसरकारी कार्यले र अरु दिन सरकारी कार्यले प्राथमिकता पाउनेछ । <div style="margin-left: 30px; margin-top: 10px; text-align: justify;">तर कुनै कारणवश सोमबार बैठक बस्न नसके त्यसपछि लगत्तै बस्ने बैठकमा उक्त कार्यलाई प्राथमिकता दिइनेछ ।</div><div style="margin-left: 30px; margin-top: 10px; text-align: justify;"><span class="bold">स्पष्टीकरणः</span> यस नियमको प्रयोजनको लागि “गैरसरकारी कार्य” भन्नाले सभामा मन्त्री बाहेक कुनै सदस्यले पेश गर्ने प्रस्ताव, विधेयक वा यस्तै प्रकृतिका अन्य विषयहरुलाई जनाउँछ ।</div></div></div><div class="section-item"><div class="number">१२.</div><div class="content"><span class="bold">दैनिक कार्यसूचीः</span> (१) अध्यक्षको निर्देशन अनुसार महासचिव वा निजको अनुपस्थितिमा सचिवले बैठकको कम्तीमा एक दिन अगावै सम्भावित कार्यसूची तयार गर्नेछ। त्यस्तो कार्यसूचीको जानकारी विद्युतीय माध्यमबाट सदस्य र संसदीय दलको कार्यालयलाई उपलब्ध गराउनेछ र बैठक सुरू हुनुभन्दा एक घण्टा अगावै बैठकको कार्यसूची सदस्यलाई उपलब्ध गराउनेछ। <div style="margin-left: 30px; margin-top: 10px; text-align: justify;">तर विशेष परिस्थितिमा अध्यक्षको निर्देशन अनुसार बैठक बस्ने भएमा वा एकै दिन एक भन्दा बढी बैठक बस्नु पर्ने भएमा सामान्यतया एक घण्टा अगावै बैठकको कार्यसूची तयार गरी त्यसको एक प्रति सदस्यलाई उपलब्ध गराउन बाधा पर्ने छैन ।</div><div class="nested-item"><div class="number">(२)</div><div class="content">यस नियमावलीमा अन्यथा लेखिएकोमा बाहेक अध्यक्षको अनुमति नलिई कुनै दिनको कार्य सूचीमा नपरेको कुनै विषयमाथि सो दिन विचार गर्न सकिने छैन ।</div></div></div></div><div class="section-item"><div class="number">१३.</div><div class="content"><span class="bold">कार्यव्यवस्था परामर्श समितिः</span> (१) राष्ट्रिय सभाको बैठकमा पेश हुने विषयको प्राथमिकता तथा समयावधिको निर्धारण लगायत बैठकलाई सुव्यवस्थित ढङ्गले सञ्चालन गर्ने सम्बन्धमा र अध्यक्षले आवश्यक ठहर्याएको अन्य विषयमा परामर्श दिन अध्यक्षको अध्यक्षतामा राष्ट्रिय सभामा प्रतिनिधित्व गर्ने सम्पूर्ण संसदीय दलका सदस्यको प्रतिनिधित्व हुने गरी <span class="footnote-ref">Π</span>पदेन सदस्य बाहेक बढीमा नौ सदस्यीय कार्य व्यवस्था परामर्श समिति गठन गर्न सक्नेछ । <div class="nested-item"><div class="number">(२)</div><div class="content">उपनियम (१) बमोजिमको समितिमा अध्यक्षले कम्तीमा एकजना महिला सहित दुई जना सदस्य मनोनयन गर्न सक्नेछ ।</div></div><div class="nested-item"><div class="number">(३)</div><div class="content">उपाध्यक्ष र संसदीय मामिला मन्त्री समितिको क्रमशः पदेन उपाध्यक्ष तथा सदस्य हुनेछन् ।</div></div><div class="nested-item"><div class="number">(४)</div><div class="content">यस नियममा जुनसुकै कुरा लेखिएको भए तापनि अध्यक्षले आफूलाई उपयुक्त लागेको कुनै सदस्यलाई कार्यव्यवस्था परामर्श समितिको बैठकमा आमन्त्रित सदस्यको रुपमा आमन्त्रण गर्न सक्नेछ ।</div></div></div></div><div class="section-item"><div class="number">१४.</div><div class="content"><span class="bold">समयावधिको निर्धारणः</span> (१) अध्यक्षले बैठकमा पेश हुने विषयमाथि छलफल गर्न समयावधि तोक्नेछ । <div class="nested-item"><div class="number">(२)</div><div class="content">उपनियम (१) बमोजिम तोकिएको समयावधि समाप्त भएपछि यस नियमावलीमा अन्यथा लेखिएकोमा बाहेक अध्यक्षले थप छलफल नगराई सो विषयको टुङ्गो लगाउन आवश्यक सबै प्रस्ताव निर्णयार्थ बैठकमा प्रस्तुत गर्नेछ ।</div></div></div></div><div class="section-item"><div class="number">१५.</div><div class="content"><span class="bold">शून्य समय र विशेष समयः</span> (१) सदस्यले आवश्यक महसुस गरेका समसामयिक विषयमा भनाई राख्न अध्यक्षले सदनको कार्यबोझलाई विचार गरी शून्य समय र विशेष समय तोक्न सक्नेछ । <div style="margin-left: 30px; margin-top: 10px; text-align: justify;">तर अघिल्लो बैठक र प्रारम्भ हुन लागेको बैठक बीचको अवधिको कुनै गम्भिर प्रकृतिको घटना वा विषयको सन्दर्भमा सरकारको ध्यानाकर्षण गराउन सदस्यले ढ्याप ढ्याप गरी समय माग गरेमा अध्यक्षले आकस्मिक समय उपलब्ध गराउन सक्नेछ ।</div><div class="nested-item"><div class="number"><span class="footnote-ref">△</span>(२)</div><div class="content">उपनियम (१) बमोजिमको आकस्मिक समय, शून्य समय र विशेष समयमा उठेका विषयको जवाफ सम्बन्धित मन्त्रीले सात दिनभित्र सभामा दिनु पर्नेछ ।</div></div></div></div><div class="section-item"><div class="number"><span class="footnote-ref">B</span>१५क.</div><div class="content"><span class="bold">प्रादेशिक सरोकार समयः</span> (१) सभाको निर्वाचक मण्डलका रूपमा रहने प्रदेश र स्थानीय तहका सरोकारको विषयमा ध्यानाकर्षण गराउन सभाको बैठक बसेको हरेक महिनाको पहिलो र तेस्रो शुक्रबार प्रादेशिक सरोकार समय रहनेछ। <div style="margin-left: 30px; margin-top: 10px; text-align: justify;">तर तत्काल छलफल गर्नु पर्ने देखिएको समसामयिक राष्ट्रिय सरोकारका विषयमा उक्त दिन सभामा छलफल गर्नु पर्ने भएमा अध्यक्षले अर्को कुनै बैठकमा प्रादेशिक सरोकारको समय निर्धारण गर्न सक्नेछ।</div><div class="nested-item"><div class="number">(२)</div><div class="content">प्रादेशिक सरोकार समयमा सदस्यहरूले सङ्घीयता कार्यान्वयन, अन्तरतह समन्वय र सहकार्य, कानून निर्माण, अन्तर सरकारी वित्त हस्तान्तरण एवम् प्रदेश तथा स्थानीय तहका विषयमा सीमित रही धारणा राख्नु पर्नेछ।</div></div><div class="nested-item"><div class="number">(३)</div><div class="content">उपनियम (२) बमोजिम सदस्यले उठाएका विषयमा सम्बन्धित मन्त्रीले उपनियम (१) बमोजिमको अर्को बैठकमा जवाफ दिनु पर्नेछ।</div></div></div></div><div class="section-item"><div class="number">१६.</div><div class="content"><span class="bold">सूचना दिने तरिकाः</span> यस नियमावलीमा अन्यथा लेखिएकोमा बाहेक सदस्यले सूचना दिँदा दिनको एघार बजेदेखि दुई बजेसम्म सचिवलाई <span class="bold">लिखित वा विद्युतीय माध्यमबाट</span> दिनु पर्नेछ । सो समय नघाई दिएको सूचना त्यसपछिको कार्य दिनमा दिएको मानिनेछ । </div></div><div class="section-item"><div class="number">१७.</div><div class="content"><span class="bold">सूचनामा संशोधनः</span> कुनै सूचनामा आपत्तिजनक, व्यङ्ग्यात्मक, अनावश्यक, अनुपयुक्त वा असम्बद्ध शब्द वा वाक्यांश प्रयोग भएको लागेमा अध्यक्षले त्यस्तो सूचना वितरण हुनुभन्दा अघि उपयुक्त संशोधन गर्न वा गराउन सक्नेछ । </div></div><div class="section-item"><div class="number">१८.</div><div class="content"><span class="bold">कागजपत्रको वितरणः</span> (१) सचिवले आवश्यक कागजपत्र एवं सूचनाहरू सदस्यलाई उपलब्ध गराउनेछ । <div class="nested-item"><div class="number"><span class="footnote-ref">△</span>(२)</div><div class="content">उपनियम (१) बमोजिम सदस्यलाई उपलब्ध गराउनु पर्ने कागजपत्र वा सूचना प्रत्येक सदस्यसँग सम्बन्धित पिजन होलमा राख्ने वा विद्युतीय माध्यमबाट उपलब्ध गराउने व्यवस्था सचिवले मिलाउनेछ। यसरी पिजन होलमा कागजपत्र वा सूचना राखिएको वा विद्युतीय माध्यमबाट उपलब्ध गराइएको कागजपत्र वा सूचना सदस्यले प्राप्त गरेको मानिनेछ ।</div></div></div></div><div class="section-item"><div class="number"><span class="footnote-ref">△</span>१९.</div><div class="content"><span class="bold">बैठकको प्रारम्भः</span> तोकिएको समयमा जनाउ घण्टी बज्नेछ र बैठक कक्षमा राष्ट्रिय धुन बजेपछि बैठकको प्रारम्भ हुनेछ। </div></div><div class="section-item"><div class="number">२०.</div><div class="content"><span class="bold">बैठकमा पालन गर्नु पर्ने नियमः</span> बैठकमा देहायका नियमहरू पालन गर्नु पर्नेछः- <div class="nested-item"><div class="number"><span class="footnote-ref">△</span>(क)</div><div class="content">बैठक कक्षमा अध्यक्षको प्रवेश हुँदा सबैले उठेर सम्मान प्रकट गर्नु पर्ने,</div></div><div class="nested-item"><div class="number">(ख)</div><div class="content">अध्यक्षले बैठकप्रति सम्मान प्रकट गरी आफ्नो आसन ग्रहण गर्नु पर्ने,</div></div><div class="nested-item"><div class="number">(ग)</div><div class="content">बैठक स्थगित भई अध्यक्ष बैठक कक्षबाट बाहिर निस्के पछि मात्र अरु सदस्यले बैठक कक्ष छाड्नु पर्ने,</div></div><div class="nested-item"><div class="number">(घ)</div><div class="content"><span class="form-field xlarge"></span> अध्यक्षलाई सम्बोधन गरेर बोल्नु पर्ने र अध्यक्षले अन्यथा आदेश दिएमा बाहेक उभिएर बोल्नु पर्ने,</div></div><div class="nested-item"><div class="number">(ङ)</div><div class="content">अध्यक्षले समय दिएपछि मात्र बोल्नु पर्ने,</div></div><div class="nested-item"><div class="number">(च)</div><div class="content">अध्यक्षले बैठकलाई सम्बोधन गरिरहेको समयमा कुनै पनि सदस्यले स्थान छाड्न नहुने र अध्यक्षले बोलेको कुरा ध्यानपूर्वक सुन्नु पर्ने,</div></div><div class="nested-item"><div class="number">(छ)</div><div class="content">अध्यक्षको आसन तथा बोलिरहेको सदस्यको बीचबाट हिँड्न र अध्यक्षको आसनतर्फ पिठ्यूँ फर्काएर बस्न नहुने,</div></div><div class="nested-item"><div class="number">(ज)</div><div class="content">कुनै सदस्यले बोलिरहेको समयमा बाधा पुग्ने वा बैठकको मर्यादा भङ्ग हुने वा अव्यवस्था उत्पन्न हुने कुनै काम गर्न नहुने,</div></div><div class="nested-item"><div class="number">(झ)</div><div class="content">बैठकको कार्यसँग प्रत्यक्ष रुपले सम्बन्धित विषय बाहेक अन्य विषयको पुस्तक, समाचारपत्र वा अन्य कागजपत्र पढ्न नहुने, र</div></div><div class="nested-item"><div class="number">(ञ)</div><div class="content">बैठक कक्षमा फोनमा कुरा गर्न, रेकर्ड गर्न नहुने र मोबाइल मौन अवस्थामा राख्नु पर्ने ।</div></div></div></div><div class="section-item"><div class="number">२१.</div><div class="content"><span class="bold">छलफलमा भाग लिने सदस्यले पालन गर्नु पर्ने नियमः</span> बैठकमा हुने छलफलमा भाग लिने सदस्यले देहायका नियमको पालन गर्नु पर्नेछः– <div class="nested-item"><div class="number">(क)</div><div class="content">अध्यक्षको ध्यानाकर्षण गर्नको निमित्त उठ्नु पर्ने र अध्यक्षले निजको नाम बोलाएपछि वा इशारा गरेपछि मात्र बोल्नु पर्ने,</div></div><div class="nested-item"><div class="number">(ख)</div><div class="content">अध्यक्षले पद अनुकूल आचरण गरेको छैन भन्ने प्रस्तावको छलफलको क्रममा बाहेक अध्यक्षको आचरणको आलोचना गर्न नहुने,</div></div><div class="nested-item"><div class="number">(ग)</div><div class="content">संविधानको धारा १०५ ले बहसमा बन्देज गरेका विषयमा छलफल गर्न नहुने,</div></div><div class="nested-item"><div class="number">(घ)</div><div class="content">अशिष्ट, अश्लील, अपमानजनक, आपत्तिजनक शब्द वा सार्वजनिक शिष्टाचार वा नैतिकताको प्रतिकूल हुने गरी बोल्न नहुने,</div></div><div class="nested-item"><div class="number"><span class="footnote-ref">B</span>(घ१)</div><div class="content">कसैलाई उत्पत्ति, धर्म, वर्ण, जात, जाति, लिङ्ग, शारीरिक अवस्था, अपाङ्गता, स्वास्थ्य स्थिति, वैवाहिक स्थिति, गर्भावस्था, आर्थिक अवस्था, भाषा वा क्षेत्र, वैचारिक आस्था वा यस्तै अन्य कुनै आधारमा होच्याउने वा अरु कुनै किसिमले असर पर्ने गरी बोल्न वा असंसदीय शब्द प्रयोग गर्न नहुने,</div></div><div class="nested-item"><div class="number">(ङ)</div><div class="content">सदन वा अध्यक्षको कुनै निर्णय बदर गरियोस् भन्ने प्रस्तावमाथि बोल्दाको अवस्थामा बाहेक सदन वा अध्यक्षको कुनै पनि निर्णयको आलोचना गर्न नहुने, र</div></div><div class="nested-item"><div class="number">(च)</div><div class="content">बोल्न पाउने अधिकारलाई सदनको कार्यमा बाधा पार्ने मनसायले दुरूपयोग गर्न नहुने ।</div></div></div></div><div class="section-item"><div class="number">२२.</div><div class="content"><span class="bold">छलफलमा बोल्ने क्रमः</span> छलफलमा बोल्ने र उत्तर दिने क्रम देहाय बमोजिम हुनेछः– <div class="nested-item"><div class="number">(क)</div><div class="content">प्रस्ताव पेश गर्ने सदस्यले बोलिसकेपछि अध्यक्षले नाम बोलाएको वा इशारा गरेको क्रम बमोजिमका सदस्यले बोल्न पाउने,</div></div><div class="nested-item"><div class="number">(ख)</div><div class="content">यस नियमावलीमा अन्यथा लेखिएकोमा बाहेक अध्यक्षको अनुमति बिना कुनै सदस्यले एउटै प्रस्तावमा एक पटक भन्दा बढी बोल्न नपाउने,</div></div><div class="nested-item"><div class="number">(ग)</div><div class="content">प्रस्ताव पेश गर्ने सदस्यले उत्तर दिनको निमित्त छलफलको अन्त्यमा फेरि बोल्न पाउने, सो प्रस्तावको सम्बन्धमा छलफलमा पहिले भाग लिई सकेको वा नलिएको भए तापनि प्रस्तावक सदस्यले उत्तर दिइसकेपछि अध्यक्षको अनुमति नलिई फेरि बोल्न नपाउने,</div></div><div class="nested-item"><div class="number">(घ)</div><div class="content">प्रस्तावमा संशोधन पेश गर्ने सदस्यलाई अध्यक्षको अनुमति बिना उत्तर दिने अधिकार नहुने, र</div></div><div class="nested-item"><div class="number">(ङ)</div><div class="content">प्रस्ताव पेश गर्ने सदस्यले उत्तर दिइसकेपछि छलफल समाप्त भएको मानिने ।</div></div></div></div><div class="section-item"><div class="number">२३.</div><div class="content"><span class="bold">सम्बद्धताः</span> (१) सदस्यले बोलेको कुरा सभामा तत्काल विचाराधीन रहेको विषयसँग सम्बद्ध हुनु पर्नेछ । <div class="nested-item"><div class="number"><span class="footnote-ref">△</span>(२)</div><div class="content">कुनै सदस्यले असम्बद्ध कुरा बोलिरहेमा वा आफ्नो वा अरू कसैको तर्कलाई बारम्बार दोहोऱ्याइरहेमा अध्यक्षले निजलाई वक्तव्यप्रति ध्यान आकर्षित गर्दै विषयकेन्द्रित भई भनाई राख्न आग्रह गर्न सक्नेछ।</div></div><div class="nested-item"><div class="number"><span class="footnote-ref">B</span>(३)</div><div class="content">उपनियम (२) बमोजिम आग्रह गर्दा समेत विषयकेन्द्रित भई भनाई नराखेमा त्यस्तो सदस्यलाई बोल्न रोक्न आदेश दिन सक्नेछ र त्यस्तो आदेश हुनासाथ निजले बोल्न रोकी आफ्नो स्थान ग्रहण गर्नु पर्नेछ ।</div></div></div></div><div class="section-item"><div class="number">२४.</div><div class="content"><span class="bold">स्पष्टीकरण माग गर्न वा दिन सकिनेः</span> (१) छलफल चलिरहेको समयमा सम्बन्धित विषयमा कुनै सदस्यले आवश्यक सम्झेमा अध्यक्ष मार्फत कुनै स्पष्टीकरण माग गर्न पाउनेछ । <div class="nested-item"><div class="number">(२)</div><div class="content"> उपनियम (१) मा जुनसुकै कुरा लेखिएको भए तापनि अध्यक्षको अनुमति लिई कुनै सदस्यले सदनको जानकारीको लागि आफूसँग सम्बन्धित अन्य विषयमा स्पष्टीकरण दिन सक्नेछ । <div style="margin-left: 30px; margin-top: 10px; text-align: justify;">तर त्यस्तो स्पष्टीकरण दिँदा कुनै विवादास्पद विषय उठाउन पाइने छैन र सो स्पष्टीकरणमाथि छलफल हुने छैन ।</div></div></div></div></div><div class="section-item"><div class="number">२५.</div><div class="content"><span class="bold">छलफल समाप्तिको प्रस्तावः</span> (१) यस नियमावलीमा अन्यथा लेखिएकोमा बाहेक कुनै सदस्यले बैठकमा पेश भइसकेको प्रस्तावमाथिको छलफल समाप्त गरियोस् भन्ने प्रस्ताव अध्यक्षको अनुमति लिई कुनै पनि समयमा पेश गर्न सक्नेछ । <div class="nested-item"><div class="number">(२)</div><div class="content">मूल प्रस्तावमा आवश्यक छलफल भइसकेको लागेमा अध्यक्षले छलफल समाप्त गरियोस् भन्ने प्रस्ताव निर्णयार्थ बैठकमा पेश गर्न सक्नेछ ।</div></div><div class="nested-item"><div class="number">(३)</div><div class="content">छलफल समाप्त गरियोस् भन्ने प्रस्तावमाथि कुनै संशोधन पेश गर्न वा छलफल गर्न पाइने छैन र त्यस्तो प्रस्ताव स्वीकृत भएमा अध्यक्षले मूल प्रस्तावलाई थप छलफल हुन नदिई निर्णयार्थ बैठकमा पेश गर्नेछ ।</div></div><div class="nested-item"><div class="number">(४)</div><div class="content">कुनै छलफल अनावश्यक किसिमले लम्बिएको छ भन्ने लागेमा अध्यक्षले बैठकको राय बुझी छलफल अन्त्य हुने समय तोक्न सक्नेछ र त्यसरी समय तोकिएकोमा अध्यक्षले सो समयावधिभित्र छलफल समाप्त भएको मानी मूल प्रस्तावमा सभाको निर्णय प्राप्त गर्न आवश्यक सबै प्रश्नहरू निर्णयार्थ बैठकमा पेश गर्न सक्नेछ ।</div></div></div></div><div class="section-item"><div class="number">२६.</div><div class="content"><span class="bold">नियमापत्तिः</span> (१) बैठकसमक्ष तत्काल विचाराधीन रहेको कुनै विषयमा कुनै सदस्यलाई कुनै नियमको व्यवस्था उल्लङ्घन भएको छ भन्ने लागेमा जुन नियम उल्लङ्घन भएको हो सो खुलाई नियमापत्ति गर्न सक्नेछ । <div class="nested-item"><div class="number">(२)</div><div class="content">उपनियम (१) बमोजिम नियमापत्ति गर्ने सदस्यले अध्यक्षबाट स्वीकृति सूचक (अभिव्यक्ति वा इशारा) पाएपछि बोलिरहेको सदस्यले बोल्न रोक्नु पर्नेछ ।</div></div><div class="nested-item"><div class="number">(३)</div><div class="content">नियमापत्ति गर्ने सदस्यले सोको आधार स्पष्ट गरी नियमापत्ति सम्बन्धी कुरा मात्र बोल्न पाउनेछ र नियमापत्ति गरेपछि निजले आफ्नो स्थान ग्रहण गर्नु पर्नेछ।</div></div><div class="nested-item"><div class="number">(४)</div><div class="content">बैठकमा गरेको नियमापत्तिको निर्णय अध्यक्षले गर्नेछ र सो निर्णय अन्तिम हुनेछ ।</div></div></div></div><div class="text-center bold" style="margin-top: 30px;">परिच्छेद-५</div><div class="text-center bold">निर्णय गर्ने तरिका</div><div class="section-item"><div class="number">२७.</div><div class="content"><span class="bold">प्रश्नद्वारा निर्णय हुनेः</span> सभामा प्रस्तावमाथि छलफल समाप्त भएपछि सो प्रस्तावलाई अध्यक्षले निर्णयार्थ प्रस्तुत गर्दा प्रश्नको रूपमा पेश गर्नु पर्नेछ । </div></div><div class="section-item"><div class="number">२८.</div><div class="content"><span class="bold">निर्णयार्थ प्रश्न पेश गर्ने विधिः</span> (१) निर्णयार्थ प्रस्तुत भएको प्रस्तावको पक्षमा हुने सदस्यलाई “हुन्छ” र विपक्षमा हुने सदस्यलाई “हुन्न” भन्ने शब्द सुनिने गरी उच्चारण गर्नु भनी अध्यक्षले प्रश्नहरू क्रमशः निर्णयार्थ पेश गर्नेछ । <div class="nested-item"><div class="number">(२)</div><div class="content">उपनियम (१) बमोजिम प्रस्तावलाई निर्णयार्थ पेश गरेपछि अध्यक्षले “हुन्छ” वा “हुन्न” भन्ने सदस्यमध्ये जुन पक्षको बहुमत भएको ठहर्याउँछ सो कुराको घोषणा गर्नेछ ।</div></div><div class="nested-item"><div class="number">(३)</div><div class="content">उपनियम (२) बमोजिमको घोषणाप्रति नियम २९ बमोजिम असहमति प्रकट नगरिएमा अध्यक्षको घोषणा राष्ट्रिय सभाको निर्णय मानिनेछ ।</div></div><div class="nested-item"><div class="number">(४)</div><div class="content">अध्यक्षद्वारा कुनै प्रस्ताव निर्णयार्थ पेश गरिसकेपछि सो प्रस्तावमाथि छलफल गर्न वा संशोधन प्रस्तुत गर्न वा स्थगन प्रस्ताव पेश गर्न पाइने छैन ।</div></div></div></div><div class="section-item"><div class="number">२९.</div><div class="content"><span class="bold">विभाजनः</span> (१) नियम २८ को उपनियम (२) बमोजिम अध्यक्षको घोषणाप्रति कम्तीमा छ जना सदस्यले आ-आफ्नो स्थानमा उभिई असहमति प्रकट गरेमा अध्यक्षले “हुन्छ” र “हुन्न” भन्ने सदस्यलाई देहाय बमोजिमको कुनै तरिकाले विभाजन गरी मत सङ्कलन गर्नेछः- <div class="nested-item"><div class="number">(क)</div><div class="content">प्रत्येक सदस्यलाई “हुन्छ” वा “हुन्न” भन्ने शब्द उच्चारण गर्न लगाई, वा</div></div><div class="nested-item"><div class="number">(ख)</div><div class="content">“हुन्छ” र “हुन्न” भन्ने दुबै थरी सदस्यलाई भिन्नाभिन्नै ढोकाबाट उपकक्ष (लवी) मा प्रवेश गराई वर्णानुक्रम अनुसारको नामावलीमा दस्तखत गराएर वा</div></div><div class="nested-item"><div class="number">(ग)</div><div class="content">स्वचालित मत अभिलेखयन्त्र सञ्चालन गरेर ।</div></div><div class="nested-item"><div class="number"><span class="footnote-ref">△</span>(२)</div><div class="content"> उपनियम (१) मा जुनसुकै कुरा लेखिएको भए तापनि अध्यक्षलाई मत विभाजनको माग उपयुक्त नलागेमा मत विभाजनको आदेश दिनु भन्दा पहिले "हुन्छ" र "हुन्न" भन्ने सदस्यलाई आ-आफ्नो स्थानमा क्रमशः उठ्न लगाई सङ्ख्या गणना गरी सभाको निर्णय निश्चय गर्न सक्नेछ। <div style="margin-left: 30px; margin-top: 10px; text-align: justify;">तर कुनै प्रकारको अपाङ्गताका कारण उभिन नसक्ने सदस्यले आफ्नो शारीरिक अनुकूलता अनुसार मत जाहेर गर्न यस उपनियमले बाधा पुऱ्याएको मानिने छैन।</div></div></div><div class="nested-item"><div class="number">(३)</div><div class="content"> उपनियम (१) बमोजिम मत सङ्कलन गर्न स्वचालित मत अभिलेखयन्त्र प्रयोग भएकोमा,- <div class="sub-nested-item"><div class="number"><span class="footnote-ref">△</span>(क)</div><div class="content">कुनै सदस्यले कुनै कारणवश सो यन्त्र सञ्चालन गर्न असमर्थ भएको जानकारी अध्यक्षलाई गराएमा अध्यक्षले निजलाई सोधी मत गणना गर्न सक्नेछ,</div></div><div class="sub-nested-item"><div class="number">(ख)</div><div class="content">कुनै सदस्यले स्वचालित मत अभिलेखयन्त्रको गलत बिन्दु थिचेको कारणले गलत मतदान हुन गएमा निर्णय सुनाउनु अघि अध्यक्षको ध्यान आकर्षित गरी आफ्नो मत सच्याउन सक्नेछ ।</div></div></div></div><div class="nested-item"><div class="number">(४)</div><div class="content">उपनियम (१) वा (२) बमोजिम सङ्कलित मतगणनाको परिणाम अध्यक्षले तत्काल सुनाउनेछ र त्यसप्रति कसैले पनि असहमति प्रकट गर्न पाउने छैन ।</div></div><div class="nested-item"><div class="number">(५)</div><div class="content">कुनै प्रस्तावलाई खण्ड खण्ड गरी एकभन्दा बढी प्रश्नको रूपमा निर्णयार्थ <span class="footnote-ref">Π</span>प्रस्तुत गर्न सक्ने अधिकार अध्यक्षलाई हुनेछ । मत सङ्कलक तोक्ने र विभाजनको अन्य कार्यविधि निर्धारण गर्ने अधिकार समेत अध्यक्षलाई हुनेछ ।</div></div></div></div><div class="text-center bold" style="margin-top: 30px;">परिच्छेद-६</div><div class="text-center bold">बैठकमा सुव्यवस्था</div><div class="section-item"><div class="number"><span class="footnote-ref">△</span>३०.</div><div class="content"><span class="bold">बैठकको सुव्यवस्थाः</span> (१) सभाको बैठकमा मर्यादा कायम गर्न, गराउन अध्यक्षले आवश्यक निर्देशन दिन सक्नेछ। <div class="nested-item"><div class="number">(२)</div><div class="content">उपनियम (१) बमोजिमको निर्देशन पालना गर्नु प्रत्येक सदस्यको कर्तव्य हुनेछ ।</div></div><div class="nested-item"><div class="number">(३)</div><div class="content">उपनियम (१) बमोजिमको निर्देशन पालना नगरेमा अध्यक्षले त्यस्तो सदस्यलाई आफ्नो व्यवहार नियन्त्रण गर्न चेतावनी दिन सक्नेछ र चेतावनी पाएपछि निजले त्यस्तो व्यवहार तुरुन्त नियन्त्रण गर्नु पर्नेछ ।</div></div></div></div><div class="section-item"><div class="number">३१.</div><div class="content"><span class="bold">बैठक कक्षबाट निष्काशनः</span> (१) नियम ३० को उपनियम (३) बमोजिमको निर्देशन पालन नगर्ने सदस्यलाई अध्यक्षले बैठक कक्षबाट बाहिर जान आदेश दिन सक्नेछ । आदेश पाएपछि त्यस्तो सदस्य बैठक कक्षबाट तुरून्त बाहिर जानु पर्नेछ र निजले सो दिनको बाँकी अवधिको बैठकमा उपस्थित हुन पाउने छैन । <div class="nested-item"><div class="number">(२)</div><div class="content">उपनियम (१) बमोजिमको आदेश पाएपछि पनि त्यस्तो सदस्य बैठक कक्षबाट तुरून्त बाहिर नगएमा अध्यक्षले निजलाई मर्यादापालकको सहयोग लिई बाहिर निकाल्न सक्नेछ ।</div></div><div class="nested-item"><div class="number">(३)</div><div class="content">उपनियम (२) बमोजिम बैठकबाट निष्काशित सदस्यले त्यसपछिको तीन दिनसम्म सभाको बैठक वा कुनै समितिको बैठकमा भाग लिन पाउने छैन । यसरी निष्काशन गरिएको सूचना सचिवले सम्बन्धित समिति तथा संसदीय दललाई दिनेछ ।</div></div></div></div><div class="section-item"><div class="number">३२.</div><div class="content"><span class="bold">सदस्यको निलम्बनः</span> (१) अध्यक्षको आसनको अवहेलना गर्ने वा सभाको कार्यमा जानी जानी बारम्बार बाधा पुर्याउने, अभद्र व्यवहार गर्ने वा संविधान वा यस नियमावलीको जानी जानी उल्लङ्घन वा अवहेलना गर्ने सदस्यको नाम अध्यक्षले <span class="footnote-ref">△</span>सभालाई जानकारी गराउन सक्नेछ । <div class="nested-item"><div class="number">(२)</div><div class="content">उपनियम (१) बमोजिम नाम तोकिएको सदस्यलाई बैठकबाट निलम्बन गरियोस् भनी कुनै सदस्यद्वारा प्रस्ताव पेश भएमा सो प्रस्ताव अध्यक्षले निर्णयार्थ तुरून्त बैठकमा प्रस्तुत गर्नेछ र सो प्रस्ताव उपर कुनै संशोधन वा स्थगन प्रस्ताव ल्याई छलफल गर्न पाइने छैन ।</div></div><div class="nested-item"><div class="number">(३)</div><div class="content">उपनियम (२) बमोजिमको प्रस्ताव पारित भएमा त्यस्तो सदस्य निलम्बन भएको मानिनेछ र त्यसरी निलम्बित सदस्यले त्यसपछिको बढीमा पन्ध्र दिनसम्म सभा र समितिको बैठकमा उपस्थित हुन नपाउने गरी अध्यक्षले तोक्नेछ।</div></div><div class="nested-item"><div class="number">(४)</div><div class="content">उपनियम (३) बमोजिम निलम्बन भएको सदस्यले बैठक कक्षबाट तुरून्त बाहिर जानु पर्नेछ ।</div></div><div class="nested-item"><div class="number">(५)</div><div class="content">निलम्बित सदस्य उपनियम (४) बमोजिम बैठक कक्षबाट तुरून्त बाहिर नगएमा अध्यक्षले निजलाई बाहिर निकाल्न मर्यादापालकलाई आदेश दिन सक्नेछ ।</div></div><div class="nested-item"><div class="number">(६)</div><div class="content">यस नियम बमोजिम कुनै सदस्य निलम्बन भएमा वा त्यस्तो निलम्बन फुकुवा भएमा सचिवले त्यसको सूचना सम्बन्धित समिति तथा संसदीय दललाई दिनेछ ।</div></div><div class="nested-item"><div class="number">(७)</div><div class="content">उपनियम (३) तथा नियम ३३ बमोजिम निलम्बित सदस्यले पूर्व सूचना दिइसकेको प्रस्ताव निलम्बित अवस्थामै बैठकमा प्रस्तुत गर्नु पर्ने भएमा अध्यक्षले सो प्रस्ताव पेश गर्नको लागि अन्य कुनै सदस्यलाई अधिकृत गर्न सक्नेछ ।</div></div></div></div><div class="section-item"><div class="number">३३.</div><div class="content"><span class="bold">सुव्यवस्था कायम राख्ने अध्यक्षको विशेष अधिकारः</span> (१) यस परिच्छेदमा अन्यत्र जुनसुकै कुरा लेखिएको भए तापनि कुनै सदस्यले बैठक कक्षमा शान्ति, सुव्यवस्था तथा अनुशासन भङ्ग गरेमा वा गर्न लागेमा वा सभाको प्रतिष्ठामा आँच आउने किसिमले बैठक कक्षभित्र ध्वंसात्मक कार्य गरेमा वा बल प्रयोग गरेमा वा गर्न लागेमा वा कुनै भौतिक हानी नोक्सानी पुऱ्याएमा अध्यक्षले निजलाई बैठक कक्षबाट तत्काल निष्काशन गर्न मर्यादापालकलाई आदेश दिन सक्नेछ । यसरी निष्काशित सदस्यलाई अध्यक्षले बढीमा <span class="footnote-ref">△</span>पन्ध्र दिन सम्मको लागि निलम्बन गरी क्षति भएको भौतिक सामग्रीको क्षतिपूर्ति निजबाट भराउने आदेश दिन सक्नेछ । <div style="margin-left: 30px; margin-top: 10px; text-align: justify;">तर अध्यक्षले यसरी कारबाहीको आदेश दिनुभन्दा अगाडि सम्बन्धित सदस्यलाई आफ्नो सफाई पेश गर्ने उचित मौका दिनुपर्नेछ ।</div><div class="nested-item"><div class="number">(२)</div><div class="content">उपनियम (१) बमोजिम निलम्बित सदस्यले सो अवधिभर सभा <span class="footnote-ref">B</span>र कुनै समितिको बैठकमा उपस्थित हुन पाउने छैन ।</div></div><div class="nested-item"><div class="number">(३)</div><div class="content">यस नियम बमोजिम कुनै सदस्य निलम्बन भएमा वा त्यस्तो निलम्बन फुकुवा भएमा सचिवले त्यसको सूचना सम्बन्धित समिति तथा संसदीय दललाई दिनेछ ।</div></div><div class="nested-item"><div class="number">(४)</div><div class="content">उपनियम (१) बमोजिमको कार्य भएको भन्ने व्यहोरा अध्यक्षलाई बैठक सम्पन्न भएपछि जानकारी भएमा अध्यक्षले त्यस्तो सदस्यलाई बढीमा पन्ध्र दिन सम्मको लागि निलम्बन गरी क्षति भएको भौतिक सामग्रीको क्षतिपूर्ति निजबाट भराउने आदेश दिन बाधा पर्ने छैन ।</div></div></div></div><div class="section-item"><div class="number">३४.</div><div class="content"><span class="bold">कारबाही फिर्ता हुन सक्नेः</span> यस परिच्छेदमा अन्यत्र जुनसुकै कुरा लेखिएको भए तापनि निष्काशित वा निलम्बित सदस्यले चित्त बुझ्दो सफाई पेश गरेमा वा आफ्नो भूल स्वीकार गरी माफी मागेमा अध्यक्षले त्यस्तो सदस्यलाई माफी दिई कारबाही फिर्ता लिन सक्नेछ । </div></div><div class="section-item"><div class="number">३५.</div><div class="content"><span class="bold">बैठक स्थगित गर्ने अधिकारः</span> बैठक कक्षभित्र अव्यवस्था भई वा हुन लागी बैठक नियमित रूपले सञ्चालन गर्न बाधा पर्ने देखिएमा अध्यक्षले सो दिनको कुनै समयसम्म वा आफूले तोकेको अवधिसम्मको लागि बैठक स्थगित गर्न सक्नेछ । अध्यक्षले गरेको त्यस्तो स्थगनमाथि कुनै सदस्यले प्रश्न उठाउन पाउने छैन । </div></div><div class="text-center bold" style="margin-top: 30px;">परिच्छेद-७</div><div class="text-center bold">राष्ट्रपतिबाट सम्बोधन र नीति तथा कार्यक्रम</div><div class="section-item"><div class="number">३६.</div><div class="content"><span class="bold">राष्ट्रपतिबाट सम्बोधनः</span> (१) संविधानको धारा ९५ बमोजिम राष्ट्रपतिले <span class="footnote-ref">B</span>सङ्घीय संसदको दुवै सदनको संयुक्त बैठक वा सभाको बैठकमा सम्बोधन गर्न सक्नेछ र त्यसको लागि सदस्यको उपस्थिति आह्वान गर्न सक्नेछ । <div class="nested-item"><div class="number"><span class="footnote-ref">B</span>(१क)</div><div class="content">कुनै कारणले प्रतिनिधि सभा नरहेको अवस्थामा नेपाल सरकारको नीति तथा कार्यक्रम वा राष्ट्रपतिबाट सङ्घीय संसदको दुवै सदनको संयुक्त बैठकमा हुने सम्बोधन सभामा हुनेछ ।</div></div><div class="nested-item"><div class="number"><span class="footnote-ref">B</span>(१ख)</div><div class="content">उपनियम (१) र (१क) बमोजिम राष्ट्रपतिले सम्बोधन गरेपछि बसेको सभाको बैठकमा प्रधानमन्त्रीले सम्बोधनको एक प्रति टेबुल गर्नेछ।</div></div><div class="nested-item"><div class="number">(२)</div><div class="content">उपनियम (१) र (१क) बमोजिम राष्ट्रपतिबाट सम्बोधन हुने सूचनाको जानकारी महासचिव वा निजको अनुपस्थितिमा सचिवले सदस्यलाई दिनेछ ।</div></div></div></div><div class="section-item"><div class="number"><span class="footnote-ref">△</span>३७.</div><div class="content"><span class="bold">धन्यवादको प्रस्तावः</span> (१) नियम ३६ बमोजिम गरिएको सम्बोधनको लागि राष्ट्रपतिलाई धन्यवाद ज्ञापन गर्न अध्यक्षले धन्यवादको प्रस्ताव प्रस्तुत गर्नेछ। <div class="nested-item"><div class="number">(२)</div><div class="content">उपनियम (१) बमोजिमको प्रस्तावमा सभाको सहमति भएमा धन्यवादको प्रस्ताव अध्यक्षले राष्ट्रपति समक्ष पेश गर्नेछ।</div></div></div></div><div class="section-item"><div class="number">३८.</div><div class="content"><span class="bold">नीति तथा कार्यक्रम सम्बन्धी कार्यविधिः</span> (१) नियम ३६ बमोजिम राष्ट्रपतिबाट गरिएको सम्बोधन वा नेपाल सरकारको नीति तथा कार्यक्रममाथि छलफल गर्नको लागि अध्यक्षले प्रधानमन्त्री वा निजको अनुपस्थितिमा निजले तोकेको कुनै मन्त्रीसँग परामर्श गरी दिन र समयावधि तोक्नेछ र त्यसरी तोकिएको दिनमा दलीय प्रतिनिधित्वको आधारमा सम्बोधनमा उल्लिखित विषयहरूमा छलफल हुनेछ । <div class="nested-item"><div class="number">(२)</div><div class="content">उपनियम (१) बमोजिमको नेपाल सरकारको नीति तथा कार्यक्रममा अध्यक्षले उपयुक्त ठहऱ्याएको रुपमा संशोधन पेश गर्न सकिनेछ ।</div></div><div class="nested-item"><div class="number">(३)</div><div class="content">उपनियम (१) बमोजिमको छलफलको क्रममा उठेका प्रश्नहरूको जवाफ छलफलको अन्त्यमा प्रधानमन्त्री वा निजको अनुपस्थितिमा निजले तोकेको मन्त्रीले दिनेछ ।</div></div><div class="nested-item"><div class="number">(४)</div><div class="content">उपनियम (३) बमोजिम प्रधानमन्त्री वा मन्त्रीले जवाफ दिएपछि छलफल समाप्त भएको मानिनेछ र पेश भएका संशोधनमाथि निर्णय हुनेछ । तत्पश्चात अध्यक्षले उक्त नीति तथा कार्यक्रमलाई निर्णयार्थ प्रस्तुत गर्नेछ ।</div></div></div></div><div class="section-item"><div class="number">३९.</div><div class="content"><span class="bold">अन्य कार्य गर्न सकिनेः</span> (१) नियम ३८ बमोजिम छलफल गर्न तोकिएका दिनमा देहायका काम पनि गर्न सकिनेछः- <div class="nested-item"><div class="number">(क)</div><div class="content">छलफल प्रारम्भ हुनुभन्दा अघि सभाको कार्यविधि सम्बन्धी औपचारिक कामहरू पूरा गर्ने, वा</div></div><div class="nested-item"><div class="number">(ख)</div><div class="content">विधेयक प्रस्तुत गर्न अनुमति माग्ने प्रस्ताव पेश गर्ने वा कुनै विधेयक प्रस्तुत गर्ने ।</div></div><div class="nested-item"><div class="number">(२)</div><div class="content"> छलफल स्थगित राखियोस् भनी पेश भएको प्रस्ताव स्वीकृत भएमा सम्बोधनमा छलफल गर्न तोकिएका दिनहरूमा देहायको कुनै काम गर्न सकिनेछ – <div class="sub-nested-item"><div class="number">(क)</div><div class="content">कुनै विधेयकलाई पारित गरियोस् भन्ने प्रस्ताव पेश गर्न, वा</div></div><div class="sub-nested-item"><div class="number">(ख)</div><div class="content">कानून बमोजिम बैठकमा प्रस्तुत गर्ने अवधि किटान गरिएका विषयहरू प्रस्तुत गर्न, वा</div></div><div class="sub-nested-item"><div class="number">(ग)</div><div class="content">कुनै मन्त्रीले पेश गरेको अत्यावश्यक कार्यमाथि छलफल गर्न ।</div></div></div></div></div></div><div class="text-center bold" style="margin-top: 30px;">परिच्छेद-८</div><div class="text-center bold">प्रश्न उत्तर</div><div class="section-item"><div class="number"><span class="footnote-ref">△</span>४०.</div><div class="content"><span class="bold">प्रश्न सोध्न सकिनेः</span> (१) नेपाल सरकारको कार्यक्षेत्र एवं उत्तरदायित्वभित्रको सार्वजनिक महत्त्वको कुनै पनि विषयमा बैठकमा लिखित वा मौखिक प्रश्न सोध्न सकिनेछ। <div class="nested-item"><div class="number">(२)</div><div class="content">सभाको अधिवेशन प्रारम्भ भएपछि सदस्यले उपनियम (१) बमोजिमको प्रश्न सचिवालयमा दर्ता गराउन सक्नेछ।</div></div></div></div><div class="section-item"><div class="number">४१.</div><div class="content"><span class="bold">प्रश्न उत्तर समयः</span> (१) अध्यक्षले अन्यथा आदेश दिएमा बाहेक प्रत्येक बैठकको पहिलो एक घण्टा प्रश्न सोध्न तथा उत्तर दिनको निमित्त रहनेछ । <div class="nested-item"><div class="number">(२)</div><div class="content">प्रश्न उत्तरको समय समाप्त भएपछि बैठकको कार्यसूची बमोजिमका अन्य कारबाही प्रारम्भ हुनेछ ।</div></div></div></div><div class="section-item"><div class="number">४२.</div><div class="content"><span class="bold">प्रश्नको सूचनाः</span> (१) प्रश्न सोध्न चाहने कुनै सदस्यले देहायका कुराहरू समेत खुलाई सचिवलाई सूचना दिनु पर्नेछः- <div class="nested-item"><div class="number">(क)</div><div class="content">सोध्न खोजेको प्रश्न,</div></div><div class="nested-item"><div class="number">(ख)</div><div class="content">प्रश्नसँग सम्बन्धित मन्त्री, र</div></div><div class="nested-item"><div class="number">(ग)</div><div class="content"> प्रश्नको उत्तर मागेको मिति । <div style="margin-left: 30px; margin-top: 10px; text-align: justify;">तर अध्यक्षले कुनै प्रश्नलाई आवश्यकता अनुसार उत्तर मागेको मितिभन्दा पछिको कुनै बैठकको लागि राख्न सक्नेछ ।</div></div></div><div class="nested-item"><div class="number">(२)</div><div class="content"> प्रश्नको सूचनामा एक जनाभन्दा बढी सदस्यले हस्ताक्षर गरेको भए पहिलो हस्ताक्षर गर्ने सदस्यले उपनियम (१) बमोजिम सूचना दिएको मानिनेछ । <div style="margin-left: 30px; margin-top: 10px; text-align: justify;">तर पहिलो हस्ताक्षर गर्ने सदस्य अनुपस्थित भएमा सो पश्चात् क्रमानुसारका प्रश्नकर्ता सदस्यको प्रश्नलाई कायम गर्न बाधा पर्ने छैन ।</div></div></div><div class="nested-item"><div class="number">(३)</div><div class="content"> एउटै विषयमा एकभन्दा बढी सदस्यले प्रश्नको सूचना दिएमा दर्ता क्रमको पहिलो प्रश्नलाई मात्र कायम गरिनेछ । <div style="margin-left: 30px; margin-top: 10px; text-align: justify;">तर प्रश्नकर्ता सबै सदस्यको नाम अध्यक्षले सभामा पढेर सुनाउन यस उपनियमले बाधा पुऱ्याएको मानिने छैन ।</div></div></div></div></div><div class="section-item"><div class="number">४३.</div><div class="content"><span class="bold">प्रश्नको किसिमः</span> (१) प्रश्न मौखिक उत्तर दिने र लिखित उत्तर दिने गरी दुई किसिमका हुनेछन् । <div class="nested-item"><div class="number">(२)</div><div class="content">राष्ट्रिय हितमा असर नपार्ने प्रकृतिका वा कुनै अभिलेख, तथ्याङ्क आदि उल्लेख गर्नु पर्ने उत्तर लिखित रुपमा दिनु पर्नेछ ।</div></div></div></div><div class="section-item"><div class="number">४४.</div><div class="content"><span class="bold">प्रश्नको सूचीः</span> (१) प्रत्येक दिन मौखिक तथा लिखित उत्तरका निमित्त रहेका प्रश्नको छुट्टाछुट्टै सूची तयार गरिनेछ र त्यस्तो सूचीमा अस्वीकार नगरिएका सबै प्रश्न समावेश गरिनेछ । <div style="margin-left: 30px; margin-top: 10px; text-align: justify;">तर एकदिनमा मौखिक उत्तर सम्बन्धी दशवटा र लिखित उत्तर सम्बन्धी पच्चीसवटा भन्दा बढी प्रश्न सूचीमा राखिने छैन । सो सूचीमा एक सदस्यको दुईवटा भन्दा बढी मौखिक उत्तरका प्रश्न समावेश गरिने छैन ।</div><div class="nested-item"><div class="number">(२)</div><div class="content">लिखित प्रश्नको क्रम, प्राप्त समय र विषय बमोजिम निर्धारण गरिनेछ ।</div></div><div class="nested-item"><div class="number">(३)</div><div class="content">मौखिक प्रश्नहरुको क्रमको निर्धारण दर्ताक्रम अनुसार गरिनेछ ।</div></div></div></div><div class="section-item"><div class="number">४५.</div><div class="content"><span class="bold">मौखिक उत्तर दिन नभ्याइएका प्रश्न टेबुल गरिनेः</span> (१) कुनै दिनको लागि प्रश्न सूचीमा मौखिक उत्तर दिनको निमित्त राखिएको कुनै प्रश्नको उत्तर दिन समयको अभावले गर्दा नभ्याइएमा सम्बन्धित मन्त्रीले सो प्रश्नको उत्तरको एक प्रति टेबुल गर्नेछ । <div style="margin-left: 30px; margin-top: 10px; text-align: justify;">तर उत्तर दिन नभ्याइएको कुनै प्रश्नको उत्तर दिनु सार्वजनिक हितको लागि आवश्यक छ भनी मन्त्रीले अध्यक्ष समक्ष अनुरोध गरेमा प्रश्नको लागि निर्धारित समय समाप्त भए पछि पनि अध्यक्षले उत्तर दिने अनुमति दिन सक्नेछ ।</div><div class="nested-item"><div class="number">(२)</div><div class="content">उपनियम (१) बमोजिम टेबुल गरिएको उत्तरको प्रति सबै सदस्यलाई उपलब्ध गराइनेछ ।</div></div></div></div><div class="section-item"><div class="number"><span class="footnote-ref">△</span>४६.</div><div class="content"><span class="bold">प्रश्नको उत्तरः</span> (१) दर्ता भएका मौखिक र लिखित प्रश्नहरू तीन दिनभित्र सचिवले सम्बन्धित मन्त्रीलाई पठाउनेछ। <div class="nested-item"><div class="number">(२)</div><div class="content">उपनियम (१) बमोजिमको मौखिक र लिखित प्रश्नका उत्तर प्रश्न प्राप्त भएको मितिले बढीमा पाँच दिनभित्र सम्बन्धित मन्त्रालयले सचिवालयमा उपलब्ध गराउनु पर्नेछ। उत्तर प्राप्त भएपछि अध्यक्षले तोकेको बैठकमा मन्त्रीले प्रश्नको उत्तर दिनेछ।</div></div><div class="nested-item"><div class="number">(३)</div><div class="content">लिखित प्रश्न र उत्तरको प्रति प्रत्येक सदस्यलाई उपलब्ध गराइनेछ।</div></div><div class="nested-item"><div class="number">(४)</div><div class="content">प्रश्नोत्तर सम्बन्धी अन्य व्यवस्था कार्यव्यवस्था परामर्श समितिको परामर्शमा अध्यक्षले निर्धारण गरे बमोजिम हुनेछ।</div></div></div></div><div class="section-item"><div class="number">४७.</div><div class="content"><span class="bold">प्रस्ताव वा विधेयक प्रस्तुतकर्ता सदस्यसँग सोधिने प्रश्नः</span> (१) मन्त्री बाहेक प्रस्ताव वा विधेयक प्रस्तुतकर्ता अन्य कुनै सदस्यसँग निजको विधेयक, संकल्प प्रस्ताव वा बैठकको कार्यसँग सम्बन्धित निजको उत्तरदायित्व भित्रको विषयमा प्रश्न सोध्न सकिनेछ । <div class="nested-item"><div class="number">(२)</div><div class="content">उपनियम (१) बमोजिमको प्रश्न सोध्ने र उत्तर दिने सम्बन्धमा अध्यक्षले मन्त्रीसँग सोधिने प्रश्नको सम्बन्धमा निर्धारित गरेको कार्यविधिलाई नै आवश्यकता अनुरुप लागू गर्न सक्नेछ ।</div></div></div></div><div class="section-item"><div class="number">४८.</div><div class="content"><span class="bold">प्रश्न सम्बन्धी शर्तः</span> देहाय बमोजिमका प्रश्नहरू स्वीकार्य हुने छैनन्ः- <div class="nested-item"><div class="number">(क)</div><div class="content">अस्पष्ट,</div></div><div class="nested-item"><div class="number">(ख)</div><div class="content">धेरै लामो, तथ्यहीन, निरर्थक वा महत्वहीन,</div></div><div class="nested-item"><div class="number">(ग)</div><div class="content"> स्पष्ट पार्नको निमित्त अत्यावश्यक भएमा बाहेक कसैको नाम वा वक्तव्य रहेको, <div style="margin-left: 30px; margin-top: 10px; text-align: justify;">तर प्रश्नमा नाम वा वक्तव्य रहेकोमा त्यसको यथार्थताको जवाफदेही प्रश्नकर्ता स्वयम् नै हुनेछ ।</div></div></div><div class="nested-item"><div class="number">(घ)</div><div class="content">उत्तर वा सुझाव सङ्केत गर्ने वा खास दृष्टिकोणको प्रचार गर्ने किसिमको,</div></div><div class="nested-item"><div class="number"><span class="footnote-ref">X</span>(ङ)</div><div class="content"><span class="form-field xlarge"></span></div></div><div class="nested-item"><div class="number">(च)</div><div class="content">कनै एक प्रश्नको उत्तरको रुपमा जानकारी दिन नसक्ने नीति सम्बन्धी विषय भएको,</div></div><div class="nested-item"><div class="number">(छ)</div><div class="content">मिथ्या अभिव्यक्ति, कोरा तर्क, आधारहीन अनुमान, आरोप, आक्षेप, व्यङ्गोक्ति वा आपत्तिजनक शब्दहरू भएको,</div></div><div class="nested-item"><div class="number">(ज)</div><div class="content">काल्पनिक वा अनुमानित समस्याको समाधान माग गरिएको,</div></div><div class="nested-item"><div class="number">(झ)</div><div class="content">कुनै समिति समक्ष विचाराधीन रहेको विषय वा समितिले सभा समक्ष पेश गरिसकेको प्रतिवेदनको विषय भएको,</div></div><div class="nested-item"><div class="number"><span class="footnote-ref">X</span>(ञ)</div><div class="content">&nbsp;</div></div></div></div><div class="section-item"><div class="number">४९.</div><div class="content"><span class="bold">प्रश्न गर्न नपाइने विषयः</span> (१) देहायका विषयमा कुनै प्रश्न गर्न पाइने छैनः - <div class="nested-item"><div class="number">(क)</div><div class="content">संविधान वा कुनै प्रचलित कानूनबाट प्रकाशन निषेध गरिएको विषय,</div></div><div class="nested-item"><div class="number">(ख)</div><div class="content">प्रचलित कानून बमोजिम गोप्य रहने कुराहरू वा प्रकाशन गर्दा राष्ट्रिय हित विपरित हुन जाने मन्त्रिपरिषद्‌को कुनै निर्णय वा कारबाही सम्बन्धी विषय,</div></div><div class="nested-item"><div class="number">(ग)</div><div class="content">सदन वा कुनै समितिको वा सदन वा समितिको निर्णयको आलोचना गरिएको विषय,</div></div><div class="nested-item"><div class="number">(घ)</div><div class="content">चालू अधिवेशनमा छलफलद्वारा स्पष्ट भइसकेको विषय,</div></div><div class="nested-item"><div class="number">(ङ)</div><div class="content">प्रत्यक्ष वा अप्रत्यक्ष रुपमा प्रचारको लागि कुनै व्यक्ति वा संस्थाको नाम आदि भएको विषय,</div></div><div class="nested-item"><div class="number">(च)</div><div class="content">प्रचलित कानून बमोजिम स्थापित न्यायिक वा अर्धन्यायिक निकाय वा अधिकारी वा प्रचलित कानून बमोजिम जाँचबुझ गर्न, सुझाव दिन, प्रतिवेदन पेश गर्न गठित आयोग वा समितिमा विचाराधीन रहेको विषय उल्लेख भएको,</div></div><div class="nested-item"><div class="number">(छ)</div><div class="content">सैद्धान्तिक, ऐतिहासिक वा कानूनको व्याख्या सम्बन्धी विषय,</div></div><div class="nested-item"><div class="number">(ज)</div><div class="content">गैरसरकारी व्यक्तिको कुनै वक्तव्य सत्य हो वा होइन भन्ने विषय,</div></div><div class="nested-item"><div class="number">(झ)</div><div class="content">कुनै व्यक्तिको सरकारी वा सार्वजनिक हैसियत बाहेक अरु व्यक्तिगत हैसियतबाट गरेको काम कुरा सम्बन्धी आचरणको विषय, र</div></div><div class="nested-item"><div class="number">(ञ)</div><div class="content">एक पटक अस्वीकृत भइसकेको वा यस नियमावली बमोजिम उत्तर दिन अस्वीकार गरिएको विषय ।</div></div><div class="nested-item"><div class="number">(२)</div><div class="content"> उपनियम (१) को खण्ड (च) मा जुनसुकै कुरा लेखिएको भए तापनि अध्यक्षलाई सो खण्डमा उल्लिखित आयोग वा समितिको कार्यमा प्रतिकूल प्रभाव नपर्ने भन्ने लागेमा जाँचबुझको कार्यविधि र कार्य प्रगतिको विषयसम्ममा सीमित रही प्रस्ताव पेश गर्न अध्यक्षले अनुमति दिन सक्नेछ । </div></div></div></div><div class="section-item"><div class="number">५०.</div><div class="content"><span class="bold">प्रश्नमाथि निर्णय गर्ने अधिकारः</span> (१) अध्यक्षले कुनै प्रश्न स्वीकारयोग्य छ वा छैन भन्ने कुराको निर्णय गर्नेछ र प्रश्न सोध्ने अधिकारको दुरुपयोग गरिएको वा संविधान वा यस नियमावलीको विरुद्ध वा सदनको प्रतिष्ठामा आँच आउने वा बैठकको कार्यविधिमा बाधा पार्ने सम्भावना देखिएमा त्यस्तो प्रश्नलाई पूर्ण वा आंशिक रुपमा अस्वीकार गर्न सक्नेछ । <div class="nested-item"><div class="number">(२)</div><div class="content">अध्यक्षले उचित देखेमा प्रश्नको <span class="footnote-ref">△</span>आशयमा फरक नपर्ने गरी नियमानुकूल बनाउनको निमित्त आवश्यक संशोधन गर्न सक्नेछ ।</div></div><div class="nested-item"><div class="number">(३)</div><div class="content">उपनियम (२) बमोजिम अध्यक्षले संशोधन गर्नुभन्दा अगाडि प्रश्नकर्ता सदस्यसँग परामर्श गर्न सक्नेछ ।</div></div><div class="nested-item"><div class="number">(४)</div><div class="content">नियम ४८ बमोजिम प्रश्न स्वीकारयोग्य छ वा छैन भन्ने विषय र नियम ४९ बमोजिम प्रश्न गर्न नपाइने विषयका सम्बन्धमा अध्यक्षले गरेको निर्णय अन्तिम हुनेछ ।</div></div><div class="nested-item"><div class="number"><span class="footnote-ref">B</span>(५)</div><div class="content">यस नियम बमोजिम प्राप्त अधिकार अध्यक्षले उपाध्यक्षलाई प्रत्यायोजन गर्न सक्नेछ ।</div></div></div></div><div class="section-item"><div class="number">५१.</div><div class="content"><span class="bold">पूरक प्रश्नः</span> (१) प्रश्नको मौखिक उत्तरको सम्बन्धमा अरु स्पष्टीकरण आवश्यक भएमा <span class="footnote-ref">△</span>प्रश्नकर्ताले पूरक प्रश्न सोध्न सक्नेछ । <div class="nested-item"><div class="number">(२)</div><div class="content">पूरक प्रश्न मूल प्रश्नसँग स्पष्ट रुपमा सम्बद्ध हुनु पर्नेछ ।</div></div><div class="nested-item"><div class="number">(३)</div><div class="content">यस नियमावली बमोजिमका प्रश्न सम्बन्धी शर्तहरू पुरक प्रश्नको हकमा पनि लागू हुनेछ ।</div></div></div></div><div class="section-item"><div class="number">५२.</div><div class="content"><span class="bold">प्रश्न फिर्ता लिने वा सार्नेः</span> (१) कुनै सदस्यले कार्यसूचीमा नपरेको आफ्नो प्रश्न जुनसुकै बखत फिर्ता लिन सक्नेछ । <div class="nested-item"><div class="number">(२)</div><div class="content">कुनै सदस्यले सचिवलाई दुई दिन अघि सूचना दिएर कार्यसूचीमा नपरेको आफ्नो प्रश्न अन्य कुनै दिनको निमित्त सार्न सक्नेछ र त्यसरी सारिएका प्रश्नहरू मध्ये मौखिक प्रश्नहरू सो विषयका लागि निर्धारित अन्य कुनै दिनको कार्यसूचीमा समावेश <span class="footnote-ref">✓</span>गरिनेछ ।</div></div></div></div><div class="section-item"><div class="number">५३.</div><div class="content"><span class="bold">प्रश्न उत्तरको तरिकाः</span> (१) प्रश्न उत्तरको समय प्रारम्भ भएपछि अध्यक्षले कार्यसूचीको क्रम अनुसार प्रश्नकर्ता सदस्यको नाम बोलाउनेछ । <div class="nested-item"><div class="number">(२)</div><div class="content">उपनियम (१) बमोजिम बोलाइएको सदस्य वा निजद्वारा अधिकृत गरिएको सदस्य आफ्नो स्थानमा उभिई प्रश्न सोध्ने मनसाय भएमा प्रश्नसूचीमा रहेको आफ्नो प्रश्नको क्रमसङ्ख्या उच्चारण गर्नेछ ।</div></div><div class="nested-item"><div class="number">(३)</div><div class="content">यस नियम बमोजिम नसोधिएको प्रश्न प्रश्नसूचीबाट स्वतः हटेको मानिनेछ ।</div></div></div></div><div class="section-item"><div class="number">५४.</div><div class="content"><span class="bold">उत्तर दिन अस्वीकार गर्न सकिनेः</span> कुनै प्रश्नको उत्तर दिँदा राष्ट्रिय हित तथा राष्ट्रिय सुरक्षा विपरित हुने देखिएमा त्यस्तो प्रश्नको उत्तर दिन इन्कार गर्न सकिनेछ । <div style="margin-left: 30px; margin-top: 10px; text-align: justify;">तर उत्तर दिन इन्कार गर्नु अघि सोको स्पष्ट कारण र आधार खुलाउनु पर्नेछ ।</div></div></div><div class="section-item"><div class="number">५५.</div><div class="content"><span class="bold">प्रश्न परिवर्तनः</span> अध्यक्षलाई उपयुक्त लागेमा मौखिक प्रश्नलाई लिखित प्रश्नमा र लिखित प्रश्नलाई मौखिक प्रश्नमा परिवर्तन गर्न सक्नेछ । </div></div><div class="text-center bold" style="margin-top: 30px;">परिच्छेद-८क.</div><div class="text-center bold">प्रधानमन्त्रीसँग प्रत्यक्ष प्रश्नोत्तर</div><div class="section-item"><div class="number"><span class="footnote-ref">B</span>५५क.</div><div class="content"><span class="bold">प्रत्यक्ष प्रश्न गर्न सकिनेः</span> (१) प्रधानमन्त्री वा निजको कार्यक्षेत्रसँग प्रत्यक्ष रूपमा सम्बन्धित महत्त्वपूर्ण विषयमा प्रधानमन्त्रीसँग प्रश्न सोध्नको लागि अध्यक्षले प्रत्येक महिनाको तेस्रो हप्ताको कुनै एक दिनको बैठकको पहिलो एक घण्टा निर्धारण गर्न सक्नेछ । <div style="margin-left: 30px; margin-top: 10px; text-align: justify;">तर निर्धारित दिनमा कुनै कारणवश बैठक बस्न नसकेमा अध्यक्षले त्यसपछि लगत्तै बस्ने बैठकको पहिलो एक घण्टाको समय तोक्नेछ।</div><div class="nested-item"><div class="number">(२)</div><div class="content">उपनियम (१) बमोजिम प्रश्न गर्न इच्छुक सदस्यले आफ्नो प्रश्नको विषयको लिखित जानकारी बैठक प्रारम्भ हुनुभन्दा तीन दिन अगावै अध्यक्षलाई गराउनु पर्नेछ ।</div></div><div class="nested-item"><div class="number">(३)</div><div class="content">उपनियम (१) बमोजिमको समयमा अध्यक्षले प्रश्नकर्ता सदस्यलाई प्रश्न सोध्न समय दिनेछ ।</div></div><div class="nested-item"><div class="number">(४)</div><div class="content"> उपनियम (३) बमोजिम नाम बोलाइएको सदस्यले आफ्नो स्थानमा उभिएर प्रधानमन्त्रीसँग प्रश्न सोध्नेछ। <div style="margin-left: 30px; margin-top: 10px; text-align: justify;">तर अपाङ्गता भएका व्यक्तिले आफ्नो शारीरिक अवस्था अनुकूल हुने गरी प्रश्न सोध्न यस उपनियमले बाधा पुऱ्याउने छैन।</div></div></div><div class="nested-item"><div class="number">(५)</div><div class="content">उपनियम (४) बमोजिमको प्रश्नको उत्तर प्रधानमन्त्रीले तत्काल दिनु पर्नेछ।</div></div><div class="nested-item"><div class="number">(६)</div><div class="content"> यस नियम अन्तर्गत प्रश्न गर्दा एक दिनको बैठकमा बढीमा सात जना सदस्यले मात्र प्रश्न सोध्न सक्नेछन् र एक जना सदस्यले सोधेको प्रश्नको उत्तर दिइसकेपछि क्रमशः अर्को प्रश्नकर्ता सदस्यको नाम बोलाइनेछ । <div style="margin-left: 30px; margin-top: 10px; text-align: justify;">तर एक जना सदस्यले एकभन्दा बढी प्रश्न सोध्न पाउने छैन।</div></div></div><div class="nested-item"><div class="number">(७)</div><div class="content">यस नियम अन्तर्गत दिइएको उत्तरको सम्बन्धमा सभामा थप छलफल गरिने छैन।</div></div></div></div><div class="section-item"><div class="number">५५ख.</div><div class="content"><span class="bold">प्रश्न सम्बन्धी शर्त लागू हुनेः</span> (१) नियम ४८ मा उल्लिखित प्रश्न सम्बन्धी शर्त र नियम ४९ मा उल्लिखित प्रश्न गर्न नपाइने विषय सम्बन्धी शर्त यस परिच्छेदको हकमा समेत लागू हुनेछ । <div class="nested-item"><div class="number">(२)</div><div class="content">नियम ५५क. को उपनियम (२) बमोजिम प्राप्त प्रश्न स्वीकारयोग्य छ वा छैन भन्ने कुराको निर्णय नियम ५० बमोजिम हुनेछ।</div></div><div class="nested-item"><div class="number">(३)</div><div class="content">प्रधानमन्त्रीसँग प्रत्यक्ष प्रश्नोत्तर सम्बन्धी अन्य कार्यविधि अध्यक्षबाट निर्धारण भए बमोजिम हुनेछ।</div></div></div></div><div class="section-item"><div class="number">५५ग.</div><div class="content"><span class="bold">प्रत्यक्ष प्रश्नोत्तर सम्बन्धी कार्यविधिः</span> प्रधानमन्त्रीसँग प्रत्यक्ष प्रश्नोत्तरका लागि यस परिच्छेदमा उल्लेख भए बाहेकको कार्यविधि परिच्छेद-८ बमोजिम हुनेछ । </div></div><div class="text-center bold" style="margin-top: 30px;">परिच्छेद - ९</div><div class="text-center bold">प्रस्ताव सम्बन्धी कार्यविधि</div><div class="section-item"><div class="number">५६.</div><div class="content"><span class="bold">प्रस्ताव बिना छलफल गर्न नसकिनेः</span> संविधान र यस नियमावलीमा अन्यथा लेखिएकोमा बाहेक कुनैपनि विषयमाथि प्रस्ताव बिना बैठकमा छलफल गर्न सकिने छैन । </div></div><div class="section-item"><div class="number">५७.</div><div class="content"><span class="bold">प्रस्ताव सम्बन्धी शर्तः</span> (१) देहायको कुनै कुरा रहेको प्रस्ताव स्वीकार्य हुनेछैनः - <div class="nested-item"><div class="number">(क)</div><div class="content">संविधानको धारा १०५ ले बन्देज गरेका विषयहरू वा संविधानको अन्य कुनै व्यवस्था विपरित भएको,</div></div><div class="nested-item"><div class="number">(ख)</div><div class="content">एकभन्दा बढी विषयहरू समावेश भएको,</div></div><div class="nested-item"><div class="number">(ग)</div><div class="content">विषयवस्तु अस्पष्ट वा अनिश्चित भएको,</div></div><div class="nested-item"><div class="number">(घ)</div><div class="content">कोरा तर्क, अनुमान, व्यङ्ग्योक्ति, असम्बद्ध, आक्षेपयुक्त वा अरू कुनै अनुमानित वा आपत्तिजनक कुरा रहेको,</div></div><div class="nested-item"><div class="number">(ङ)</div><div class="content">कुनै व्यक्तिले सार्वजनिक वा सरकारी हैसियतले बाहेक व्यक्तिगत हैसियतले गरेको काम कुरा सम्बन्धी आचरणको उल्लेख गरेको,</div></div><div class="nested-item"><div class="number">(च)</div><div class="content">राष्ट्रिय सभा वा यसका कुनै समितिको निर्णय वा सभामा विचाराधीन रहेको विषयको आलोचना गरेको,</div></div><div class="nested-item"><div class="number">(छ)</div><div class="content">प्रचलित कानून बमोजिम स्थापित न्यायिक वा अर्धन्यायिक निकाय वा अधिकारी वा प्रचलित कानून बमोजिम जाँचबुझ गर्न, सुझाव दिन, प्रतिवेदन पेश गर्न गठित आयोग वा समितिमा विचाराधीन रहेको विषय उल्लेख भएको,</div></div><div class="nested-item"><div class="number">(ज)</div><div class="content">चालू अधिवेशनमा पहिले भइसकेको छलफललाई दोहोऱ्याउने प्रयास गरिएको,</div></div><div class="nested-item"><div class="number">(झ)</div><div class="content">अशिष्ट भाषा तथा असंसदीय शब्द प्रयोग गरिएको,</div></div><div class="nested-item"><div class="number"><span class="footnote-ref">B</span>(झ१)</div><div class="content">आपराधिक घटना, लैङ्गिक हिंसा तथा विभेद सम्बन्धी विषयमा कानून बमोजिम गोपनीयता कायम राख्नु पर्नेमा नराखिएको विषय,</div></div><div class="nested-item"><div class="number">(ञ)</div><div class="content">मन्त्रिपरिषद्‌को कुनै निर्णय वा कुनै कारबाही सम्बन्धी विषयमा छलफल गर्दा राष्ट्रिय सुरक्षा, भौगोलिक अखण्डता वा कूटनीतिक सम्बन्ध जस्ता संवेदनशील विषयहरूमा आँच आउन सक्ने भनी मन्त्रिपरिषद्द्बाट प्रमाणित गरिएको विषय समावेश भएको, र</div></div><div class="nested-item"><div class="number">(ट)</div><div class="content">विशेषाधिकारको प्रश्न उठाइएको ।</div></div><div class="nested-item"><div class="number">(२)</div><div class="content"> उपनियम (१) को खण्ड (छ) मा जुनसुकै कुरा लेखिएको भए तापनि अध्यक्षलाई सो खण्डमा उल्लिखित आयोग वा समितिको कार्यमा कुनै प्रतिकूल प्रभाव नपर्ने भन्ने लागेमा जाँचबुझको कार्यविधि र कार्य प्रगतिको विषयसम्ममा सीमित रही प्रस्ताव पेश गर्न अध्यक्षले अनुमति दिन सक्नेछ । </div></div></div></div><div class="section-item"><div class="number">५८.</div><div class="content"><span class="bold">प्रस्ताव स्वीकारयोग्य छ वा छैन भन्ने निर्णय गर्नेः</span> कुनै प्रस्ताव स्वीकारयोग्य छ वा छैन भन्ने कुराको निर्णय अध्यक्षले गर्नेछ र त्यसरी निर्णय गर्दा अध्यक्षले कारण खुलाई प्रस्तावको कुनै अंश वा पूरै प्रस्ताव अस्वीकार गर्न सक्नेछ । </div></div><div class="section-item"><div class="number">५९.</div><div class="content"><span class="bold">छलफलको दिन र समयावधि तोक्नेः</span> (१) अध्यक्षले राष्ट्रिय सभाको कार्यबोझलाई ध्यानमा राखी प्रस्तावमाथि छलफल गर्ने दिन र समयावधि तोक्न सक्नेछ । <div class="nested-item"><div class="number">(२)</div><div class="content">उपनियम (१) बमोजिम तोकिएको दिनका लागि एकभन्दा बढी सदस्यले एकै विषयमा एकभन्दा बढी प्रस्ताव पेश गरेमा पहिले दर्ता भएको प्रस्ताव उपर छलफल हुनेछ । <div style="margin-left: 30px; margin-top: 10px; text-align: justify;">तर एउटै विषयमा एकै पटक दुई वा सो भन्दा बढी प्रस्ताव दर्ता भएको अवस्थामा आपसी सहमति वा गोलाप्रथा गरी एउटा प्रस्तावमा मात्र छलफल हुनेछ ।</div></div></div><div class="nested-item"><div class="number">(३)</div><div class="content">छलफलका निमित्त निर्धारित समयावधि समाप्त भएपछि छलफल समाप्त हुनेछ र यस नियमावलीमा अन्यथा लेखिएकोमा बाहेक अध्यक्षले मूल विषयमाथि निर्णय प्राप्त गर्नका लागि आवश्यक सबै प्रश्नहरू बैठकमा निर्णयार्थ पेश गर्नेछ ।</div></div></div></div><div class="section-item"><div class="number">६०.</div><div class="content"><span class="bold">प्रस्ताव निष्क्रिय हुने र पुनः पेश गर्न नपाइनेः</span> (१) बैठकमा प्रस्ताव पेश गर्ने अनुमति प्राप्त भइसकेपछि पनि पेश नगरिएको प्रस्ताव स्वतः निष्क्रिय हुनेछ । <div class="nested-item"><div class="number">(२)</div><div class="content">यस नियमावलीमा अन्यथा लेखिएकोमा बाहेक राष्ट्रिय सभाको चालू अधिवेशनमा कुनै प्रस्तावद्द्वारा छलफल गरिएको वा निर्णय भइसकेको एकै विषयको प्रस्ताव वा सोही विषयको प्रस्तावलाई संशोधनद्वारा पुनः पेश गर्न पाइने छैन ।</div></div><div class="nested-item"><div class="number">(३)</div><div class="content"> चालू अधिवेशनमा दर्ता भएको प्रस्तावमाथि छलफल नभएमा स्वतः निष्क्रिय हुनेछ । <div style="margin-left: 30px; margin-top: 10px; text-align: justify;">तर दर्ता भएको प्रस्ताव समय सान्दर्भिक एवं उपयुक्त रहेको भनी प्रस्तावक सदस्यले पुनः छलफल गरी पाउँ भन्ने निवेदन दिएमा अध्यक्षले अर्को अधिवेशनमा पेश गर्न अनुमति दिन सक्नेछ ।</div></div></div></div></div><div class="section-item"><div class="number">६१.</div><div class="content"><span class="bold">निर्धारित समय अगावै छलफल गर्न नपाइनेः</span> बैठकमा छलफल गर्नको निमित्त समय निर्धारित भइसकेको कुनै विषयमाथि त्यस्तो निर्धारित समय अगावै छलफल गर्नका लागि कुनै प्रस्ताव वा संशोधन ल्याउन पाइने छैन । </div></div><div class="section-item"><div class="number">६२.</div><div class="content"><span class="bold">प्रस्ताव फिर्ता लिन सकिनेः</span> सचिवालयमा दर्ता भइसकेको प्रस्ताव अध्यक्षको अनुमति लिई प्रस्तावकले लिखित निवेदनद्वारा फिर्ता लिन सक्नेछ । <div style="margin-left: 30px; margin-top: 10px; text-align: justify;">तर बैठकमा पेश भइसकेको प्रस्ताव बैठकको अनुमति बिना फिर्ता लिन सकिने छैन र प्रस्तावमाथि कुनै संशोधन पेश भएको छ भने त्यस्तो संशोधनको टुङ्गो नलागेसम्म प्रस्ताव फिर्ता लिन सकिने छैन ।</div></div></div><div class="section-item"><div class="number">६३.</div><div class="content"><span class="bold">प्रस्तावको सूचनाः</span> प्रस्ताव पेश गर्न चाहने सदस्यले सो कुराको सूचना लिखित वा विद्युतीय माध्यमबाट सचिवलाई दिनु पर्नेछ । </div></div><div class="section-item"><div class="number">६४.</div><div class="content"><span class="bold">प्रस्तावको सम्बन्धमा अपनाइने कार्यप्रणालीः</span> यस नियमावलीको अन्य परिच्छेदहरू अन्तर्गत ल्याइने प्रस्तावको सम्बन्धमा सोही परिच्छेदमा लेखिए बमोजिमको कार्यप्रणाली अपनाइनेछ र उक्त परिच्छेदहरूमा नलेखिएका कुराहरूको हकमा यस परिच्छेद र परिच्छेद–१० मा लेखिएका कुराहरू लागू हुनेछन् । </div></div><div class="section-item"><div class="number">६५.</div><div class="content"><span class="bold">सूचना बिना पनि प्रस्ताव पेश गर्न सकिनेः</span> (१) यस परिच्छेदमा जुनसुकै कुरा लेखिएको भए तापनि अध्यक्षको अनुमति लिई देहायको कुनै प्रस्ताव सूचना बिना पनि पेश गर्न सकिनेछ र त्यस्तो प्रस्तावद्वारा कुनै विवादास्पद विषय उठाउन पाइने छैनः - <div class="nested-item"><div class="number">(क)</div><div class="content">धन्यवाद ज्ञापन गर्ने,</div></div><div class="nested-item"><div class="number">(ख)</div><div class="content">बैठक स्थगित गर्ने,</div></div><div class="nested-item"><div class="number">(ग)</div><div class="content">प्रस्ताव तथा संशोधन फिर्ता लिने,</div></div><div class="nested-item"><div class="number">(घ)</div><div class="content">बधाई दिने वा शोक प्रकट गर्ने,</div></div><div class="nested-item"><div class="number">(ङ)</div><div class="content">छलफल स्थगित गर्ने,</div></div><div class="nested-item"><div class="number">(च)</div><div class="content">छलफलको अवधि बढाउने,</div></div><div class="nested-item"><div class="number">(छ)</div><div class="content">बैठकको अवधि बढाउने, वा</div></div><div class="nested-item"><div class="number">(ज)</div><div class="content">छलफल समाप्त गर्ने ।</div></div><div class="nested-item"><div class="number">(२)</div><div class="content">उपनियम (१) मा उल्लिखित प्रस्तावका सम्बन्धमा अध्यक्षको अनुमति प्राप्त भई बैठकमा प्रस्तावकबाट प्रस्ताव र समर्थकबाट समर्थन भएपछि अध्यक्षले उक्त प्रस्तावलाई बैठकको निर्णयार्थ पेश गर्नेछ ।</div></div></div></div><div class="section-item"><div class="number">६६.</div><div class="content"><span class="bold">जरूरी सार्वजनिक महत्वको प्रस्तावः</span> (१) कुनै सदस्यले जरूरी सार्वजनिक महत्वको विषयमाथि छलफल गर्न चाहेमा तत्सम्बन्धी प्रस्तावको सूचना बैठक शुरू हुनुभन्दा कम्तीमा दुई घण्टा अगावै अनुसूची-८ बमोजिमको ढाँचामा सचिवलाई दिनु पर्नेछ र त्यस्तो प्रस्तावलाई कम्तीमा दुईजना सदस्यले समर्थन गरेको हुनु पर्नेछ । <div class="nested-item"><div class="number">(२)</div><div class="content">उपनियम (१) बमोजिमको सूचनाको साथमा उक्त प्रस्तावमाथि छलफल गर्नु पर्ने कारण स्पष्ट रूपमा उल्लेख गरेको हुनु पर्नेछ ।</div></div><div class="nested-item"><div class="number">(३)</div><div class="content">उपनियम (१) बमोजिमको प्रस्तावको विषय अध्यक्षले जरूरी सार्वजनिक महत्वको ठहऱ्याएमा <span class="form-field xlarge"></span> उक्त प्रस्तावलाई स्वीकृति दिनेछ ।</div></div><div class="nested-item"><div class="number"><span class="footnote-ref">B</span>(३क)</div><div class="content">उपनियम (३) बमोजिम स्वीकृत प्रस्ताव सम्बन्धित मन्त्रीलाई जानकारी गराइनेछ ।</div></div><div class="nested-item"><div class="number">(४)</div><div class="content">उपनियम (३) बमोजिम स्वीकृत प्रस्तावमाथि छलफलका लागि अध्यक्षले <span class="form-field xlarge"></span> समय तोक्नेछ ।</div></div><div class="nested-item"><div class="number"><span class="footnote-ref">△</span>(५)</div><div class="content">उपनियम (३) बमोजिम स्वीकृत प्रस्ताव सभामा पेश गर्दा प्रस्तावक सदस्यले प्रस्ताव पेश गर्नु पर्नाको कारण सहितको संक्षिप्त वक्तव्य दिनेछ र समर्थक सदस्यले समर्थन गर्नु पर्नाको कारण सहित प्रस्तावको पक्षमा समर्थन गर्नेछ। त्यसपछि अध्यक्षले छलफलमा भाग लिने अन्य सदस्यलाई समय उपलब्ध गराउनेछ।</div></div><div class="nested-item"><div class="number">(६)</div><div class="content">छलफलमा उठेका प्रश्नहरूको जवाफ सम्बन्धित मन्त्रीले दिनेछ ।</div></div><div class="nested-item"><div class="number"><span class="footnote-ref">B</span>(७)</div><div class="content">उपनियम (६) बमोजिम मन्त्रीले दिएको जवाफमा चित्त नबुझी थप स्पष्ट हुन चाहने उपनियम (५) बमोजिमका सदस्यले प्रस्तावको विषय र मन्त्रीको जवाफको सीमामा रही एक पटक स्पष्टीकरण माग गर्न सक्नेछ।</div></div><div class="nested-item"><div class="number"><span class="footnote-ref">B</span>(८)</div><div class="content">उपनियम (७) बमोजिम स्पष्टीकरण माग भएकोमा मन्त्रीले सो विषयमा स्पष्ट पार्नु पर्नेछ ।</div></div></div></div><div class="section-item"><div class="number"><span class="footnote-ref">△</span>६७.</div><div class="content"><span class="bold">ध्यानाकर्षण प्रस्तावः</span> (१) कुनै सदस्यले सार्वजनिक महत्त्वको विषयमा सम्बन्धित मन्त्रीको ध्यानाकर्षण गराउन चाहेमा सोको सूचना लिखित रूपमा वा विद्युतीय माध्यमबाट सचिवलाई दिन सक्नेछ । <div class="nested-item"><div class="number">(२)</div><div class="content">उपनियम (१) बमोजिम ध्यानाकर्षण गराउन चाहने सदस्यले छलफल हुने दिनभन्दा कम्तीमा पाँच दिन अगावै अनुसूची-९ बमोजिमको ढाँचामा सोको सूचना दिनु पर्नेछ ।</div></div><div class="nested-item"><div class="number">(३)</div><div class="content">उपनियम (१) बमोजिम दर्ता भएको ध्यानाकर्षण प्रस्तावको सूचना अध्यक्षले स्वीकृत गरेमा सम्बन्धित मन्त्रीलाई जानकारी गराइनेछ ।</div></div><div class="nested-item"><div class="number">(४)</div><div class="content">अध्यक्षले तोकेको दिन ध्यानाकर्षण प्रस्तावका प्रस्तावकले सभामा सम्बन्धित मन्त्रीको ध्यानाकर्षण गराउनेछ र समर्थक सदस्यले बोलिसकेपछि अन्य सदस्यले छलफलमा भाग लिन सक्नेछन्।</div></div><div class="nested-item"><div class="number">(५)</div><div class="content">छलफलको अन्त्यमा सम्बन्धित मन्त्रीले जवाफ दिनेछ।</div></div><div class="nested-item"><div class="number">(६)</div><div class="content">उपनियम (५) बमोजिम मन्त्रीले दिएको जवाफमा चित्त नबुझी थप स्पष्ट हुन चाहने उपनियम (४) बमोजिमका सदस्यले प्रस्तावको विषय र मन्त्रीको जवाफको सीमामा रही एक पटक स्पष्टीकरण माग गर्न सक्नेछ।</div></div><div class="nested-item"><div class="number">(७)</div><div class="content">उपनियम (६) बमोजिम स्पष्टीकरण माग भएकोमा मन्त्रीले सो विषयमा स्पष्ट पार्नु पर्नेछ ।</div></div><div class="nested-item"><div class="number">(८)</div><div class="content"> कुनै दिनको लागि दुईवटाभन्दा बढी ध्यानाकर्षण प्रस्तावको सूचना अध्यक्षबाट स्वीकृत भएमा कार्यसूचीमा राखिने दुईवटा ध्यानाकर्षण प्रस्ताव दर्ता क्रम अनुसार निर्धारण गरिनेछ । <div style="margin-left: 30px; margin-top: 10px; text-align: justify;">तर एउटा बैठकमा एकजना सदस्यले एउटा मात्र ध्यानाकर्षण प्रस्ताव पेश गर्न सक्नेछ ।</div></div></div></div></div><div class="section-item"><div class="number"><span class="footnote-ref">△</span>६८.</div><div class="content"><span class="bold">प्रस्ताव स्वीकृत गर्ने प्रक्रियाः</span> (१) नियम ६६ र नियम ६७ बमोजिमको प्रस्तावमाथिको छलफल सकिएपछि अध्यक्षले त्यस्तो प्रस्तावलाई सभामा निर्णयार्थ प्रस्तुत गर्नेछ । <div class="nested-item"><div class="number">(२)</div><div class="content">उपनियम (१) बमोजिमको प्रस्ताव सभामा उपस्थित सदस्यको बहुमतबाट स्वीकृत हुनेछ ।</div></div></div></div><div class="section-item"><div class="number"><span class="footnote-ref">B</span>६८क.</div><div class="content"><span class="bold">प्रस्तावको कार्यान्वयनः</span> (१) नियम ६८ बमोजिम सभाले स्वीकृत गरेको प्रस्ताव कार्यान्वयनका लागि सचिवले नेपाल सरकारको सम्बन्धित मन्त्रीलाई लेखी पठाउनेछ । <div class="nested-item"><div class="number">(२)</div><div class="content">उपनियम (१) बमोजिमको कार्यान्वयनको प्रगति विवरण सम्बन्धित मन्त्रीले हरेक वर्षको असार मसान्त र पुस मसान्तभित्र सचिव मार्फत सभामा पठाउनेछ।</div></div><div class="nested-item"><div class="number">(३)</div><div class="content">उपनियम (१) बमोजिम पारित प्रस्तावको कार्यान्वयन सम्बन्धमा सभाको सम्बन्धित विषय हेर्ने समितिले अनुगमन गरी सभामा प्रतिवेदन पेश गर्नेछ।</div></div></div></div><div class="text-center bold" style="margin-top: 30px;">परिच्छेद-१०</div><div class="text-center bold">प्रस्तावमा संशोधन</div><div class="section-item"><div class="number">६९.</div><div class="content"><span class="bold">संशोधन सम्बन्धी शर्तः</span> कुनै प्रस्तावको सम्बन्धमा देहायका शर्तका अधीनमा रही संशोधन पेश गर्न सकिनेछः- <div class="nested-item"><div class="number">(क)</div><div class="content">धन्यवाद ज्ञापन गर्ने,</div></div><div class="nested-item"><div class="number">(ख)</div><div class="content">बैठक स्थगित गर्ने,</div></div><div class="nested-item"><div class="number">(ग)</div><div class="content">प्रस्ताव तथा संशोधन फिर्ता लिने,</div></div><div class="nested-item"><div class="number">(घ)</div><div class="content">बधाई दिने वा शोक प्रकट गर्ने,</div></div><div class="nested-item"><div class="number">(ङ)</div><div class="content">छलफल स्थगित गर्ने,</div></div><div class="nested-item"><div class="number">(च)</div><div class="content">छलफलको अवधि बढाउने,</div></div><div class="nested-item"><div class="number">(छ)</div><div class="content">बैठकको अवधि बढाउने, वा</div></div><div class="nested-item"><div class="number">(ज)</div><div class="content">छलफल समाप्त गर्ने ।</div></div><div class="nested-item"><div class="number">(२)</div><div class="content">उपनियम (१) मा उल्लिखित प्रस्तावका सम्बन्धमा अध्यक्षको अनुमति प्राप्त भई बैठकमा प्रस्तावकबाट प्रस्ताव र समर्थकबाट समर्थन भएपछि अध्यक्षले उक्त प्रस्तावलाई बैठकको निर्णयार्थ पेश गर्नेछ ।</div></div></div></div><div class="footnote-text" style="border-top: 1px solid #000; padding-top: 10px; margin-top: 50px;"><div><span class="footnote-ref">B</span> दोस्रो संशोधनद्वारा थप।</div><div><span class="footnote-ref">△</span> दोस्रो संशोधनद्वारा संशोधित।</div><div><span class="footnote-ref">Π</span> पहिलो संशोधनद्वारा संशोधित ।</div><div><span class="footnote-ref">*</span> पहिलो संशोधनद्वारा संशोधित ।</div><div><span class="footnote-ref">X</span> दोस्रो संशोधनद्वारा खारेज गरिएको।</div><div><span class="footnote-ref">✓</span> दोस्रो संशोधनद्वारा संशोधित ।</div></div></body></html>