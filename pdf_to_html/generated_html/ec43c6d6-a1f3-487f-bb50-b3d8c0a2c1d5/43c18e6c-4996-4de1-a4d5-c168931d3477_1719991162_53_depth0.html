<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719991162_53.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.list-item { text-align: left; /* List items are typically left-aligned */ margin-left: 20px; /* Indent for lists */ text-indent: -20px; /* Hanging indent for number/bullet */ } .content-paragraph.nested-list-item { text-align: left; margin-left: 40px; /* Further indent for nested lists */ text-indent: -20px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">अभिलेख संरक्षण नियमावली, २०६३</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०६४।२।२८</div><div class="content-paragraph"> अभिलेख संरक्षण ऐन, २०४६ को दफा १५ ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="content-paragraph list-item"> १. <span class="bold">संक्षिप्त नाम र प्रारम्भः</span> (१) यी नियमहरूको नाम “अभिलेख संरक्षण नियमावली, २०६३” रहेको छ ।<br> (२) यो नियमावली तुरुन्त प्रारम्भ हुनेछ । </div><div class="content-paragraph list-item"> २. <span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा “ऐन” भन्नाले अभिलेख संरक्षण ऐन, २०४६ सम्झनु पर्छ । </div><div class="content-paragraph list-item"> ३. <span class="bold">राष्ट्रिय अभिलेखालयको काम, कर्तव्य र अधिकारः</span> ऐनमा लेखिएका काम, कर्तव्य र अधिकारको अतिरिक्त राष्ट्रिय अभिलेखालयको काम, कर्तव्य र अधिकार देहाय बमोजिम हुनेछः- </div><div class="content-paragraph nested-list-item"> (क) अभिलेख आवश्यकता अनुसार प्रकाशन गर्ने, गराउने, </div><div class="content-paragraph nested-list-item"> (ख) राष्ट्रिय अभिलेखालयको लागि उपयोगी हुने कुनै कागजात प्राप्त गर्ने वा प्रचलित कानून बमोजिम खरिद गर्ने, </div><div class="content-paragraph nested-list-item"> (ग) अभिलेखको माइक्रोफिल्म बनाउने, </div><div class="content-paragraph nested-list-item"> (घ) अभिलेख प्रकाशन गर्न कसैले माग गरेमा शर्त तोकी स्वीकृति दिने, </div><div class="content-paragraph nested-list-item"> (ङ) कागजात संरक्षण गर्ने सम्बन्धमा कुनै निकायलाई आवश्यक राय सुझाव दिने, </div><div class="content-paragraph nested-list-item"> (च) कागजात संकलन तथा संरक्षण गर्ने सम्बन्धमा जनचेतना अभिवृद्धि गराउने, </div><div class="content-paragraph nested-list-item"> (छ) कागजात संरक्षण गर्ने सम्बन्धमा आवश्यक अन्य कार्य गर्ने । </div><div class="content-paragraph list-item"> ४. <span class="bold">अभिलेख वर्गीकरण गर्नेः</span> राष्ट्रिय अभिलेखालयले देहायको आधारमा अभिलेखको वर्गीकरण गरी सोको सूची तयार गर्नु पर्नेछः– </div><div class="content-paragraph nested-list-item"> (क) प्राचीनता तथा मौलिकता, </div><div class="content-paragraph nested-list-item"> (ख) साँस्कृतिक, आर्थिक, साहित्यिक, क्षेत्रगत र विषयगत महत्व, </div><div class="content-paragraph nested-list-item"> (ग) अभिलेख तयार गर्न प्रयोग गरिएको सामग्री । </div><div class="content-paragraph list-item"> ५. <span class="bold">अभिलेख हेर्न, सार्न वा प्रतिलिपि लिन निवेदन दिनु पर्नेः</span> (१) ऐनको दफा ९ मा उल्लिखित निषेधित अभिलेख बाहेक अन्य अभिलेख हेर्न, सार्न वा प्रतिलिपि लिन चाहने व्यक्तिले अनुसूची-१ बमोजिमको ढाँचामा राष्ट्रिय अभिलेखालयसमक्ष निवेदन दिनु पर्नेछ । </div><div class="content-paragraph list-item"> (२) उपनियम (१) बमोजिम निवेदन प्राप्त भएमा राष्ट्रिय अभिलेखालयले निवेदकलाई त्यस्तो अभिलेख हेर्न, सार्न वा प्रतिलिपि लिन स्वीकृति दिन सक्नेछ । </div><div class="content-paragraph list-item"> ६. <span class="bold">दस्तुर लाग्नेः</span> नियम ५ बमोजिम अभिलेख सार्न वा प्रतिलिपि लिन अनुसूची-२ बमोजिमको दस्तुर लाग्नेछ । </div><div class="content-paragraph"> तर सरकारी कामका लागि कुनै अभिलेख सार्न वा प्रतिलिपि लिन लागत खर्च बाहेक अन्य दस्तुर लाग्ने छैन । </div><div class="content-paragraph list-item"> ७. <span class="bold">समितिको काम, कर्तव्य र अधिकारः</span> समितिको काम, कर्तव्य र अधिकार देहाय बमोजिम हुनेछः- </div><div class="content-paragraph nested-list-item"> (क) ऐनको दफा ६ बमोजिम कागजात प्राप्त गर्ने सम्बन्धमा राष्ट्रिय अभिलेखालयलाई आवश्यक सहयोग तथा सल्लाह दिने, </div><div class="content-paragraph nested-list-item"> (ख) अभिलेख संरक्षण सम्बन्धी कानून तथा राष्ट्रिय अभिलेखालयको काम कारबाही उपर गर्नु पर्ने समसामयिक सुधारका सम्बन्धमा सुझाव दिने, </div><div class="content-paragraph nested-list-item"> (ग) अभिलेख वर्गीकरण गर्ने सम्बन्धमा राष्ट्रिय अभिलेखालयलाई सुझाव दिने । </div><div class="content-paragraph list-item"> ८. <span class="bold">समितिको बैठक सम्बन्धी कार्यविधिः</span> (१) समितिको बैठक आवश्यकता अनुसार बस्नेछ । </div><div class="content-paragraph list-item"> (२) समितिको बैठक समितिको अध्यक्षले तोकेको मिति, समय र स्थानमा बस्नेछ । </div><div class="content-paragraph list-item"> (३) समितिको बैठकमा छलफल हुने विषयको सूची बैठक बस्नु भन्दा चौबीस घण्टा अगावै सबै सदस्यलाई उपलब्ध गराईनेछ । </div><div class="content-paragraph list-item"> (४) समितिको कूल सदस्य संख्याको पचास प्रतिशत भन्दा बढी सदस्यहरू उपस्थित भएमा समितिको बैठकको लागि गणपूरक संख्या पुगेको मानिनेछ । </div><div class="content-paragraph list-item"> (५) समितिको बैठकको अध्यक्षता समितिको अध्यक्षले र निजको अनुपस्थितिमा बैठकमा उपस्थित सदस्यहरूले आफूहरूमध्येबाट छानेको सदस्यले गर्नेछ । </div><div class="content-paragraph list-item"> (६) समितिको बैठकमा बहुमतको राय मान्य हुनेछ र मत बराबर भएमा बैठकमा अध्यक्षता गर्ने व्यक्तिले निर्णायक मत दिनेछ । </div><div class="content-paragraph list-item"> (७) समितिको बैठक सम्बन्धी अन्य कार्यविधि समिति आफैले निर्धारण गरे बमोजिम हुनेछ हुनेछ । </div><div class="content-paragraph list-item"> ९. <span class="bold">कागजात पठाउनु पर्नेः</span> कार्यालयले प्रचलित कानून बमोजिम सरकारी कागजात धुल्याउनु अघि ऐनको दफा २ को उपदफा २.१.१ मा उल्लिखित कागजात नधुल्याई राष्ट्रिय अभिलेखालयमा पठाउनु पर्नेछ । </div><div class="content-paragraph list-item"> १०. <span class="bold">कागजात फिर्ता दिन सक्नेः</span> (१) ऐनको दफा ६ को उपदफा ६.१ बमोजिम राष्ट्रिय अभिलेखालयमा पठाएको कुनै कागजात सम्बन्धित कार्यालयलाई आवश्यक पर्न गएमा त्यस्तो कार्यालयले सो कागजात आवश्यक पर्ने अवधि र कारण खुलाई राष्ट्रिय अभिलेखालयमा लेखी पठाउन पर्नेछ । </div><div class="content-paragraph list-item"> (२) उपनियम (१) बमोजिम लेखी आएमा राष्ट्रिय अभिलेखालयले त्यस्तो कागजात अवधि तोकी सम्बन्धित कार्यालयलाई उपलब्ध गराउन सक्नेछ । </div><div class="content-paragraph list-item"> (३) ऐनको दफा ६ को उपदफा ६.२ बमोजिम अवधि तोकी राष्ट्रिय अभिलेखालयमा पठाएमा कागजात त्यस्तो अवधि समाप्त भएपछि सम्बन्धित कार्यालयले फिर्ता लिन चाहेमा त्यस्तो कार्यालयले सो कागजात फिर्ता लिन परेको कारण समेत खुलाई राष्ट्रिय अभिलेखालयमा लेखी पठाउनु पर्नेछ । </div><div class="content-paragraph list-item"> (४) उपनियम (३) बमोजिम लेखी आएमा राष्ट्रिय अभिलेखालयले पन्ध्र दिनभित्र त्यस्तो कागजात सम्बन्धित कार्यालयलाई फिर्ता गर्नु पर्नेछ । </div><div class="content-paragraph list-item"> ११. <span class="bold">व्यक्ति तोकिएकोः</span> ऐनको उपदफा ६.५ र ९.१ को प्रयोजनको लागि कागजात हेर्न, सार्न र प्रतिलिपि लिन पाउने व्यक्तिमा सम्बन्धित कार्यालयको प्रमुख वा निजले तोकेको व्यक्ति रहने गरी तोकिएको छ । </div><div class="content-paragraph list-item"> १२. <span class="bold">अनुसूचीमा हेरफेर गर्ने अधिकारः</span> नेपाल सरकारले नेपाल राजपत्रमा सूचना प्रकाशन गरी अनुसूचीमा आवश्यकता अनुसार हेरफेर गर्न सक्नेछ । </div><div class="document-title">अनुसूची-१</div><div class="document-subtitle">(नियम ५ को उपनियम (१) सँग सम्बन्धित)</div><div class="content-paragraph"> श्री राष्ट्रिय अभिलेखालय, <span class="form-field large"></span></div><div class="content-paragraph"><span class="form-field small"></span></div><div class="content-paragraph"> विषयः <span class="bold underline">स्वीकृति सम्बन्धमा ।</span></div><div class="content-paragraph"> त्यस अभिलेखालयमा रहेका देहायका अभिलेख हेर्न (अध्ययन तथा अनुसन्धान गर्न)/सार्न/प्रतिलिपि (माइक्रोफिल्म पोजेटिभफिल्म, रिडर प्रिन्ट, डिजिटल फोटो, मुद्रित र माइक्रोफिल्म नभएका अन्य कागजात) लिनको लागि यो निवेदन गरेको छु । </div><div class="content-paragraph"> अभिलेखको विवरणः </div><div class="content-paragraph">(१) <span class="form-field xlarge"></span></div><div class="content-paragraph">(२) <span class="form-field xlarge"></span></div><div class="content-paragraph">(३) <span class="form-field xlarge"></span></div><div class="content-paragraph" style="margin-top: 30px;"><span class="bold">निवेदककोः-</span></div><div class="content-paragraph"> सहीः <span class="form-field medium"></span></div><div class="content-paragraph"> नाम, थरः <span class="form-field medium"></span></div><div class="content-paragraph"> ठेगानाः </div><div class="content-paragraph" style="margin-left: 50px;"> स्थायी <span class="form-field large"></span></div><div class="content-paragraph" style="margin-left: 50px;"> अस्थायीः <span class="form-field large"></span></div><div class="content-paragraph"> टेलिफोन नं. : <span class="form-field large"></span></div><div class="content-paragraph"> परिचयपत्र/विदेशी भए राहदानी नंः <span class="form-field large"></span></div><div class="content-paragraph"> मितिः <span class="form-field medium"></span></div><div class="document-title" style="margin-top: 50px;">अनुसूची-२</div><div class="document-subtitle">(नियम ६ सँग सम्बन्धित)</div><div class="document-title">अभिलेख सार्न वा प्रतिलिपि लिन लाग्ने दस्तुर</div><table class="main-table"><thead><tr><th rowspan="2">&nbsp;</th><th rowspan="2">&nbsp;</th><th colspan="2">स्वदेशीको लागि रु.</th><th colspan="2">विदेशीको लागि रु.</th></tr><tr><th>राजश्व/दस्तुर</th><th>लागत दस्तुर</th><th>राजश्व दस्तुर</th><th>लागत दस्तुर</th></tr></thead><tbody><tr><td>(क) अभिलेख सार्न<br>(लिप्यान्तर र<br>भाषान्तर गर्न)</td><td>प्रति पृष्ठ</td><td class="text-right">५०।-</td><td class="text-right">१००।-</td><td class="text-right">१००।-</td><td class="text-right">१००।-</td></tr><tr><td>(ख) अभिलेखको प्रतिलिपि<br>लिनः</td><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr><tr><td>१. पोजेटीभ</td><td>प्रति फिट</td><td class="text-right">३०।-</td><td class="text-right">-</td><td class="text-right">५५।-</td><td class="text-right">-</td></tr><tr><td>माइक्रोफिल्मबाट</td><td>प्रति पृष्ठ</td><td class="text-right">१५।-</td><td class="text-right">-</td><td class="text-right">२५।-</td><td class="text-right">-</td></tr><tr><td>२. माइक्रोफिल्म रिडर<br>प्रिन्टबाट</td><td>प्रति पृष्ठ</td><td class="text-right">१५।-</td><td class="text-right">२०।-</td><td class="text-right">२५।-</td><td class="text-right">३५।-</td></tr><tr><td>३. डिजिटल फोटो<br>कयामेराबाट</td><td>प्रति स्न्याप</td><td class="text-right">१५।–</td><td class="text-right">६०।-</td><td class="text-right">२५।-</td><td class="text-right">१००।–</td></tr><tr><td>५. फोटोकपीबाट<br>(मुद्रित र<br>माइक्रोफिल्म नभएका<br>अन्य कागजात मात्र)</td><td>प्रति पृष्ठ</td><td class="text-right">१०।-</td><td class="text-right">५।-</td><td class="text-right">२०।-</td><td class="text-right">१५।-</td></tr></tbody></table></body></html>