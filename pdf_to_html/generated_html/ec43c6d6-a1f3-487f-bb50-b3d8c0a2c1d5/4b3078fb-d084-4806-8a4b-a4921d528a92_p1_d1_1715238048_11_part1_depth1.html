<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715238048_11_part1.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; display: flex; align-items: baseline; } .content-paragraph .number { flex-shrink: 0; margin-right: 10px; font-weight: 600; /* Numbers often appear bolder in PDFs */ } .content-paragraph .text { flex-grow: 1; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .footnote { font-size: 12px; margin-top: 20px; text-align: justify; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="header-section"><div class="document-title">राजा स्थितिराज मल्लद्वारा वि.सं. १४३६ (ने.सं.</div><div class="document-title">५०० मा बनाउन लगाइएको कानून)</div><div class="document-subtitle">(मानवन्यायशास्त्र)</div><div class="document-subtitle">न्यायविकासिनी</div><div class="document-subtitle bold">ऋणदानप्रकरण</div></div><div class="content-wrapper"><div class="content-paragraph"><span class="number">१.</span><span class="text">ॐ धर्मलाइ नमस्कार छ ।</span></div><div class="content-paragraph"><span class="number">२.</span><span class="text">यो संसार अन्धकारले ढाकिएको थियो । यसको बारेमा कसैले केही थाहा पाएको थिएन । त्यस अवस्थामा चार मुख भएका भगवान् ब्रह्माजीको उत्पति भयो ।</span></div><div class="content-paragraph"><span class="number">३.</span><span class="text">सूर्य, चन्द्र, वायु, अग्नि, द्युलोक, भूलोक, जलदेवता, प्राणीको आफ्नो हृदय, यमराज, दिन, रात, प्रातःसंन्ध्या, सायंसन्ध्या र धर्मले मानिसको चालचलन जान्दछन् ।</span></div><div class="content-paragraph"><span class="number">४.</span><span class="text">जहाँ जुन धनलाई ऋणको रूपमा दिइन्छ लिइन्छ, त्यस्तो ऋण दिनु र लिनुलार्इ ऋणदान भनी भनिन्छ ।</span></div></div><div class="footnote"><span class="bold">*</span> यसमा दिईएको क्रमाङ्क अध्ययन र उद्वरण प्रयोजनका लागि आयोगका तर्फवाट राखिएको हो । </div><div class="content-wrapper" style="page-break-before: always;"><div class="content-paragraph"><span class="number">५.</span><span class="text">बाबुको मृत्यु भएपछि छोराहरूले बाबुको ऋण भागअनुसार तिर्नुपर्छ । छुटिएको भए पनि नछुटिएको भए पनि बाबुको ऋणरूपी भारलार्ई छोराहरूले बराबर बेहोर्नुपर्दछ ।</span></div><div class="content-paragraph"><span class="number">६.</span><span class="text">नछुट्टिएको अवस्थामा काका, दाजुभाइ वा आमाले परिवारको भरणपोषणको लागि जुन ऋण लिएका हुन्छन्, त्यो सबै अंशबण्डा हुँदा तिर्नुपर्छ ।</span></div><div class="content-paragraph"><span class="number">७.</span><span class="text">बाबुले लिएको ऋण छोराहरूले तिरेनन् भने बाबुको मृत्युपछि पितामह (बाजे) ले लिएको ऋण पौत्र (नाति) हरूले तिर्नुपर्दछ । नातिपछिको वंशको चौथो पुस्ताका अर्थात् प्रपौत्र (पनाति) हरूले भने तिनुपर्दैन ।</span></div><div class="content-paragraph"><span class="number">८.</span><span class="text">मेरा साहुबाट मलाई छुटाउन छ, मेरा ऋणीहरूबाट पनि ऋण असुल्नेछ र मलाई मुक्त पारिदिनेछ भनी बाबुहरूले आफ्नो स्वार्थको लागि छोराहरू चाहन्छन् । यस कारण छोराले स्वार्थ छोडेर परिश्रमपूर्वक आफ्ना बाबुलाई ऋणबाट मोचन गराउनुपर्छ । जसले गर्दा बाबु नरकमा पर्दैन ।</span></div><div class="content-paragraph"><span class="number">९.</span><span class="text">तपस्वी अथवा अग्निहोत्री ऋण नतिरी मरे भने तिनको तपस्या तथा अग्निहोत्रको फल ऋण दिनेले पाउँछ ।</span></div><div class="content-paragraph"><span class="number">१०.</span><span class="text">मोजमजा गर्दा लागेको ऋण, क्रोधको कारण झगडा पर्दा लागेको ऋण, रक्सी खाँदा लागेको ऋण, जूवा खेल्दा लागेको ऋण, कसैको जमानत बस्दा लागेको ऋण बाबुको भए छोराले र छोराको भए बाबुले तिर्नुपर्दैन ।</span></div></div><div class="content-wrapper" style="page-break-before: always;"><div class="content-paragraph"><span class="number">११.</span><span class="text">दुःख पर्दा परिवारको पालनपोषणका लागि बाबुको सल्लाहबाट छोराले लिएको ऋण बाबुले तिनुपर्छ ।</span></div><div class="content-paragraph"><span class="number">१२.</span><span class="text">परिवारको भरणपोषणको लागि शिष्य (चेला), अन्तेवासी (गुरुकहाँ बसेरै पढ्ने चेला), दास (कमारो), स्त्री तथा नोकरले लिएको ऋण पनि घरको मूलीले तिर्नुपर्छ ।</span></div><div class="content-paragraph"><span class="number">१३.</span><span class="text">परदेश गएका बाबु, काका, दाजुले लिएको ऋण ऋण लिएको २० वर्षभन्दा अघि तिर्नुपर्दैन ।</span></div><div class="content-paragraph"><span class="number">१४.</span><span class="text">नछुहिँदै परिवारमा लिइएको ऋण सबै मरेपछि बाँचेकाले तिर्नुपर्छ । ऊ पनि मरेपछि उसको छोराले तिर्नुपर्छ ।</span></div><div class="content-paragraph"><span class="number">१५.</span><span class="text">लोग्ने र छोराले लिएको ऋण आफू साक्षी बसेर लिएको अवस्थामा बाहेक स्वास्नीमान्छेले तिर्नुपर्दैन ।</span></div><div class="content-paragraph"><span class="number">१६.</span><span class="text">मर्न लागेको लोग्नेले अहाइएकी, छोरा नभएकी विधवाले पतिले लिएको ऋण तिर्नुपर्छ । अथवा त्यो सम्पति जसले खान्छ, उसले त्यो ऋण तिर्नुपर्छ । किनभने धन र ऋण सँगसँगै आउँछ ।</span></div><div class="content-paragraph"><span class="number">१७.</span><span class="text">आपत्कालबाहेक अरू बेला स्त्रीले लिएको ऋण पतिले तिर्नुपर्दैन। पति परदेशमा गएको बेलामा परिवारको भरणपोषणको लागि स्त्रीले लिएको ऋणचाहिँ पतिले तिर्नुपर्छ । धोबी, व्याधा, गोठाला, सुँढीका स्वास्नीले लिएको ऋण उनका पतिले तिर्नुपर्छ । किनकि उनीहरूमा परस्परमा विश्वास छ र परिवार पनि स्त्रीहरूमा निर्भर छ ।</span></div></div><div class="content-wrapper" style="page-break-before: always;"><div class="content-paragraph"><span class="number">१८.</span><span class="text">छोरा भएकी विधवा स्त्री छोरालाई छोडेर पोइल जान्छिन् भने उनको स्त्रीधन दोस्रा पतिले पाउँछन् । पहिलो पतिको धन भने पहिलो पतिका छोराले नै पाउँछन्, दोस्रा पतिले पाउँदैनन् ।</span></div><div class="content-paragraph"><span class="number">१९.</span><span class="text">निर्धन तथा छोरा नभएकी विधवा स्त्रीले जब दोस्रो पति लिन्छिन्, त्यस दोस्रो पतिले पहिलो पतिले लिएको ऋण तिर्नुपर्छ। किनभने स्त्री सम्पति हो र सम्पति लिनेले ऋण पनि सकार्नुपर्छ ।</span></div><div class="content-paragraph"><span class="number">२०.</span><span class="text">लोग्नेले लगाएको ऋण र छोरासहित जुन विधवा स्त्रीले अर्को पति लिन्छिन्, त्यस पतिले त्यो ऋण स्त्रीलाई ऋणमुक्त गराउनुपर्छ ।</span></div><div class="content-paragraph"><span class="number">२१.</span><span class="text">अन्तिम स्वैरिणी र उत्तम पुनर्भूका लोग्नेले लिएको ऋण जसले त्यस स्त्रीलाई भोग गर्छ, उसले तिर्नुपर्छ ।</span></div><div class="content-paragraph"><span class="number">२२.</span><span class="text">स्त्रीले गरेको काम त्यसमा पनि विशेष गरेर घर जग्गा दान दिने, बन्धकी राख्ने बिक्री गर्ने काम प्रामाणिक ठहरिँदैन भनी विद्वान्हरू भन्छन् ।</span></div><div class="content-paragraph"><span class="number">२३.</span><span class="text">स्त्रीले गरेको काममा पतिको अनुमति छ भने त्यो प्रामाणिक हुन्छ । पति नभएमा छोराको त्यसमा अनुमति छ भने त्यो प्रामाणिक हुन्छ। पति वा पुत्र दुवै नभएमा त्यसमा राजाले अनुमति दिनुपर्छ, त्यसपछि मात्र स्त्रीले गरेको काम प्रामाणिक ठहरिन्छ ।</span></div><div class="content-paragraph"><span class="number">२४.</span><span class="text">लोग्नेले स्वास्नीलाई प्रेमपूर्वक दिएको घर जग्गा आदि अचलबाहेकको सम्पति चीज लोग्ने मरेपछि पनि स्त्रीले स्वतन्त्रतापुर्वक भोग गर्न पाउँछिन् ।</span></div></div><div class="content-wrapper" style="page-break-before: always;"><div class="content-paragraph"><span class="number">२५.</span><span class="text">मालिकको आज्ञा नपाइकन दासले गरेको काम प्रामाणिक ठहर्दैन, किनभने दास आफैं मालिक होइन ।</span></div><div class="content-paragraph"><span class="number">२६.</span><span class="text">बाबुको इच्छाविना छोराले गरेको काम पनि प्रामाणिक ठहर्दैन, किनभने प्रामाणिकताको दृष्टिले छोरा र दास बराबरै हुन् ।</span></div><div class="content-paragraph"><span class="number">२७.</span><span class="text">यस लोकमा ३ जना मात्र स्वाधीन छन्- राजा, आचार्य र घरको मूल मानिस ।</span></div><div class="content-paragraph"><span class="number">२८.</span><span class="text">सबै दुनियाँ पराधीन छन्, राजा स्वाधीन छन् । शिष्य पराधीन छन्, आचार्य स्वाधीन छन् । स्त्री, छोरा, दास आदि आश्रित व्यक्ति पराधीन छन्, घरको मूली स्वाधीन छन् ।</span></div><div class="content-paragraph"><span class="number">२९.</span><span class="text">आठ वर्ष नपुगुञ्जेलको मानिस गर्भमा रहेको बालक जस्तै हुन्छ । सोह्र वर्ष नपुगुञ्जेलको बालक अनाडी कहलाउँछ ।</span></div><div class="content-paragraph"><span class="number">३०.</span><span class="text">बाबु, आमा बूढा भए पनि छोरा पराधीन हुन्छ । बीउको प्राधान्यको कारणले आमाभन्दा बाबु मुख्य हुन्छन्। बाबु नभएपछि आमा र आमा नभएपछि जेठा दाई स्वाधीन अर्थात् घरको मालिक हुन्छन् । आफूप्रति निर्भर सबै मानिसहरूमा ती स्वाधीन हुन्छन् । अनुशासन पालना गराउन, दान गर्न र सम्पति बेचबिखन गर्न यिनीहरू स्वाधीन हुन्छन् ।</span></div><div class="content-paragraph"><span class="number">३१.</span><span class="text">बालकहरू जस्तै यिनीहरू अर्थात् अरूप्रति निर्भरहरू पराधीन हुन्छन्। धर्मशास्त्रीहरूले उनीहरूले गरेको काम अप्रामाणिक हुन्छ भनेर भनेका छन् ।</span></div></div><div class="content-wrapper" style="page-break-before: always;"><div class="content-paragraph"><span class="number">३२.</span><span class="text">स्वतन्त्र भएर काम गर्दा पनि जो नियम नाघेर काम गर्छ, उसले गरेको काम अप्रामाणिक हुन्छ भनी धर्मशास्त्रीहरू भन्छन्। कामक्रोधद्धारा अभिभूत, रोगी, डर र व्यसनद्वारा पीडित, रागद्वेषले युक्त व्यक्तिले गरेको काम पनि नियमभन्दा बाहिरको भएकोले अप्रामाणिक हुन्छ ।</span></div><div class="content-paragraph"><span class="number">३३.</span><span class="text">कुलमा ज्येष्ठ र श्रेष्ठले नियममा रही गरेको काम प्रामाणिक हुन्छ । तिनले पनि नियममा नरही गरेको काम प्रामाणिक हुँदैन ।</span></div><div class="content-paragraph"><span class="number">३४.</span><span class="text">प्रामाणिक कुराद्वारा यत्नपूर्वक प्रमाणको परिपालना गर्नुपर्छ । अव्यवस्थित प्रमाणद्वारा प्रमेयहरू पनि नष्ट हुन्छन् ।</span></div><div class="content-paragraph"><span class="number">३५.</span><span class="text">कसैलाई धन दिँदा लिखित, साक्षी र भोग तीन प्रकारका प्रमाण हुन्छन्। यी तीन थरी प्रमाणलाई आधार मानेर धन दिँदा धन फिर्ता पाउन सकिन्छ ।</span></div><div class="content-paragraph"><span class="number">३६.</span><span class="text">लिखित प्रमाण सधैं बलियो हुन्छ। जीवितावस्थामा साक्षी प्रमाण हुन्छन्। काल धेरै बितेपछि भोग नै प्रमाण हुन्छ । शास्त्रको भनाइ यही छ ।</span></div><div class="content-paragraph"><span class="number">३७.</span><span class="text">तीनथरी प्रमाणमध्ये पनि क्रमशः लिखितभन्दा साक्षी बलियो, साक्षीभन्दा भोग बलियो हुन्छ। भोग नै सबभन्दा बलियो हुन्छ ।</span></div><div class="content-paragraph"><span class="number">३८.</span><span class="text">लिखित प्रमाण हुँदाहुदै साक्षीहरू जीवित हुँदाहुदै पनि जबसम्म अचल सम्पतिमा भोग हुँदैन, तबसम्म त्यसमा स्थिरता हुँदैन ।</span></div></div><div class="content-wrapper" style="page-break-before: always;"><div class="content-paragraph"><span class="number">३९.</span><span class="text">आफ्नो मूर्खताद्वारा आफ्नो सम्पति अरूलाई भोग गराउने मानिसले आफ्नो जीवनकालमा पनि त्यस सम्पतिको भोग गर्न पाउँदैन ।</span></div><div class="content-paragraph"><span class="number">४०.</span><span class="text">कसैको धन १० वर्षसम्म अरू कसैकहाँ रह्यो र त्यस बेलामा पनि त्यस धनको स्वामीले धनको बारेमा कुरा उठाएन भने सो धन जोसँग छ, उसैको हुन्छ ।</span></div><div class="content-paragraph"><span class="number">४१.</span><span class="text">जड र नाबालकबाहेकको धनको स्वामी आफ्नो धन अरूले भोग गरेको हेरेर बसिरहन्छ भने जसले धनको भोग गरेको छ, त्यो धन त्यसैको हुन्छ ।</span></div><div class="content-paragraph"><span class="number">४२.</span><span class="text">बन्धकी राखिएको सम्पति, बलजफ्ती हरिएको सम्पति, बालकको धन, धरौटीको रूपमा राखिएको धन, धितो, स्त्रीधन, राजस्व र विद्धान्‌को धन अरूले भोग गर्दैमा उसको हुँदैन ।</span></div><div class="content-paragraph"><span class="number">४३.</span><span class="text">स्त्रीधन र राजकीय धन १०० वर्षसम्म भोग गरे पनि विनाप्रमाण कसैको हुँदैन ।</span></div><div class="content-paragraph"><span class="number">४४.</span><span class="text">जहाँ भोग पनि देखिँदैन, लिखित पनि देखिँदैन, त्यहाँ लिखित प्रमाण हुन्छ, भोग प्रमाण हुँदैन ।</span></div><div class="content-paragraph"><span class="number">४५.</span><span class="text">भोग गरे पनि लिखित प्रमाणविना त्यो प्रामाणिक हुँदैन। भोग गर्नेको मृत्यु भएपछि भने उसका हकदारको त्यसमा अधिकार लाग्छ ।</span></div><div class="content-paragraph"><span class="number">४६.</span><span class="text">कसैलाई विश्वासपूर्वक राख्न दिएको सम्पति त्यस सम्पतिको मालिकको अनुमतिविना कसैलाई दिनु, बलपूर्वक हरण गर्नु,</span></div></div><div class="content-wrapper" style="page-break-before: always;"><div class="content-paragraph"><span class="number">४७.</span><span class="text">नासोको रूपमा राखिएको सम्पत्ति, लुकिछिपी चोरेर प्रयोग गर्नु, ऋण लिएको कुरा, सम्पत्तिको मालिकको अनुपस्थितिको भोग यी ६ वटा कुरामा भोगको प्रमाण हुँदैन ।</span></div><div class="content-paragraph"><span class="number">४८.</span><span class="text">झगडा टुङ्गिनुभन्दा अगाडि बादी र प्रतिवादीको मृत्यु भयो भने उनीहरूका छोराहरूले विवादास्पद कुराको निर्णयको लागि प्रक्रिया अघि बढाउनुपर्छ । केवल भोग गर्नाले प्रमाण पुग्दैन ।</span></div><div class="content-paragraph"><span class="number">४९.</span><span class="text">बाबुभन्दा ३ पुस्ताअघिदेखि जुन कुराको भोग अन्यायपूर्वक भए पनि गरी रहिएको छ, त्यो कुरा पछिल्लो पुस्ताबाट कसैले पनि हर्न सक्दैन ।</span></div><div class="content-paragraph"><span class="number">५०.</span><span class="text">मर्न लागेको बेलामा ऋणीले केही भनेको छैन भने ऋणीको मृत्यु भएपछि साक्षीहरू जीवित भए पनि प्रमाण लाग्दैन ।</span></div><div class="content-paragraph"><span class="number">५१.</span><span class="text">ऋणीको मृत्यु भएपछि साक्षीहरूको वचन प्रमाण हुँदैन । ऋणीको जीवनकालमा मात्र साक्षीहरूको वचन प्रमाण हुन्छ ।</span></div><div class="content-paragraph"><span class="number">५२.</span><span class="text">रोगीले मृत्युशय्यामा जुन विधिसम्मत तथ्य भन्दछन्, पूर्वोक्त ६ वटा विषयमा उनको मृत्युपछि त्यही प्रमाण हुन्छ ।</span></div><div class="content-paragraph"><span class="number">५३.</span><span class="text">ऋण लिने आदि कुरामा पछिल्लो स्थिति प्रामाणिक हुन्छ । दान दिने आदि कुरामा पहिलो स्थिति प्रामाणिक हुन्छ । धन बढाउनको लागि धन दिने लिने जुन काम हुन्छ, त्यो कुसीद हुन्छ। कुसीदी (ब्याजमा रुपियाँ लगाउने) हरूको वृत्ति त्यसबाट चल्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">५४.</span><span class="text">कायिका, कालिका, कारिता, चक्रवृद्धि गरी ४ थरी ब्याजको प्रकार शास्त्रमा कहिएको छ ।</span></div><div class="content-paragraph"><span class="number">५५.</span><span class="text">मूल धनमा ब्याज जोडेर किस्ताबन्दीमा भुक्तानी गरिनेलाई कायिका भनिन्छ । प्रतिमहिना ब्याज दिइनेलाई कालिका भनिन्छ । ऋणीले आफ्नो अनुकूलमा प्रतिमहिना अथवा पछिल्ला महिनाको ब्याजसमेत जोडेर बुझाउनेलाई कारिता भनिन्छ। मूल धनसहित ब्याजको ब्याज पनि एकमुष्ट बुझाउनेलाई चक्रवृद्धि भनिन्छ ।</span></div><div class="content-paragraph"><span class="number">५६.</span><span class="text">सबै ठाउँमा लागू हुने ऋणहरूको व्याजको विषयमा बताइयो । आ-आफ्नो देशको नियमअनुसार ब्याज लिने व्यवस्था फरकफरक रूपमा पनि निर्धारण गरिन्छ ।</span></div><div class="content-paragraph"><span class="number">५७.</span><span class="text">देशदेशमा ब्याजका दरहरू भिन्नाभिन्नै तोकिएका छन् । जस्तै कसैमा दुई गुना ब्याज लिइन्छ भने कसैमा तीन गुना, चार गुना तथा आठ गुना पनि ब्याज लिइन्छ । सुन, धान, वस्त्रहरूमा क्रमश: दुई, तीन, चार गुना ब्याज लिइन्छ । रसयुक्त चीजमा आठ गुना ब्याज लिइन्छ । पोथी पशुहरूमा उनका सन्तान ब्याजका रूपमा लिइन्छन् ।</span></div><div class="content-paragraph"><span class="number">५८.</span><span class="text">प्रेमले दिएका ऋणको ब्याज लाग्दैन, कहिलेकहीँ त्यसको तमसुक पनि हुँदैन । ६ महिनाभन्दा पछि त्यसमा पनि ब्याज लाग्दछ ।</span></div></div><div class="content-wrapper" style="page-break-before: always;"><div class="content-paragraph"><span class="number">५९.</span><span class="text">ब्याजसम्बन्धी यो विधि बताइयो । यसलाई कार्यरूपमा परिणत गर्ने भन्ने कुरा आआफ्नो नियमअनुसार हुन्छ । अनाजहरूको ब्याज तीन प्रकारको बताइयो । जो ब्याजद्वारा जीविका गर्दछ, त्यो वाधुषि कहलाउँछ ।</span></div><div class="content-paragraph"><span class="number">६०.</span><span class="text">वैश्य जातिको ब्याजवृत्तिले व्यावहारिक आपत् टर्ला, तर ब्राह्मणले ठूलाठूला आपत्तिहरूमा पनि ब्याजवृत्ति नगर्नू ।</span></div><div class="content-paragraph"><span class="number">६१.</span><span class="text">जुन व्यक्तिको कुलमा र ऊ स्वयंले ब्राह्मणलाई तिर्नुपर्ने धन खाए-मासेको छैन, त्यो व्यक्तिले स्वयं कमाएको उसको व्यवहारबाट बचेको धन उसका कुलका बन्धुलाई दिनू, त्यस्ता बन्धु नभए उसका जातका व्यक्तिलाई दिनू, ती पनि नभए गहिरो पानीमा राखिदिनू । उसले वा उसका कुलका कसैले ब्राह्मणको तिर्नुपर्ने भए सबभन्दा पहिले त्यो तिरिदिन् ।</span></div><div class="content-paragraph"><span class="number">६२.</span><span class="text">ऋणीले धनीसँग लिएको ऋण बुझाएपछि ऋण चुक्ता भएको कुरा जनाउने भरपाई धनीले ऋणीलाई दिनुपर्छ । सो नभएमा तिमीले फलाना मितिमा मसँग लिएको ऋण आजको मितिमा बुझाएको हो भनी स्वीकार गर्नुपर्छ । यसो भएमा धनी ऋणीमा परस्पर व्यवहार सफा हुन्छ ।</span></div><div class="content-paragraph"><span class="number">६३.</span><span class="text">ऋण लिने दिनि दुवै थरीले विश्वासका लागि फलाना समयमा फलानाले फलानालाई यति धन दिएको हो भन्ने लिखत र सो देख्ने साक्षी यी दुवैलाई प्रमाणको रूपमा राख्नुपर्छ । कसैले कहीँ उपस्थित हुनका लागि वा केही दिनका लागि वा कुनै</span></div></div><div class="content-wrapper" style="page-break-before: always;"><div class="content-paragraph"><span class="number">६४.</span><span class="text">कुराको सत्यता साबित गरिदिनका लागि उक्त तीनै कुरामा तीन प्रकारको जमानी हुन्छ भनेर विद्धान्हरूले मानेका छन् ।</span></div><div class="content-paragraph"><span class="number">६५.</span><span class="text">ऋण लिने व्यक्तिले आफूले लिएको ऋण नतिरेमा या त्यस ऋणको निमित्त राखेको धितो नै गायब गरी ऋणी बेपत्ता भएमा जमानीले त्यस ऋणीलाई धनीका सामु उपस्थित गराउनुपर्छ । जमानीले ऋणीलाई उपस्थित गराउन नसके स्वयं उसले नै त्यो ऋण तिर्नुपर्छ ।</span></div><div class="content-paragraph"><span class="number">६६.</span><span class="text">एउटै कारोबारमा धेरै जमानी रहेछन् र ऋणी धितैसमेत बेपत्ता भएछ भने यस्तो स्थितिमा जमानीहरू मिलेर धनीको धन तिर्न मजूर भएछन्, तर लिखतमा रकम बढाइएको पाइएमा जमानीहरूले धनीलाई इच्छाअनुसार कारवाही गर्न सक्छन् ।</span></div><div class="content-paragraph"><span class="number">६७.</span><span class="text">ऋणीले धनीको धन पचाइदिएकोले धनीले जमानीलाई पकँदा उ त्यो धनविन बाध्य हुनुपर्यो भने ऋणीले त्यस जमानीलाई उसले तिर्नुपर्छ ।</span></div><div class="content-paragraph"><span class="number">६८.</span><span class="text">धनी ऋणी दुवैलाई अँचेट्न पनि सक्ने, निगरानी गर्न पनि सक्ने, दुवैको पत्यारको व्यक्तिलाई औधि भन्दछन् । त्यो विलक्षणको हुन्छ। उ दुवैबाट आर्थिक लाभ उठाउँदैन। किन्तु आफ्ना विवेकले दुवैलाई त्यति मर्का नपर्ने गरी ऊ कुनै व्यवस्था तोक्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">६९.</span><span class="text">हुनसक्छ । भोग गरिने पनि हुन सक्छ । त्यसमा ऋणीलाई फाइदा पनि हुन सक्छ, बेफाइदा पनि हुन सक्छ, न बेफाइदा पनि हुनसक्छ। लिखत दुई प्रकारका हुन्छन्- आफ्नै हस्ताक्षरको एवं अरू साधनद्वारा तयार गरिएको । साक्षीसमेतको वा साक्षीविनाको गरी दुइ प्रकारका लिखत हुन्छन् । यी लिखतहरू तीती देशका रीतिस्थितिअनुसार हुन्छन्। देशाचारविरूद्ध भए पनि औधिले तोकेको नियममा बाँधिएको छ र लिखतको विन्यासक्रम एवं त्यसमा परका अक्षरहरू लुप्त या टुटेका छैनन् भने त्यो लिखत प्रामाणिक मानिन्छ ।</span></div><div class="content-paragraph"><span class="number">७०.</span><span class="text">मादक पदार्थ पिएर मात्तिएको, अरूद्वारा आक्रमण गरिएको वा मुद्दा लगाइएको, स्त्री र बालक (उमेर नपुगेका) द्वारा गराइएको, जबर्जस्ती गराइएका, डर त्रास देखाएर धम्कीद्वारा गराइएको र छलकपटबाट गराइएका यस्ता लिखतहरू प्रामाणिक मानिँदैनन् ।</span></div><div class="content-paragraph"><span class="number">७१.</span><span class="text">साक्षी, धनी, ऋणी र लिखत लेख्ने व्यक्तिसमेत मरिसकेका छन् भने पनि कुनै बाधा छैन र लिखतको आधार (धितो वा मूल विषय) ठीक छ भने त्यो लिखत प्रामाणिक मानिन्छ ।</span></div><div class="content-paragraph"><span class="number">७२.</span><span class="text">धितो राखिने चीज दुइ प्रकारका हुन्छन्- (१) स्थावर (अचल जग्गा, घर आदि) (२) जङ्गम (चल घोडा, गाई, भैंसी आदि) । यी दुवै प्रकारका धितो राखिने कुराहरू खराब नभएका र भोगमा छन् भने मात्र ग्राह्य हुन्छन् नत्र हुँदैनन् ।</span></div></div><div class="content-wrapper" style="page-break-before: always;"><div class="content-paragraph"><span class="number">७३.</span><span class="text">साक्षीहरू मरिसकेका भए तापनि धनीले ऋणीलाई वा उस्का उत्तराधिकारीलाई तिमीहरूले हामीलाई बुझाउनुपर्ने यति धनको यस्तो लिखत मसँग छ भनेर समय-समयमा सो लिखत पूरै सुनाएको नसुनाएको जे भए पनि देखाएकोचाहिँ छ भने सर्वत्र त्यस्तो लिखत प्रामाणिकरूपमा योग्य हुन्छ ।</span></div><div class="content-paragraph"><span class="number">७४.</span><span class="text">साक्षीहरू विद्यमान भए तापनि तिमीहरूबाट हामीले लिनुपर्ने यति धन छ भनी कहिल्यै ऋणीलाई सुनाएको छैन, लिखतको आकार पनि देखाएको छैन र केबल व्यवहारका लागि तयारमात्र पारिएको लिखत छ भने त्यस्तो लिखत प्रामाणिक मानिँदैन ।</span></div><div class="content-paragraph"><span class="number">७५.</span><span class="text">लिखत अर्कै देशमा राखेमा वा आगोले डढेमा वा लिखत नलेखी त्यसै लेनदेन गरेमा वा लिखत कसैले हरेमा सज्जन व्यक्तिहरूले केही समय लगाएर अध्ययन गरी निर्णय दिनू ।</span></div><div class="content-paragraph"><span class="number">७६.</span><span class="text">कहीं यो लिखत त्यसै समयमा लेखेको हो वा पछि मलाई फसाउन धनीले तयार गरेको हो भन्ने ऋणीलाई शङ्का लागेमा युक्तिसाथ आफ्ना हातको चिह्न (सही) त्यसमा छ कि छैन र त्यो मिल्छ मिल्दैन निहारेर हेर्नू ।</span></div><div class="content-paragraph"><span class="number">७७.</span><span class="text">लिखतमा अरू नै व्यक्तिले मिल्दो गरी सही गरिदिएको वा अरूअरू नै कारणहरूले तयार गरेको पनि हुनसक्छ । त्यस कारण आफू (ऋणी) लाई विश्वास नलागेमा आगम हेतुहरूद्वारा त्यसको परीक्षण गर्नुपर्छ र सही कुरा ठम्याउनुपर्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">७८.</span><span class="text">व्यवहार लिखितरूपमा जस्तै अलिखित रूपमा पनि हुन्छ । लिखित अलिखित जे भए पनि लेनदेन व्यवहार साक्षीयुक्त छ भने पनि पछि धनीले साक्षीहरूद्वारा साक्षीयुक्त व्यवहारलाई हरण (आफ्नो अनुकूल बनाउनेतर्फको प्रयास) नगर्नू, लिखत नै साक्षीहरूभन्दा बलियो हुन्छ । लिखत भएपछि साक्षी नभए पनि काम चल्छ ।</span></div><div class="content-paragraph"><span class="number">७९.</span><span class="text">च्यातिएको हुनु, क्रमागत छुट्टिनु, पूरै लिखतै अपहरित हुनु, अस्पष्ट हुनु, यी लिखतका दोष हुन् । यस्तो भएमा अर्कै लिखत तयार गरिनुपर्छ । लिखत तयार गर्ने तरिका यो हो ।</span></div><div class="content-paragraph"><span class="number">८०.</span><span class="text">शङ्कायुक्त कामहरूमा धनी र ऋणीको विवाद हुन लाग्दा सुनेका एवं अनुभव गरेका हुनाले साक्षीहरूबाट सिद्धान्तको रूपमा व्यवहार स्पष्ट भएको देखिन्छ ।</span></div><div class="content-paragraph"><span class="number">८१.</span><span class="text">सन्देहयुक्त काम कुराहरूमा दुवै वादी-प्रतिवादीहरू विवाद गर्न लाग्दा देखेका, सुनेका र अनुभवसमेत गरेका हुनाले साक्षीहरूबाट वास्तविक तथ्य व्यक्तिन्छ । त्यस कारण साक्षीको आवश्यकता हुन्छ । कान र आँखाले आफ्ना सामुका विषयवस्तु प्रत्यक्ष साक्षात्कार गर्ने हुनाले साक्षीको महत्त्व हुन्छ । कानले अरूले भनेको कुरा सुन्ने स्वविवेकले विषयवस्तु केलाउनुपर्छ । आँखाले प्रत्यक्ष गर्ने भन्ने कुरा शरीरको काम (काय-कर्म) हो ।</span></div><div class="content-paragraph"><span class="number">८२.</span><span class="text">विद्वान्हरूले साक्षी एघार प्रकारका हुने बताएका छन् । त्यसमा ५ प्रकारका साक्षीहरू बनाइएका (कृत्रिम) हुन्छन्, ६ प्रकारका</span></div></div><div class="content-wrapper" style="page-break-before: always;"><div class="content-paragraph"><span class="number">८३.</span><span class="text">साक्षीहरू प्रकृतिसिद्ध (अकृत्रिम) हुन्छन् । (१) लेखेर प्रस्तुत गरेको (२) यस्तो भनिदिनुपर्यो भनी सम्झाइएको (३) आफूखुशी साक्षी हुन पुगेको (४) गोप्य साक्षी (५) खुल्लमखुल्ला साक्षी- यी बनाइएका साक्षीहरू भए । अकृत्रिम साक्षी पनि ६ प्रकारका हुन्छन् भनेर विद्वान्हरूले भनेका छन् । (१) जुन गाउँका झगडियाहरूको विवाद परेको छ त्यो गाउँ पनि साक्षी हुन्छ । (२) मुद्दा छिन्ने हाकिम पनि साक्षी हुन्छ । (३) झगडियाहरूका राजा पनि साक्षी हुन्छन् । (४) दुवैका कुरा बुझेर व्यवहार तयार गरिदिने व्यक्ति पनि साक्षी हन्छन् (५) मतलबी झगडियाले युक्तिसाथ आफूतर्फ खिँचेको प्रभावशाली व्यक्ति पनि साक्षी हुन्छ । (६) कुलको विवादमा कुलको सदस्य पनि साक्षी हुन्छ ।</span></div><div class="content-paragraph"><span class="number">८४.</span><span class="text">कुलीन, छलकपट नगर्ने व्यक्तिहरु पनि जन्मतः, कर्मतः तथा अर्थतः साक्षी हन्छन । तल्ला तहका साक्षीहरू निन्दनिय हुन्छन् । त्यस कारण साँचो बोल्ने पवित्र आचरणका ब्राह्मण, वैश्य, क्षत्रिय र अनिन्दित शूद्रहरू पनि साक्षी हुन सक्तछन् । जुन-जुन वर्णका व्यक्तिहरूको विवाद परेको छ, त्यहीत्यही वर्णका साक्षी हुन्छन् अथवा सबै वर्णका व्यक्तिहरूका विवादहरूमा सबै वर्णका व्यक्तिहरू साक्षी हुन सक्छन् ।</span></div></div><div class="content-wrapper" style="page-break-before: always;"><div class="content-paragraph"><span class="number">८५.</span><span class="text">व्यापारी समूहहरूमा उनीहरूकै वर्गका व्यक्तिहरू साक्षी हुन्छन् । बाहिरका व्यक्तिहरूमा बाहिरकै व्यक्तिहरू साक्षी हुन्छन् । स्त्रीहरूका व्यवहारमा स्त्रीहरू नै साक्षी हुन्छन् ।</span></div><div class="content-paragraph"><span class="number">८६.</span><span class="text">व्यापारी आदिमा पनि कहिलेकहीँ कसैले द्वेष गर्ने हुनाले तिनीहरूबाटै साक्षी तोक्न मिल्दैन । किनभने दुष्टहरू सधैं दुष्टै हुन्छन् ।</span></div><div class="content-paragraph"><span class="number">८७.</span><span class="text">साक्षीविनाका विवाद पनि शास्त्रहरूमा विद्वान्हरूले ५ प्रकारका बताएका छन्- (१) भनाइ (बदनाम) बाट (२) विपक्षीको कसूरबाट (३) भनाइ फरकपर्नुबाट (४) निवेदकको आफ्नै भनाइबाट (५) मरेपछिका कुराबाट । यसका कारण क्रमशः यी हुन्- (१) वैदिक विज्ञान केवल भनाइबाट (२) चोरी आदि कसूर देखिनुबाट (३) विवादमा साक्षीहरूका कुरा फरक नहुनुबाट (४) आफूले बोलेका कुराको आफैंबाट ठीक समर्थन (५) मूल कारणी मरेपछी उसले मर्न लाग्दा सुनाएबाहेकका कुराबाट ।</span></div><div class="content-paragraph"><span class="number">८८.</span><span class="text">कुनै प्रयोजनका निमित्त पक्ष र विपक्षका व्यक्तिहरू विवाद गरिरहेका अवस्थामा साक्षीहरू बारम्बार बोलिरहन्छन् भने जसको पूर्व पक्ष हुन्छ ती साक्षी त्यसैका हुन्छन् ।</span></div><div class="content-paragraph"><span class="number">८९.</span><span class="text">साक्षीले लख गरेको व्यक्ति मर्यो वा अन्यत्र गयो भने उसका विरोधी साक्षीले बोलेको प्रमाण हुन्छ, उसले बोलेको प्रमाण हुँदैन ।</span></div></div><div class="content-wrapper" style="page-break-before: always;"><div class="content-paragraph"><span class="number">९०.</span><span class="text">धेरै समयपछि पनि लेखेको प्रमाण हुन्छ, त्यसले गर्दा काम विश्वासिलो हुन्छ । त्यस कारण जाने आफैँ लेख्नू, नजाने अरूलाई लेखाउनू ।</span></div><div class="content-paragraph"><span class="number">९१.</span><span class="text">आठौँ वर्ष नपुगेसम्म साक्षीको काम सफल मानिँदैन । आफूखुशी स्वयं साक्षी बन्न आउने र आफू नदेखिई कुरामात्र यसो हो भनिदिने आकाशे साक्षीको काममा पाँचौं वर्ष पूरा भएपछि मात्र प्रमाण मानिन्छ । गोप्य साक्षी (गढ साक्षी) को कुरा तेस्रो वर्ष भएपछि विश्वासिलो मानिन्छ । उक्त साक्षीको सफलता (त्यतिखेरै) मानिन्छ ।</span></div><div class="content-paragraph"><span class="number">९२.</span><span class="text">आफू नदेखिई कुरा यसो हो भनिदिने मुख पर्न नचाहने साक्षीका प्रति समय-समयका नियम हुन्छन् । किनभने साक्षीको स्मृतिशक्तिका आधारमा तर्क सम्भावना हेर्ने हो भनी शास्त्र जान्नेहरू भन्दछन् ।</span></div><div class="content-paragraph"><span class="number">९३.</span><span class="text">जुन व्यक्तिका स्मरणशक्ति र सुन्ने शक्ति नष्ट भएका छैनन्, सधैं ताजा रहन्छन्, त्यो व्यक्ति धेरै समयसम्म पनि साक्षीको रूपमा काम गर्न लायक हुन्छ ।</span></div><div class="content-paragraph"><span class="number">९४.</span><span class="text">साक्षीको आधार लिनुनपर्ने अरू ६ प्रकारका मुद्दाहरू हुन्छन् । यस्ता मुद्दाहरू छिन्दा लक्षणबाटै विचार गर्नुपर्छ भनी विद्धान्हरु भन्छन् ।</span></div><div class="content-paragraph"><span class="number">९५.</span><span class="text">राँको आगो वा हतियार हातमा लिएको व्यक्ति, नजानिएको व्यक्ति, मार्न आइलाग्ने घातक व्यक्ति, एकैपटक कपाल</span></div></div><div class="content-wrapper" style="page-break-before: always;"><div class="content-paragraph"><span class="number">९६.</span><span class="text">लुछालुछ गरिरहेका व्यक्तिहरू, अरूका स्त्रीमा जाइलाग्ने व्यक्ति, कोदालो हातमा लिएर पुलको नगिचमा गई पुल भत्काउन लाग्ने व्यक्ति, हातमा खुकुरी लिएर वन विनाश गर्ने व्यक्ति कुटपीट र नराम्रो गालीगलौज गर्ने व्यक्ति, त्यसको निशान जिउमा भएको व्यक्ति, यस्ताका मुद्दामा यिनको कसूर कतिसम्म छ भनी आफैं परीक्षा गरी हेर्नू, साक्षी बकाइरहनुपर्दैन ।</span></div><div class="content-paragraph"><span class="number">९७.</span><span class="text">वैरभावले गर्दा आफूलाई फसाउन अर्को व्यक्तिले आफ्नो जस्तै भेष बनाएर अन्यत्र उपद्रव गरिदियो भने त्यसो गर्नुका कारणको विषयमा गति सामर्थ्यहरूद्वारा उपयुक्त परीक्षण गराउनुपर्छ । कारणी (आफू) सँग आर्थिक कारोबार भएका व्यक्ति, उसका आपस्त व्यक्तिहरू, उसलाई सहयोग गर्ने व्यक्तिहरू, उसका वैरीहरू, कसूर फेला पारेका व्यक्तिहरू, विपक्षीले पैसा ख्वाएर दूषित गराएका व्यक्तिहरू यी सबैलाई साक्षीका रूपमा सोधिन्छन् ।</span></div></div><div class="content-wrapper" style="page-break-before: always;"><div class="content-paragraph"><span class="number">९८.</span><span class="text">दास, अर्काको बिगार गरेर बाँच्ने दुष्ट इत्यादि साक्षी हुन सक्दैनन् भनेर पहिले जो भनियो, तिनिहरू पनि कामको महत्तालाई दृष्टिमा राखेर कहीँकही साक्षी हुन सक्छन् ।</span></div><div class="content-paragraph"><span class="number">९९.</span><span class="text">चोरी डकैती जबर्जस्ती जस्ता साहसिला मुद्दा र गाली बेइज्जती, कुटपीट मुद्दा विनासाक्षी प्रमाणित हुँदैन ।</span></div><div class="content-paragraph"><span class="number">१००.</span><span class="text">तिनीहरूमध्ये पनि बालक, एक्लो व्यक्ति, स्त्री, कपटी, कारणीका बन्धुबान्धव शत्रुताले अन्यथा बकिदिन सक्ने हुनाले त्यस्ता व्यक्ति साक्षी हुँदैनन् ।</span></div><div class="content-paragraph"><span class="number">१०१.</span><span class="text">बालकमा ज्ञान नहुने हुनाले ऊ जे पनि भनिदिन्छ । स्त्री स्वभावतः असत्य व्यवहार गर्ने हुनाले उनी पनि प्रामाणिक ठहरिन्नन्, कपटी व्यक्तिमा पाप गर्ने बानी परिसकेको हुनाले ऊ पापदेखि डराउँदैन । बन्धबान्धवहरू पैसाले किनिने हुनाले पैसा पाए जे पनि भनिदिन्छन् । शत्रुले बदला लिनुपर्ने हुनाले ऊ मौका छोपी साटो फेर्छ । त्यस कारण यी साक्षी हुँदैनन् ।</span></div><div class="content-paragraph"><span class="number">१०२.</span><span class="text">वादी प्रतिवादी दुवैको जोडतोडसँग विवाद परेका बेला उपयुक्त साक्षी नपाइए पहिले भनिएअनुसार साक्षी बनाउन लायक नभएका व्यक्तिहरूलाई पनि साक्षी बनाउन दुवैतर्फबाट अनुमति मिल्छ भने त्यस्ता व्यक्तिलाई इजलासमा ल्याएर साक्षीका रूपमा सोध्न हुन्छ ।</span></div><div class="content-paragraph"><span class="number">१०३.</span><span class="text">जुन व्यक्ति आफ्नो दोष प्रकट भइसकेको हुनाले अस्वस्थ जस्तो देखिन्छ, एक ठाउँबाट अर्को ठाउँ अर्को ठाउँबाट अर्को ठाउँ</span></div></div><div class="content-wrapper" style="page-break-before: always;"><div class="content-paragraph"><span class="number">१०४.</span><span class="text">हिँडिरहन्छ, प्रत्येकलाई पछय्याउँछ, बेमौकामा खुला मुख र ठूलो आवाज गरी खोक्छ, जान्ने बुझने व्यक्तिको खोजीमा रहन्छ, दुवै गोडाले जमीन कोरिरहन्छ, दुवै हात र कपडा हल्लाउँछ, उसका मुखमण्डलको रङ्ग फरक हुन्छ, निधार पनि साधारण स्थितिमा भन्दा फरक हुन्छ, उसका ओठ सुक्छन्, उँभो र तेर्छौ हेर्छ, कसैले केही नसोधीकन पनि खूब हडबडाउँदै परस्पर प्रसङ्ग नमिल्दो धेरै बोलिरहन्छ, जो यस्तो छ त्यो कपटी साक्षी (कूटसाक्षी) हो । त्यो पापीलाई कडा दण्ड दिनुपर्छ ।</span></div><div class="content-paragraph"><span class="number">१०५.</span><span class="text">यस विषयमा म साक्षी छु भनी अरूलाई सुनाएर जो वास्तविक साक्षीले गर्नुपर्ने काम गर्दैन, त्यो व्यक्ति पूर्वोक्त कूटसाक्षीभन्दा पनि बढी अपराधी मानिन्छ ।</span></div><div class="content-paragraph"><span class="number">१०६.</span><span class="text">उनीहरूका आचारविचार कनीबेहोरा सबै कुरा बुझेका र बिल्कुलै अपरिचित दुवै साक्षीहरूलाई बोलाएर तिनीहरूलाई शपथ गराएर अलगअलग सोध्नू ।</span></div></div><div class="content-wrapper" style="page-break-before: always;"><div class="content-paragraph"><span class="number">१०७.</span><span class="text">शपथ गराउनुपर्दा गाई, अनाजको बीउ र सुन हातमा लिएर शपथ गर्न लगाउनू । शूद्रलाई सम्पूर्ण पातकहरूले शपथ स गराउनू ।</span></div><div class="content-paragraph"><span class="number">१०८.</span><span class="text">साक्षी बकाउनुभन्दा पहिले उनीहरूलाई पुराणहरूमा वर्णित घटनाहरू, धार्मिक वाक्यहरू, सत्य व्यवहारका माहात्म्यहरू, झूटो साक्षी बक्नाका दुष्परिणामहरू सुनाई-सुनाई खूब तर्साउनू । जुन व्यक्ति जानाजान गलत साक्षी बक्छ, त्यसले भोक तिर्खाले आकुलव्याकुल भएर शिर मुडाई नाङ्गे दुःखी बनेर फुटेको माटाका गाग्राको खबटो हातमा लिएर शत्रुका कुलमा भीख माग्न जानुपर्छ । जुन व्यक्ति साक्षीका काममा झूटो बोल्छ, उसलाई शहरमा पस्न प्रतिबन्ध हुनाले भोकले छटपटाउँदै शहरबाहिरको ढोकाबाहिर बसी धेरै-धेरै आफ्ना शत्रुहरूको दर्शन गर्नुपर्छ । साक्षी बस्नुपर्ने ठाउँमा जुन व्यक्ति साँढेको कान जस्तै शिथिल भएर हिंड्छ, त्यसले वरुण देवताका हजार पासाहरूलाई स्वयं पहिरिन्छ। । त्यो व्यक्ति एक सय वर्ष पूरा भएपछि एउटा पासोबाट छुटकारा पाउँछ । यसरी बेगिन्ती वर्षसम्म दुःख भोगेर अनि मात्र त्यस पासोको जालबाट छुटकारा पाउँछ । साक्षी बक्दा झुटो बोल्ने व्यक्तिले जति आफ्ना बान्धवहरूलाई मार्छ त्यति म क्रमशः बताइदिन्छु सुन । सामान्य पशुका सम्बन्धमा साक्षीले झुटो बोल्यो भनि उसले ५ जना आफना बान्धवहरूलाई मार्छ अर्थात् त्यति मारेको पाप बोक्छ । गाईका सम्बन्धमा</span></div></div><div class="content-wrapper" style="page-break-before: always;"><div class="content-paragraph"><span class="text">साक्षी बक्दा झुटो बोलेमा १० जना आफ्ना बान्धवहरूलाई मारेको पाप बोक्छ । घोडाका सम्बन्धमा झुटो बोलेमा १०० जना बान्धवहरूलाई मारेको पाप बोक्छ । मानिसका सम्बन्धको मुद्दामा झुटो साक्षी बक्दा १००० बान्धव मारेको पाप बोक्छ । सुनका सम्बन्धमा साक्षी बक्दा झुटो बोलेमा जन्मिइसकेका र पछि जन्मने पनि आफ्ना बान्धवहरूलाई मारेको पाप बोक्छ । जमीनका लागि भएका मुद्दामा झुटो साक्षी बकेमा सम्पूर्णलाई मारेको पाप बोक्छ । त्यस कारण जमीनका लागि कहिल्यै असत्य नबोल्नू । आफूलाई पवित्र गराउने साधनहरूमा विकल्परहित एकमात्र साधन हो सत्य । स्वर्ग जाने भऱ्याङ पनि सत्य नै हो, जसरी समुद्र बर्ने साधन ठूलो डुङ्गा हुन्छ । हजार अश्वमेध यज्ञको पुण्यलाई एकतर्फ र सत्य व्यवहारलाई एकतर्फ राखेर तौलिँदा सत्य व्यवहार नै हजार अश्वमेध यज्ञभन्दा बढी हुन्छ । एक सय कूप बनाउनुभन्दा एउटा तलाउ बनाउनु असल । एक सय तलाउ बनाउनुभन्दा एउटा यज्ञ गर्नु असल । एक सय यज्ञ गर्नुभन्दा एउटा असल छोरा पाउनु असल । सय भाइ असल छोरा पाउनुभन्दा सत्य व्यवहार गर्नु असल । सत्य व्यवहारले नै पृथ्वी समुन्नतिको ढोका बनिदिन्छिन् । सत्यकै आधारमा सूर्य उदाउँछन् । सत्यले नै वायु सद्गति भएर चलिरहन्छ । सत्यकै आधारमा जल बगिरहन्छ । सत्य व्यवहार गर्नु नै सबभन्दा ठूलो दान हो । सत्य व्यवहार नै सबभन्दा</span></div></div><div class="content-wrapper" style="page-break-before: always;"><div class="content-paragraph"><span class="text">ठूलो तपस्या हो । सत्य व्यवहार नै सबभन्दा ठूलो धर्म हो, जसले उत्तम लोक प्राप्त गराउँछ भनेर हाम्रो वेदशास्त्र भन्दछ । छोटकरीमा भन्ने हो भने देवताहरू सत्य र मनुष्यहरू झूटा मानिएका छन् । त्यस कारण जसको बुद्धि सत्य व्यवहारमा अडेको हुन्छ, त्यस व्यक्तिले पृथ्वीमा छँदै देवत्व प्राप्त गरिसकेको हुन्छ । अतः झूटो व्यवहारलाई छोडेर साँचो बोल, साँचो व्यवहार गर । यसो गर्नाले तिमिले आफूले चाहेको कुरा पाउनेछौ । झुटो भनेको उल्का हो, डरलाग्दो नरक हो । त्यसका उपासकले त्यही पाउँछन् । नरकमा पनि यमराजका तरवारमात्र हातमा लिएका निठुरी बलिया नोकरहरूले हरबखत ती झूटो बोल्ने पापीका जिब्रा काटिदिएर दुःख दिइरहनेछन् । यमराजका नोकरहरूले झूटो बोल्ने पापीलाई शूलले रोप्छन्, थुतेर आगामा फालिदिन्छन्, पानीका तलाउहरूमा फालिदिन्छन्, पीप रगत बोसोहरूले भरिएका खाडलहरूमा र कुम्भीपाकनामक नरकमा पनि फालिदिन्छन् । उक्त प्रकारले त्यो पापी धेरै समयसम्म दुःखान्त नारकीय वेदना भोगेर पृथ्वीमा जन्मिँदा गिद्ध, काग आदिका योनिमा जन्म लिन पुग्छ । झूटो बोल्नाका उक्त दोषहरूलाई र सत्य बोल्नाका असल गुणहरूलाई बुझेर सत्यले बाँधिई आफ्नो उद्धार गर आफूलाई नगिराऊ । न बान्धवहरूले डुब्न लागेका तिमीलाई पार लगाउन सक्छन् न मित्रहरूले न पर्याप्त धनले नै । ती सबबाट तिम्रो उद्धर सम्भव छैन । तिमी</span></div></div><div class="content-wrapper" style="page-break-before: always;"><div class="content-paragraph"><span class="number">१०९.</span><span class="text">साक्षी बस्न आउँदा तिम्रा पितृहरू झुण्डिएर भन्छन्- तिमी हामीहरूलाई पार लगाउँछौ वा गिराउँछौ ? तिमीले साँचो बोलिदिए हामी तछौं, झूटो बोल्यौ भने गिछौँ । मनुष्यको आत्मा सत्य रूप छ । सत्यमा सबै कुरा अडेको हुन्छ । त्यस कारण स्वयं आफूलाई सत्य रूप आत्मा वा कल्याण भलोसँग मिलाउने काम गर । जुन दिनमा तिमी जन्मियौ र जुन दिनमा तिमी मर्नेछौ, यदि सत्यलाई अन्यथा गरायौ भने यो जन्म र मरणका बीचको समयलाई तिमी सर्वथा व्यर्थ गराउनेछौ । सत्यभन्दा ठूलो धर्म कुनै छैन, झूटो बोल्नुभन्दा ठूलो पाप पनि कुनै छैन । विशेष गरेर साक्षीको धर्म सत्य बोल्नु हो । त्यसकारण साँचो बोल्नू । जुन अधम व्यक्ति अरूका लागि आफ्ना वाणीले प्रहार गर्छ अर्थात् झुटो बोल्छ; नरकदेखि नडराउने त्यो पापी व्यक्तिले आफ्नालागि के पो नगर्ला ? अर्थहरू वाणीमा बाँधिएका हुन्छन्, अर्थहरूको वाणी पनि वाणी नै हो र वाणीबाटै ती अर्थहरू बाहिरिन्छन् पनि । त्यस कारण त्यस्ता वाणीहरूलाई जसले चोर्दछ, त्यो सबै कुरा चोर्ने चोर हो ।</span></div><div class="content-paragraph"><span class="number">११०.</span><span class="text">बोलिमा सबै अर्थ रहन्छ । बोलीको मूलमा मनको भाव रहन्छ। यस कारण मनको भाव जसले लुकाउँछ, त्यो चोर हो । साक्षीहरूका कुरा बाझ्यो भने धेरैथरी प्रमाणहरूमा विचार गर्नुपर्छ । प्रमाणहरुमा एकरूपता आएपछि त्यो कुरा सत्य</span></div></div><div class="content-wrapper" style="page-break-before: always;"><div class="content-paragraph"><span class="number">१११.</span><span class="text">मान्नुपर्छ । यसको लागि स्मृतिशक्ति प्रबल भएका शुद्ध आचरण भएका व्यक्तिहरूको मदत लिनुपर्छ । विवाद भएको कुरामा स्मृतिशक्ति प्रबल भएका व्यक्तिहरूको साक्ष्यमा साक्षीधर्म अडेको हुन्छ ।</span></div><div class="content-paragraph"><span class="number">११२.</span><span class="text">निर्दिष्ट विषयमा साक्ष्यको लागि जो साक्षी भएर आउँछन्, तर उचित ढङ्गले प्रमाणलाई स्थापित गर्न सक्दैनन्, त्यस्ताले के बोले भनेर मान्ने कुरा आउँदैन । जुन ठाउँमा देश, काल, उमेर, द्रव्यको परिमाण, आकृति र जातको विषयमा साक्ष्यमा परस्परविरूद्ध कुरा आउँछन्, त्यस ठाउँमा साक्षी ठीक छैन भनेर मान्नुपर्छ । भनाई वा वयानमा जहाँ विरोध हुन्छ, त्यहाँ त्यो साक्षी र उसको प्रतिपादन पनि गलत हुन्छ । जहाँ साक्षीहरू वास्तविक तथ्यभन्दा कम वा ज्यादा बकबक गर्छन्, त्यो पनि नबताएसरह नै हुन्छ । साक्षी बक्ने विधि यो हो ।</span></div><div class="content-paragraph"><span class="number">११३.</span><span class="text">बादीका बेहोसीले उसले लेनदेन व्यवहारमा कुनै लिखत पनि गरेको छैन, साक्षी पनि छैनन् अथवा स्वयं वादी छलकपट गर्दछ ढाकछोप गर्छ भने त्यसमा तीन प्रकारको विधि अपनाउनुपर्छ- (१) समयसमयमा वादीलाई गलत बाटो छोडी सत्यपथमा चल्न युक्तिसाथ प्रेरणा दिनु (२) उसले मौकाअनुसार कुरा बदल्न नपाओस् भनेर उसको भनाइ लिखितरूपमा लिनु (३) शपथ गराएर उसलाई सही बाटोमा आउन प्रेरणा दिनु । यिनै तीन उपायले क्रमशः वादीलाई सही दिशामा डोहो-याउनुपर्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">११४.</span><span class="text">प्रत्यक्ष देख्ने, जान्ने वा दसी फेला पारेर त्यसमा इङ्गित गरी अपराधीको अपराध साबित गराउने प्रयास गर्दा उसले कुरा काट्न पाउँदैन । तीन-चार-पाँच पल्टसम्म घुमाइफिराई उसलाई अपराध साबित गराउन प्रयास गर्नू । यी प्रयास असफल भए पनि देश, काल र परिस्थतिका सम्बद्ध परिणाम र क्रिया आदिद्धारा युक्तिसाथ उसको पिछा गर्नु । यी सबै कुरा असफल भए भने शपथद्वारा नै उसलाई वस्तुतथ्यमा ल्याउन लगाउनू ।</span></div><div class="content-paragraph"><span class="number">११५.</span><span class="text">शपथ गराउँदा कालवेलालाई दृष्टिमा राखेर त्यसअनुसार आगो, पानी र उसले स्वयं गरेका पुण्य कर्महरूलाई भाकेर शपथ गर्न लगाउनू ।</span></div><div class="content-paragraph"><span class="number">११६.</span><span class="text">बत्तीले अन्धकार हटाई उज्यालो पारे झै असत्य मार्गबाट हटाई सत्यको बाटोमा हिँड्ने सङ्केत गर्दछ । अतः तिमी निर्दोष भए आफ्नो अग्निले तिमीलाई जलाउँदैन नत्र जलाउँछ भन्नू ।</span></div><div class="content-paragraph"><span class="number">११७.</span><span class="text">स्त्रीहरूले पातिव्रत्यशीलता त्यागेका मुद्दाहरूमा, चोरी मुद्दामा, अरूका स्त्री र जग्गा धनहरू जबर्जस्ती लुट्ने जस्ता साहसिला कामसम्बन्धी मुद्दाहरूमा र यो पनि होइन त्यो पनि होइन भनी सबै कुरा इन्कारेमा पनि यसै विधिलाई प्रयोगमा ल्याउनू ।</span></div><div class="content-paragraph"><span class="number">११८.</span><span class="text">शपथ लिने काम देवताहरूले पनि गर्दथे, ऋषिहरूले पनि गर्दथे । राक्षसद्वारा बोलाइएका वशिष्ठ ऋषिले पनि शपथ गरेथे । त्यस्तै सप्तर्षिहरूले इन्द्रका लागि प्रमुख विषय सुल्झाउन</span></div></div><div class="content-wrapper" style="page-break-before: always;"><div class="content-paragraph"><span class="text">निःशङ्क र निर्विकल्परूपमा जम्मा भएर परस्पर शुद्धिका लागि शपथ गरेथे ।</span></div><div class="content-paragraph"><span class="number">११९.</span><span class="text">जुन व्यक्ति अनुचित कुरामा साहस गरेर पनि आफूले गलत काम गरेको स्वीकार गर्छ अथवा स्वयं सभामा गएर मैले अमुक अपराध गरेको साँचो हो, यससम्बन्धमा समाजले वा न्यायालयले तोकेको दण्ड भोग्न म तयार छु भन्छ त्यसलाई उसले पाउने सजायको आधा मात्र दण्ड गर्नू ।</span></div><div class="content-paragraph"><span class="number">१२०.</span><span class="text">पापी काम गर्ने व्यक्ति आफ्ना अपराधलाई ढाकछोप गर्न तर्फ लाग्छ र ऊ स्वयं खडा छ भने त्यसलाई कम दण्ड दिँदा सभ्यहरूको चित्त बुझ्दैन । त्यस कारण त्यस्ता व्यक्तिलाई कडा दण्ड दिइन्छ ।</span></div></div><div class="document-subtitle bold">ऋणदानप्रकरण सिद्धियो</div><div class="header-section" style="page-break-before: always;"><div class="document-title">उपनिधि प्रकरण</div></div><div class="content-wrapper"><div class="content-paragraph"><span class="number">१२१.</span><span class="text">जरुरतले विश्वासी व्यक्तिबाट धन लिँदा, यसलाई दिँदा मेरो धन डुब्ने हो कि भन्ने उसको शङ्का हटाउन लिइएको धनभन्दा बढी मूल्यको द्रव्य उसकहाँ जो राखिन्छ, त्यो निक्षेप (नासो) नामक व्यवहारको पद भनी विद्वान्हरूले भन्ने गर्दछन् ।</span></div><div class="content-paragraph"><span class="number">१२२.</span><span class="text">अर्को वस्तुले ढाकेर त्यो यस्तो द्रव्य हो भनेर नजनाइकन अर्काका घरमा जो नासो राखिन्छ, त्यसलाई औपनिधिक भन्दछन् ।</span></div><div class="content-paragraph"><span class="number">१२३.</span><span class="text">नगनेको नजानेको बन्द प्याकेटमा छाप लगाएर जो नासो राखिन्छ, त्यसलाई उपविधिनामक निक्षेप भनिन्छ ।</span></div><div class="content-paragraph"><span class="number">१२४.</span><span class="text">त्यो उपनविधिनामक नासो दुई प्रकारको हुन्छ- (१) साक्षी राखेर लिइने (२) बिनासाक्षी विश्वासमा लिइने । यसलाई फिर्ता गर्दा पनि जसरी लिइएको छ, उसैगरी गर्नुपर्छ अर्थात् साक्षी राखेर लिएको भए फिर्ता गर्दा पनि साक्षी राखेरै फिर्ता गर्नुपर्छ । अन्यथा अविश्वासिलो हुन्छ ।</span></div><div class="content-paragraph"><span class="number">१२५.</span><span class="text">नासो राख्न दिने व्यक्तिले नासो राखेर लिएको धनीको धन फिर्ता बुझाई आफूले नासो राखेको माल माग्दा धनीले फिर्ता नदिएमा राजाकहाँ उजूर गर्न र राजाले पनि अपराधीलाई दण्डसमेत गरी नासो फिर्ता गराइदिनू । नासोको माल वस्तुतः हराएको ठहरिएमा धनीबाट मालबमोजिमको नगद असूल गराइदिनू ।</span></div></div><div class="content-wrapper" style="page-break-before: always;"><div class="content-paragraph"><span class="number">१२६.</span><span class="text">नासो राख्न ल्याउने व्यक्तिको अनुमति नलिई धनीले नासो राखेका मालबाट आर्थिक फाइदा उठाएको थाहा भएमा त्यसमा उजूर गर्नू । सरकारले त्यस व्यक्तिलाई दण्ड गरी नासो फिर्ता गराइदिनू । यस्तोमा नासोको माल पनि दण्ड गरिएको धन पनि दुवै नासो राख्न ल्याउने व्यक्तिलाई दिलाउनू ।</span></div><div class="content-paragraph"><span class="number">१२७.</span><span class="text">माल नासो लिएर धन दिने व्यक्तिलाई धन लिने व्यक्तिले आफ्नो धन चुक्ता गरी बुझाएपछि उसको माल फिर्ता दिन आनाकानी गर्दछ, तिम्रो माल नासिएर गयो अब मैले के दिने भन्छ, तर देवताले बनाएका र राजाले बनाएका नियम कानूनसँग सो कुरा मेल खाँदैन भने त्यो त्यसले कपट नै गरेको हो ।</span></div><div class="content-paragraph"><span class="number">१२८.</span><span class="text">यी धनसम्बन्धी अभियोग लागेका परन्तु जसरी जे सोधे तापनि ढाकछोप कपटमात्र गर्ने, सत्य कुरा कहिल्यै नबताउने व्यक्तिले उनीउपर लागेको अभियोग (मुद्दा) हरूमध्ये कुनै एकमा साबित भएको जनाएमा सबै अभियोगहरूको क्षतिपूर्ति दिनुपर्छ । कालिगढहरूकहाँ कुनै माल उपनिधिको रूपमा वा नासोको रूपमा धितो राखेकोमा उसको नासोसम्बन्धी प्रतिज्ञाअनुसार धनीका रुपैयाँ चुक्ता बुझाई माल निखन्ने सबै प्रकारका व्यवहारहरूका सम्बन्धमा धर्मशास्त्रहरूमा यही विधि देखिएको छ ।</span></div></div><div class="document-subtitle bold">उपनिधि नामको विवादपद समाप्त भयो ।</div><div class="header-section" style="page-break-before: always;"><div class="document-title">संभूयोत्थान प्रकरण</div></div><div class="content-wrapper"><div class="content-paragraph"><span class="number">१२९.</span><span class="text">अब व्यापारी आदि विभिन्न वर्गका व्यक्तिहरू मिलेर आ-आफ्ना भलाइका निमित्त सामूहिक उद्योग गर्नु अर्थात् संभूयसमुत्थाननामक व्यवहारपदको विषयमा बताइन्छ ।</span></div><div class="content-paragraph"><span class="number">१३०.</span><span class="text">नाफा कमाउनका लागि परस्परमा मिलेर काम गर्ने व्यापारी समूहको आधार सबैबाट हिस्सा (शेयर) को रूपमा उठाएको मूलधन हुन्छ । त्यो उनीहरूले नै पारित गरेका नियम कानूनअनुसार चल्दछ ।</span></div><div class="content-paragraph"><span class="number">१३१.</span><span class="text">त्यसमा घटी-बढी रूपका विभिन्न प्रकारका हिस्साहरू राखिएका हुन्छन् । तिनमा जसको जति हिस्सा छ, हिसाबअनुसार त्यसले त्यत्ति नै नाफा नोक्सान लाभ-हानि पाउँछ । यसरी कम्पनीका हिस्सेदारहरूले समय विभाजन गरी सबैले सामूहिक कार्यतालिका र कामको बाँडफाँड गरेका हुन्छन् । यसरी सिद्धान्त वा समयमा फरक नपारी सबै सदस्य हिस्सेदारहरूले ठीक-ठीक समयमा फरक नपर्ने गरी आफ्नो-आफ्नो काम समाल्नुपर्छ, समाल्दछन् ।</span></div><div class="content-paragraph"><span class="number">१३२.</span><span class="text">सबै हिस्सेदारहरूको सामुहिक बैठकले पारित नगरेको कुरा कसैले गर्यो वा बेहोसीले कसैले गल्ती गर्यो वा जाना-जानी निषिद्ध कुरा गर्यो भने त्यसको क्षतिपूर्ति त्यसैले गर्नुपर्छ ।</span></div><div class="content-paragraph"><span class="number">१३३.</span><span class="text">कम्पनीमा देवताबाट हुने, डाँका चोरहरूबाट हुने र राजाबाट आइलाग्ने कुनै ठूलो विपत्ति परेको अवस्थामा कम्पनीका</span></div></div><div class="content-wrapper" style="page-break-before: always;"><div class="content-paragraph"><span class="number">१३४.</span><span class="text">सदस्यहरूमध्ये कुनै एक व्यक्तिले आफ्ना शक्तिले कम्पनीको सुरक्षा गरेछ भने त्यस वर्षको सम्पूर्ण लाभांशमध्ये १० भागको १ भाग उसलाई पुरस्कार दिनुपर्छ । यसरी आफ्ना शक्तिले पूरै कम्पनीलाई आपत्बाट बचाउने व्यक्ति कम्पनीबाट पुरस्कार लिन नपाउँदै मरेमा उसको नजिकको अंशियार बन्धुलाई दिनू । सो पनि नभए अरू कुनै उसका बन्धुलाई दिनू । यज्ञ गर्दागर्दै ऋत्विक्को मृत्यु भएमा पनि अरू योग्य व्यक्तिले यज्ञको बाँकी काम पूरा गरिदिई यसका लागि कल्पिएको दक्षिणांश लिनू । ऋत्विक्ले आफ्नो बिगार नगरेका असल यजमानलाई त्यागेमा र यजमानले असल ऋत्विक्लाई त्यागेमा ती दुई थरीलाई दण्ड गर्नू । ऋत्विक् तीन प्रकारका हुन्छन्- (१) कुलपरम्परादेखि पितापुर्खाले मानिआएको (२) आफू (यजमान) भन्दा जेठो, सबै आफ्नो (यजमानका) इतिवृत्त जान्ने (३) अकै (यजमान) ले वरण गरेको । यी तीन प्रकारका ऋत्विक्बाहेक अर्को एक प्रकारको ऋत्विक् हुन्छ र स्वयं यजमानकहाँ नबोलाई आएर कर्मकाण्डमा यजमानलाई प्रेमपूर्वक सहयोग गर्छ । यो चौथो प्रकारको ऋत्विक्लाई आवश्यक नपरे त्यागिदिए पनि पाप छैन । बनियाँले राष्ट्रको नियमअनुसार शुल्क तिर्नुपर्ने भएमा आफूलाई लागेको वा सरकारले कम्पनीलाई लगाएको शुल्क कम्पनीले नियमित रूपले तिर्नुपर्छ । त्यसमा तल माथि पार्नु हुँदैन, यो राजग्राह्य भाग (तिरो) हो ।</span></div></div><div class="content-wrapper" style="page-break-before: always;"><div class="content-paragraph"><span class="number">१३५.</span><span class="text">बेमौकामा किनबेच गर्ने व्यापारीले कर उठाउने संस्थालाई छलेमा वा झूटो बयान दिएमा वा परिमाणमा कमबेशी गरेमा उसले जति तिर्नुपर्ने हो, त्यसमा आठ गुणा बढी लिनू ।</span></div><div class="content-paragraph"><span class="number">१३६.</span><span class="text">आफ्ना देशमा वाणिज्य व्यवसाय चलाएर बसेका उसका सन्तान वा अंशियार बन्धुहरूलाई भेट्न र यहाँको वाणिज्य परिवेश बुझ्न अतिथिको रूपमा आएका विदेशी व्यापारीलाई उसले आफ्ना बन्धुहरूलाई नभेटेसम्म उसको सुरक्षाको जिम्मेवारी राजाले लिनुपर्छ ।</span></div><div class="content-paragraph"><span class="number">१३७.</span><span class="text">उसका सन्तान वा अंशियारहरू मरिसकेका भए उसका नजिकका नातेदारहरूलाई उनलाई सुम्पनु, ती पनि नभए अलि परकै उसका बन्धुहरूलाई सुम्पन् कोही पनि नभए दश वर्षसम्म त्यस्ता व्यक्तिलाई राजाले गोप्यरूपमा सुरक्षित राखिरहनू ।</span></div><div class="content-paragraph"><span class="number">१३८.</span><span class="text">दश वर्षसम्म आफ्नो राष्ट्रमा सपरिवार सुरक्षित रूपमा रहिरहँदा पनि उसको कुनै अभिभावक फेला नपरेमा त्यसपछि राजाले उसलाई आफ्ना अधीनमा लिनू । यसबाट कुनै धर्महानि हुँदैन ।</span></div></div><div class="document-subtitle bold">संभूयोत्थान नामको विवादपद सिद्धियो ।</div><div class="header-section" style="page-break-before: always;"><div class="document-title">दत्ताप्रदानिक प्रकरण</div></div><div class="content-wrapper"><div class="content-paragraph"><span class="number">१३९.</span><span class="text">बेकाइदासँग दिइएको वस्तुलाई जो फेरि फिर्ता लिन चाहन्छ, त्यसलाई दत्ताप्रदानिकनामक व्यवहारपद भनिन्छ ।</span></div><div class="content-paragraph"><span class="number">१४०.</span><span class="text">व्यवहारमा दानमार्ग (दिने पद्धति) चार प्रकारको हुन्छ, ती चार प्रकार यी हुन्- (१) दिन नहुने (अदेय) दान (२) दिन हुने (देय) दान (३) दिइसकेको (दत्त) दान (४) दिई नसकेको दिन ठीक गरेको (अदत्त) दान ।</span></div><div class="content-paragraph"><span class="number">१४१.</span><span class="text">तिनमा अदेय दान आठ प्रकारको हुन्छ । देय दान एक प्रकारको हुन्छ । दिईसकेको दान सात प्रकारको हुन्छ । नदिएको दान सोह्र प्रकारको हुन्छ ।</span></div><div class="content-paragraph"><span class="number">१४२.</span><span class="text">(१) मासिक श्राद्ध वा औशीका दिन गर्नुपर्ने दशश्राद्धका लागि छुट्टयाएको धन (२) मागेर प्राप्त गरेको धन (३) अरूले आफूकहाँ बन्धक राख्न ल्याएको धन (४) धेरै जनाको हक लाग्ने साझा धन (५) अरूले आफुकहाँ नासो राखेको धन (६) कुनै काम गर्नका लागि पहिल्यै दिइएको पारिश्रमिक (पूर्वदान) (७) उत्तराधिकारी छँदाछँदैको सर्वस्व (८) अरूलाई दिन कबोल गरेको धन । यी कसैलाई दिन नहुने (अदेय) धन हुन् ।</span></div><div class="content-paragraph"><span class="number">१४३.</span><span class="text">आफ्ना जहान, छोरा-छोरी, आमा-बाबु जस्ता कुटुम्बको पालन- पोषण गरेर बचेको धन मात्र (देय) दिन वा दान गर्न सकिने धन</span></div></div><div class="content-wrapper" style="page-break-before: always;"><div class="content-paragraph"><span class="number">१४४.</span><span class="text">मानिन्छ । पोष्यवर्गको जीवनमा बाधा पुऱ्याएर दान गर्दा दोष (पाप) मात्र हात लाग्छ । (१) पसलमा बेच्न राखेका सामान बेचेर प्राप्त गरेको धन (२) ज्यालादारी गरेर कमाएको धन (३) खुशी भएर दिएको पुरस्कार (४) आफूलाई स्नेह गरेर कसैले दिएको धन (५) उपकारको रूपमा दिएको धन (६) स्त्रीशुल्कको रूपमा दिएको धन (७) कृपा गरेर दिइएको धन- यी सात प्रकारका धनहरू दत्त कहलाउँछन् ।</span></div><div class="content-paragraph"><span class="number">१४५.</span><span class="text">(१) दिन इच्छा नभई डरले दिएको (२) रिसले दिएको (३) शोकले दिएको (४) रोगले दिएको (५) उल्का गिरेर दिएको (६) ठट्टा गरेर दिएको (७) सकिएर दिएको (८) छलकपट गरी दिन बाध्य गराएर दिएको (९) बालकले दिएको (१०) लाटो मूर्खले दिएको (११) अरूको अधीनमा बसेका परतन्त्र व्यक्तिले दिएको (१२) रक्सी आदिको मात लागेका व्यक्तिले दिएको (१३) पागलले दिएको (१४) यसले मेरो काद गर्देला भन्ने आशाले दिएको (१५) यो व्यक्ति यो दानको उत्तम पात्र हो भनी झुक्क्याएर मूर्खलाई दिलाएको वा उचित पात्रलाई यो पात्रै होइन भनी नालायकलाई दिलाएको र (१६) नजानीकन दिएको- यी १६ प्रकारका अदत्त दान हुन्छन् ।</span></div></div><div class="content-wrapper" style="page-break-before: always;"><div class="content-paragraph"><span class="number">१४६.</span><span class="text">जुन व्यक्ति मोहले अदत्त (उक्त १६ प्रकारमध्ये कुनै १ प्रकारको) दान लिन्छ र जो व्यक्ति दिन नहुने दान दिन्छ, ती दुवै (अदेय दान दिने र त्यस्तो दान लिने) दण्डनीय हुन्छन् ।</span></div></div><div class="document-subtitle bold">दत्ताप्रदानिक नामको विवादपद सिद्धियो ।</div><div class="header-section" style="page-break-before: always;"><div class="document-title">अभ्युपेत्याश्रुश्रूषा प्रकरण</div></div><div class="content-wrapper"><div class="content-paragraph"><span class="number">१४७.</span><span class="text">जुन व्यक्ति आजदेखि अमुक मितिसम्म तपाईंको घरमा बसी तपाईंले वा तपाईंका परिवारले लाएअह्राएको काम गरी तपाईंकै सेवा गर्नेछु भन्ने कबोल गरेर ठीकसँग काम दिँदैन, त्यो अभ्युपेत्याशुश्रूषानामक विवादपद कहिन्छ ।</span></div><div class="content-paragraph"><span class="number">१४८.</span><span class="text">सेवा गर्ने व्यक्ति (सुश्रूषक) पाँच प्रकारका, कामदार (कर्मकर) चार प्रकारका, कमारा (दास) पन्ध्र प्रकारका हुन्छन् भनी विद्वान्हरूले शास्त्रहरूमा बताएका छन् । शिष्य, अन्तेवासी, भृतक, अधिकर्मकृत् यी सबै कामदार मानिन्छन् । आफ्ना घरमा जन्मिएका दासका सन्तान दास हुन्छन् । यी सबैको साझा धर्म पराइको अधीनमा रहनु (परतन्त्रता) हो भनेर विद्वान्हरू भन्दछन् । उनीहरूको विशेषपन, वृत्ति र जाति कर्मका आधारमा हुन्छ ।</span></div><div class="content-paragraph"><span class="number">१४९.</span><span class="text">काम पनि दुई प्रकारका हुन्छन् (१) अशुभ (२) शुभ । कसैको दास बनेर गरिने काम अशुभ कर्म हो । त्यसबाहेक अरू गरिने काम शुभ कर्म हुन् ।</span></div><div class="content-paragraph"><span class="number">१५०.</span><span class="text">घरदैलो सफा नराख्नु, सडकमा थुप्रिएको कसिङ्गर नहटाउनु, गुप्ताङ्गहरूको स्पर्श गर्नु, खाना खाएर नचुठी बस्नु, दिसा पिसाब लिनु, छोड्नु, मालिकको अङ्गलाई गुप्ताङ्गले छुनु । यी अशुभ कर्म सम्झनु, यी बाहेक अरू शुभकर्म हुन् ।</span></div></div><div class="content-wrapper" style="page-break-before: always;"><div class="content-paragraph"><span class="number">१५१.</span><span class="text">विद्या पढी नसकेसम्म शिष्यले पवित्र भएर गुरुको सेवा गर्नुपर्छ । त्यसैगरी गुरुपत्नी र गुरुपुत्रहरूको पनि सेवा गर्नुपर्छ। गुरुका घरमा रहँदा सधैं ब्रहमचर्यमा रहनू, भिक्षावृत्ति गर्नू, खाट पलङमा नसुत्नु, जमीनका ओछयान लगाएर सुत्नू, गहना नपहिरनू । गुरुभन्दा पछि सुत्नू र पहिले उठ्नू । गुरुको आज्ञा नपाई लगाएका कामबाट नहट्नू एवं गुरुको अगाडि खडा पनि नहुनू, गुरुको आज्ञा पाएपछि आफ्ना शक्तिले भ्याउने काम अन्यथा नसोची गर्न । गुरुलाई दिग्दारी नलागेसम्म ठीक पढ्ने समयमा पढ्नू । अध्ययनको आरम्भमा र अन्त्यमा गरुक पाउमा शिर राख्नू ।</span></div><div class="content-paragraph"><span class="number">१५२.</span><span class="text">गुरुको आदेशअनुसार शिष्यले ठीकसँग काम गर्दैन भने उसलाई मर्का नपर्ने गरी कडा द्रव्य वा बाँसका लठ्ठीले पिट्नू । किन्तु शिर र छातीजस्ता मर्मस्थान बचाएर हल्कैसँग पिट्नू ज्यादा नपिट्नू । त्यसमा पनि उसलाई आफ्नो अपराध साबित गराई आफूमा उसको विश्वास नगुम्ने गरी बानी सुधारका लागि दण्ड पाइनु उचित हो भन्ने भावना विकसित गर्न राजाले जस्तै गरी गुरुले दण्ड दिनू ।</span></div><div class="content-paragraph"><span class="number">१५३.</span><span class="text">अध्ययन पूरा गरेर समावर्तनसंस्कार गरेपछि गुरुलाई दक्षिणा टक्याएर आफ्ना घरतर्फ शिष्यले जानू । गुरुले चेलामा र चेलाले गरुमा गर्नुपर्ने शिष्यवृत्ति बताइयो ।</span></div></div><div class="content-wrapper" style="page-break-before: always;"><div class="content-paragraph"><span class="number">१५४.</span><span class="text">आफ्ना कुलपरम्परामा चलेको सीपको राम्रो जानकारी प्राप्त गर्न चाहने व्यक्तिले आफ्ना बन्धुहरूको अनुमति लिएर कुनै निश्चित समयभरका लागि गुरुकहाँ बस्नू । यसरी बस्दा गुरुको अन्न उसले खाने गरेको छैन भने उसले चाहेको सीप सिक्नुबाहेक उसलाई अरू कुनै काम नलगाउनू । उसलाई गुरुले आफ्नै छोरालाई जस्तै व्यवहार गर्नू ।</span></div><div class="content-paragraph"><span class="number">१५५.</span><span class="text">आफूले चाहेको सीप राम्ररी सिकाउने र कुनै प्रकारको दुष्टता नगर्ने गुरुलाई जुन व्यक्ति बीचमै छोड्छ, त्यस्ता व्यक्तिलाई दण्डरूपी बन्धन दिएर पनि बलजफ्ती समाउनू ।</span></div><div class="content-paragraph"><span class="number">१५६.</span><span class="text">आफूले चाहेको शिल्प-शिक्षा पूरा गरिसकेर पनि आफूले पहिले कबोल गरेअनुसारको समयसम्म ऊ गुरुकहाँ रहँदा सीपको काम गरेर जो धन कमाउँछ, त्यसको हिस्सा गुरुले पनि पाउनुपर्छ ।</span></div><div class="content-paragraph"><span class="number">१५७.</span><span class="text">गुरुबाट चाहेको शिल्प शिक्षा र पहिले कबोल गरेअनुसारको समय पूरा गरिसकेका शिष्य गुरुको प्रदक्षिणा गरी शक्तिअनुसार दक्षिणा टक्याएर आज्ञा लिई घरतर्फ फिर्न सक्छ ।</span></div><div class="content-paragraph"><span class="number">१५८.</span><span class="text">भोजनवृत्ति ज्याला दिएर काम लगाइने व्यक्तिलाई भृत भन्दछन् । भृत तीन प्रकारको बताइएको छ- (१) उत्तम (२) मध्यम (३) अधम । उसले गरिदिएका कामको बदलामा उसलाई दिइने ज्याला पनि उसको काम गर्ने सामर्थ्य र उसको आहारअनुरूपको हुन्छ । अर्थात् उसमा काम गर्ने शक्ति कम र</span></div></div><div class="content-wrapper" style="page-break-before: always;"><div class="content-paragraph"><span class="number">१५९.</span><span class="text">भोजनशक्ति बढी भए कम तलब पाउँछ । कार्यशक्ति बढी भोजनशक्ति कम भए बढी तलब पाउँछ । ज्यालामा काम गर्ने व्यक्ति (भृत) जो हतियार चलाउने काम गर्छ, त्यो उत्तम मानिन्छ । खेतीपातीको काम गर्ने ज्यालादार मझौलो मानिन्छ । मानिस बोक्ने काम गर्ने ज्यालादार अधम मानिन्छ। यसरी ज्यालादारी गर्ने (भृत) हरू तीन प्रकारका भए।</span></div><div class="content-paragraph"><span class="number">१६०.</span><span class="text">आर्थिक अधिकार दिएको ज्यालादार अधिकर्मकर भनिन्छ । यो अधिकर्मकर पारिवारिक र कार्यालयसम्बन्धी आर्थिक लेखा राख्ने हुनाले दुई प्रकारको हुन्छ । यो अधिकर्मकर र पहिले बताइएका तीन प्रकारका भृतहरूसमेत जम्मा चार प्रकारका भए । यी चारबाहेक पन्ध्र प्रकारका बाँकी भतहरूचाहिँ दास भनिन्छन् ।</span></div><div class="content-paragraph"><span class="number">१६१.</span><span class="text">(१) आफ्नै घरका दासदासीबाट जन्मिएको (२) किनेको (३) दान पाएको (४) अंशमा पाएको (५) अनिकालको समयमा अन्न दिएर बचाएको (६) मालिकद्वारा बन्धकी राखिएको (७) ठूलो ऋणबाट छुटाएको (८) युद्धमा जितेर समातिएको (९) पण(कबोल) मा जितेको (१०) म तपाईंको दास भएँ भनेर आएको (११) सन्यासको नियममा रहन नसकी त्यताबाट गृहस्थ बन्न ति फर्किएको (१२) केही काल दास बन्न आएको (१३) भाते (१४) मालिकका घरमा आफ्नुलायक कमारी देखेर लहसिएको (१५) रुपैयाँ लिएर आफूलाई बेचेको- यी पन्ध्र प्रकारका दासहरू शास्त्रमा कहिएका छन् ।</span></div></div><div class="content-wrapper" style="page-break-before: always;"><div class="content-paragraph"><span class="number">१६२.</span><span class="text">तिनमा पहिला चार प्रकारका व्यक्तिहरू मालिकको असावधानीले दासका लहरमा गनिन पुगेका मात्र हुन्, त्यस कारण यी स्वतः छुट्छन् ।</span></div><div class="content-paragraph"><span class="number">१६३.</span><span class="text">बाँकी प्रकारका दासहरूमध्ये कुनै पनि दासले प्राण सङ्कटमा परेका आफ्ना मालिकलाई त्यस सङ्कटबाट बचायो भने त्यो व्यक्ति त्यस मालिकको दासत्वबाट छुट्कारा पाउँछ साथै मालिकको छोरैसरह अंश पनि पाउँछ ।</span></div><div class="content-paragraph"><span class="number">१६४.</span><span class="text">समयमा खान नपाउँदा खाना दिएर दास गराएको व्यक्तिले आफूलाई दास बनाउने मालिकलाई एक गाई र एक गोरू दिएर उनको दासत्वबाट आफूलाई छुटाउन सक्छ । परन्तु अनिकालका बेला अन्न दिएर बचाइदिने व्यक्तिका दासत्वबाट ऊ आफूलाई छुटाउन सक्तैन ।</span></div><div class="content-paragraph"><span class="number">१६५.</span><span class="text">अर्काले जीउ बन्धकमा राखेको व्यक्तिलाई उसको त्यसमा परेको धन फिर्ता दिएर कुनै मालिकले उसको उद्धार गरिदियो भने त्यस उद्धारकर्ताले त्यस व्यक्तिबाट काम लिन हुन्छ, किनभने त्यो व्यक्ति क्रीत दासभन्दा केही मात्र फरक भयो ।</span></div><div class="content-paragraph"><span class="number">१६६.</span><span class="text">साहुको ऋण तिर्न नसकेर उसको दास बन्न पुगेको व्यक्ति त्यस साहुको साँवा ब्याज हिसाबले भेटेसम्म पूरा चुक्ता गरिदिएर त्यसको दासत्वबाट छुट्कारा पाउँछ । तोकेको समयभर काम दिने कबोल गरेर दासता स्वीकारेको व्यक्ति समयभर काम गरेपछि त्यसबाट छुट्कारा पाउँछ ।</span></div></div><div class="content-wrapper" style="page-break-before: always;"><div class="content-paragraph"><span class="number">१६७.</span><span class="text">म तपाईंका शरणमा परेँ भनी शरण पर्न आएको वा युद्धमा जितेर बन्दी बनाएर ल्याएको वा पण (होड) मा हारेको व्यक्ति ज्यान माया मारेर समर्पित हुनपर्ने जोखिमको काममा मालिकलाई सघाएर त्यसको दासत्वबाट छुट्कारा पाउँछ ।</span></div><div class="content-paragraph"><span class="number">१६८.</span><span class="text">पहिले सन्यास लिएर त्यसका नियममा रहन नसकी गृहस्थाश्रमतिर फर्किएका व्यक्तिले राजाकै दासता गर्नू, अरूको नगर्नू । त्यस्तो आश्रमधर्मभ्रष्ट व्यक्ति दासत्वबाट कहिल्यै छुट्न सक्तैन, विशुद्ध पनि कहिल्यै हुँदैन ।</span></div><div class="content-paragraph"><span class="number">१६९.</span><span class="text">पारिश्रमिक केही नदिई केवल भोजनमात्र दिएर काम लगाएको दासलाई भक्तदास भन्दछन् । यस्तो भक्तदास जतिवेला छुट्न चाहन्छ, त्यतिवेला नै तुरुन्त छुट्छ । कमारीसँग पछि लागेर आएको कमारा स्वत: छुट्छ ।</span></div><div class="content-paragraph"><span class="number">१७०.</span><span class="text">कमारीको पछि लागरे आएको कमारो, कमारी छुटेपछि स्वतः छुट्छ ।</span></div><div class="content-paragraph"><span class="number">१७१.</span><span class="text">कुनै स्वधीन तर नीच प्रकृतिका व्यक्तिले आफ्नो जीउ जमानी राखेर साहूको धन खाए मासेमा त्यो त्यसको जन्मदास हुन्छ ।</span></div><div class="content-paragraph"><span class="number">१७२.</span><span class="text">चोरले अपहरण गरेका र तिनीहरूद्वारा बेचिएका कारणले कसैको दास हुन पुगेका व्यक्तिहरूलाई र बलपूर्वक जबर्जस्ती दास बनाएका व्यक्तिहरूलाई राजाले सामूहिक रूपमा कानून बनाई छुटाइदिनू, तिनीहरूमा दासत्व रहँदैन ।</span></div></div><div class="content-wrapper" style="page-break-before: always;"><div class="content-paragraph"><span class="number">१७३.</span><span class="text">वर्ण प्रतिलोम हुँदैमा दास बनाउन पाइँदैन । आफ्नो धर्मलाई छोड्नेले स्त्रीले जस्तै दासत्व सहनुपर्छ ।</span></div><div class="content-paragraph"><span class="number">१७४.</span><span class="text">अर्काका अधिनमा रहेका व्यक्तिले म तपाईंका शरणमा परेँ मेरो उद्धार गरिदिनुहोस् भनेर अर्का व्यक्तिसँग अनुरोध गरेमा त्यो दोस्रा व्यक्तिले त्यसलाई उसका पहिला मालिकबाट छुटाउन पाउँदैन त्यो पहिलेकै मालिकको हुन्छ ।</span></div><div class="content-paragraph"><span class="number">१७५.</span><span class="text">यस दुनियाँमा तीनथरी व्यक्तिहरू निर्धन हुन्छन् । ती हुन्- पत्नी, दास र छोरो । यी तीन थरी व्यक्तिहरूले जो धन प्राप्त गर्दछन्, त्यो धन ती व्यक्ति जसका हुन्, त्यसकै हुन्छ ।</span></div><div class="content-paragraph"><span class="number">१७६.</span><span class="text">जुन व्यक्ति आफ्नो दासलाई आफ्ना दासताबाट प्रसन्न मनले छुटकारा दिन चाहन्छ, त्यसले दासका काँधबाट भरी पानी भएको घडा लिएर पानीसमेत नै जमीनमा छोडी फुटाइदिनू र फूल अक्षताले दासको शिरमा पर्सिएर तीन पल्ट आजदेखि तिमी मेरो दासताबाट छुट्यौ भनी पूर्वतर्फ फर्काएर त्यसलाई छोडिदिनू ।</span></div></div><div class="document-subtitle bold">अभ्युपेत्याश्रुश्रूषा नामको पाँचौँ व्यवहारपद सिद्धियो ।</div><div class="header-section" style="page-break-before: always;"><div class="document-title">बेतनस्यानपाकर्म प्रकरण</div></div><div class="content-wrapper"><div class="content-paragraph"><span class="number">१७७.</span><span class="text">तलब दिने गरी काम लगाएका व्यक्तिले उचित काम नदिएमा तलब दिने नदिने विधिबारेको मुद्दालाई बेतनस्यानपाकर्म भन्दछन् ।</span></div><div class="content-paragraph"><span class="number">१७८.</span><span class="text">काम लगाउने मालिकले तलबमा काम लगाएका व्यक्तिलाई कामको शुरूमा वा बिचमा वा अन्त्यमा यति दिने भनी निधो गरेको पारिश्रमिक दिएर छोड्नुपर्छ ।</span></div><div class="content-paragraph"><span class="number">१७९.</span><span class="text">यति दिने भन्ने किटान नगरी काममा लगाएको भए वा व्यापारमा काम लगाएको भए नाफाको दश भागको एक भाग, पशुपालनमा भए उसले बढाएका पशुको १/१० र खेतीमा भए पनि उब्जनीको १/१० कामदारलाई दिनुपर्छ ।</span></div><div class="content-paragraph"><span class="number">१८०.</span><span class="text">काम लगाउने व्यक्तिले काम गर्ने व्यक्तिलाई त्यो काम सम्पन्न गराउन आवश्यक पर्ने सबै उपकरणहरू उपलब्ध गराउनुपर्छ र उसले त्यो (पारिश्रमिकमा) गर्नुपर्ने प्रत्येक कामको किटान पनि पहिल्यै गर्नुपर्छ । बीचमा तिमी हाम्रै मान्छे त होउनि यति पनि सकिदिएर गए त भइगयो इत्यादि भनेर बढी काम लगाउने गर्न हुँदैन ।</span></div><div class="content-paragraph"><span class="number">१८१.</span><span class="text">काम गराउने व्यक्तिले कुनै पनि हालतमा तिमीले यो काम यति समयभित्र गरिदिनैपर्यो भनेर बलजफ्ती काम लगाएमा र गर्नेले</span></div></div><div class="content-wrapper" style="page-break-before: always;"><div class="content-paragraph"><span class="number">१८२.</span><span class="text">उक्त समयभित्र काम गर्ने कबोल गरेमा त्यस कामको दुई गुना पारिश्रमिक दिनू ।</span></div><div class="content-paragraph"><span class="number">१८३.</span><span class="text">कामदारले आफूले कबोल गरेका समयभित्र कबोलेको काम पूरा गर्नुपर्छ, नत्र त्यसले पारिश्रमिक पाउँदैन । काम लगाउने मालिकका दोषले अधुरो काम छोड्नुपरेमा गरे जति कामको पारिश्रमिक पाउँछ ।</span></div><div class="content-paragraph"><span class="number">१८४.</span><span class="text">दुई जनाले बोक्ने उचाल्ने काम भागशान्ति पारिश्रमिक दिने गरी लगाएकोमा बीच बाटामा पुगेर कारणवश एउटाले छोडेमा त्यसले पारिश्रमिकको १/६ भाग छाड्नुपर्छ मालिकले एउटालाई छोडाएमा उसले पाउने पूरा पारिश्रमिक दिनुपर्छ । नदिएमा ब्याजसमेत दिलाउनू ।</span></div><div class="content-paragraph"><span class="number">१८५.</span><span class="text">बेकाइदासँग बोकेर माल नोक्सान गराएमा भरियाले पारिश्रमिक पाउँदैन, उल्टा पारिश्रमिकको दुइ गुना दण्ड हुन्छ ।</span></div><div class="content-paragraph"><span class="number">१८६.</span><span class="text">भरियाको गल्तीले मालसामान नष्ट हुन गएमा दैव र राजाको शासनअनुसार नष्ट भएकोमा बाहेक त्यो नष्ट भएको सामान उसैलाई तिराउनू ।</span></div></div><div class="content-wrapper" style="page-break-before: always;"><div class="content-paragraph"><span class="number">१८७.</span><span class="text">प्रत्येक एक- एक वर्षमा नवीकरण गर्ने गरी एक सय गाई हेरिदिएको पारिश्रमिक गाईको गउँत, गोबर र प्रत्येक आठौँ दिनको पूरा दूध र एउटा कोरली बाच्छी हेर्नेको पारिश्रमिक हुन्छ । एवं एक वर्षसम्म दुई सय गाई हेरिदिएको पारिश्रमिक पूर्वोक्त अरू सबै कायम राखी कोरली बाच्छीका ठाउँमा लैनु गाई दिनुपर्छ ।</span></div><div class="content-paragraph"><span class="number">१८८.</span><span class="text">अरूका गाई हेरिदिने गोठालाले प्रत्येक दिन बिहान उज्यालो भएपछि गाई चराउन लगेर चराई पानी पियाएर बेलुकीपख फिर्ता ल्याउनुपर्छ ।</span></div><div class="content-paragraph"><span class="number">१८९.</span><span class="text">गोठालाले रोगव्याध, हिंस्रक जन्तुको आक्रमण आदिबाट गोधनको सुरक्षा आफैंले गर्न सके बेस । त्यसो गर्न सकेन र गोधनको नोक्सान हुन गएमा उसले तुरुन्त आएर गाईको मालिकलाई त्यसको सूचना दिनुपर्छ ।</span></div><div class="content-paragraph"><span class="number">१९०.</span><span class="text">गोठालाले गोधनको रक्षा गर्न पनि सकेन, ब्वाँसा आदिले आक्रमण गर्दा चिच्याएर अरूसँग गुहार पनि मागेन, नोक्सान भएमा गोधनको तत्काल मालिकलाई सूचना पनि गरेन भने त्यस्तो नोक्सान भएका गोधनको क्षतिपूर्ति उसैले बेहोर्नुपर्छ । त्यसमा अपराधी उही हो ।</span></div><div class="content-paragraph"><span class="number">१९१.</span><span class="text">समयमा उपचार नगरी घाउचोटमा कीरापरी मरेको, गोठालाले कुटेर मारेको, भीर, पहरो, खोलाहरूमा परी मरेको र बचाउने कुनै प्रयास नगरी उपेक्षा गरी मर्न दिएको गोधनको क्षतिपूर्ति पनि गोठालाबाटै गराउनू ।</span></div></div><div class="content-wrapper" style="page-break-before: always;"><div class="content-paragraph"><span class="number">१९२.</span><span class="text">लामालामा रौंहरू, चमरहरू, स्नायु र गोलोचनजस्ता सबै कुराहरू जसका पशु हुन्, उसैलाई बुझाउनू । पशु मरेमा त्यसको चिनु पनि पशुका मालिकलाई देखाउनू । बोका, बाखा, खसी र भेडाहरूलाई किनबेचका लागि कुनै स्थानविशेषमा रोकेर राखेको अवस्थामा गोठालाका असावधानीले ब्वाँसाले उफ्रेर आई कुनैलाई जबरजस्ती मारेमा त्यसको जवाफदेही गोठालाको हुन्छ ।</span></div><div class="content-paragraph"><span class="number">१९३.</span><span class="text">स्वच्छन्दरूपमा चर्नको लागि वनमा छोडिएका भेडा, बाख्रा, खसी र बोकाहरू चरिरहेको मौकामा एकाएक टपकिएर ब्वाँसाले कुनैलाई मारेमा पनि गोठालाकै गल्ती मानिन्छ ।</span></div><div class="content-paragraph"><span class="number">१९४.</span><span class="text">चरिरहेका बथानबाट हामी यतिवटा खसी वा भेडा लिन्छौं कसैको तागत भए रोक भनी हाँक दिएर डाँकाहरूले जबरजस्ती खसी वा भेडा लिन लाग्दा गोठालाले यी फलाना मालिकका हुन् मेरा होइनन्, उहाँलाई भन्न र लिनुहोस् म गरीबलाई दण्ड नदिलाउनुहोस् भनी अनुरोध गर्दा पनि नटेरी लिएमा त्यसको क्षतिपूर्ति गोठालाले बेहोर्नुपर्दैन ।</span></div><div class="content-paragraph"><span class="number">१९५.</span><span class="text">यस किसिमले सबै प्रकारका गोठलाहरुका नियमहरू बताइए । पशुहरू मरेमा मालिकलाई यिनका चिह्न देखाइदिएपछि गोठालाहरूले छुट्कारा पाउँछन् ।</span></div><div class="content-paragraph"><span class="number">१९६.</span><span class="text">वेश्या स्त्रीले भोग-शुल्क लिएर सहवास गर्न नदिएमा उसले दोबर शुल्क फिर्ता गर्नुपर्छ तथा यति शुल्क दिने भनी कुनै स्त्रीलाई भोगेर भनेबमोजिम शुल्क नदिने पुरुषले पनि दोबर शुल्क दिनुपर्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">१९७.</span><span class="text">अर्काका जग्गामा अस्थायी घर बनाएर वा झुप्रो हालेर जो बस्छ, त्यसलाई घरधनीले निकालेका खण्डमा आफ्ना सरसामान लिएर निस्कन पाउँछ वा धेरै काल बसेको भए बसुञ्ज्यालको भाडाको रूपमा त्यो सबै त्यहीँ छोडेर जानू । घरधनीकै सरसामग्रीले बास खडा गरी बसेको भए त्यसमा उसका उपयोगले थोत्रिएका वा टुटेफुटेका सामग्रीको क्षतिपूर्ति दिएर वा अरू सामान नै ल्याइदिएर जानू ।</span></div></div><div class="document-subtitle bold">बेतनस्यानपाकर्म नामको छैटौँ व्यवहारपद सिद्धियो ।</div><div class="header-section" style="page-break-before: always;"><div class="document-title">अस्वामिविक्रयनामक प्रकरण</div></div><div class="content-wrapper"><div class="content-paragraph"><span class="number">१९८.</span><span class="text">नासो राखेको पराइको सम्पत्ति वा हराएको प्राप्त गर्ने कोशिश जारी रहेको पराइको सम्पत्ति वा स्वयंले अपहरण गरेको पराइको सम्पत्ति उसका रोहवरमै उसले देख्दादेख्दै जो बेचिन्छ, त्यसलाई छोटकरीमा अस्वामिविक्रय भन्छन् ।</span></div><div class="content-paragraph"><span class="number">१९९.</span><span class="text">आफ्ना हकको माल आफ्नो इच्छाविरूद्ध कसैले बेचेको रहेछ र मालिकले फेला पारेछ भने उसैको हुन्छ किल्लेवाला ठगिन्छ । त्यो पनि देख्ने साक्षीका रोहवरमा किनेको भए किन्नेवाला चोर ठहर्दैन । एकान्तमा सट्याकस्ट्रक किनेको भए किन्नेवाला चोर ठहर्छ ।</span></div><div class="content-paragraph"><span class="number">२००.</span><span class="text">मालिकले बेच्ने अनुमति नदिइएका नोकरबाट र गलत विचार भएका व्यक्तिबाट एकान्तमा बेमौकामा कम मूल्य दिएर किन्ने व्यक्ति उक्त दोषको भागी हुन्छ ।</span></div><div class="content-paragraph"><span class="number">२०१.</span><span class="text">किन्ने व्यक्तिलाई यो वस्तु, तिमीले कहाँबाट कसरी प्राप्त गर्यो ? भनी सोध्दा उसले त्यो वस्तु स्वयं प्राप्त गर्दाका सबै तथ्य कुराहरू नलुकाई बताएमा ऊ निर्दोष ठहर्छ । नत्र त्यो किन्ने व्यक्ति पनि बेच्ने व्यक्तिसरह दोषी ठहर्छ र त्यसबाट पनि चोरी गर्ने व्यक्तिबाट झैँ दण्ड असूलउपर गर्नुपर्छ ।</span></div><div class="content-paragraph"><span class="number">२०२.</span><span class="text">यस कारण विनामालिक मालिकका नाममा अरूहरूद्वारा बनाइएको दास र बिक्री गरिएको विक्रेय वस्तु दुवै दास</span></div></div><div class="content-wrapper" style="page-break-before: always;"><div class="content-paragraph"><span class="number">२०३.</span><span class="text">नबनाएसरह र विक्रेय वस्तु बिक्री नगरेसरह मानिन्छन्, यो मर्यादा व्यवहारमा कायमै छ । यसरी विनामालिक कसैद्वारा अरूका हकको चल अचल सम्पत्ति बिक्री गरिँदा विक्रेताले बेचिएको वस्तुको पूरा मूल्य त्यसको मालिकलाई दिनुपर्छ । किन्ने व्यक्तिलाई पनि मालिकलाई दिएबराबर नै दिनुपर्छ र सरकारलाई उसको कानूनअनुसारको राजस्व पनि बुझाउनुपर्छ ।</span></div><div class="content-paragraph"><span class="number">२०४.</span><span class="text">अरूले राखेको गाढधन कसैले फेला पारेमा त्यसलाई राजकोषमा दाखिल गराउनुपर्छ, किनभने ब्राह्मणको सम्पत्तिबाहेक अरू सबैको भूमिगत द्रव्य र खानिबाट निकालिने धन राजकीय कोषमा दाखिल गरिने हुन्छ ।</span></div><div class="content-paragraph"><span class="number">२०५.</span><span class="text">आफ्नै हराएको धन पनि त्यसैगरी अमुक मितिमा यो धन हराएको थियो, भूमिगत रहेछ, सरकारमा जाहेर गरी लिंदैछु भनेर राजालाई अवगत गराई लिनू । यसो गरेमा त्यो धन पवित्र हुन्छ, अन्यथा अपवित्र हुन्छ ।</span></div><div class="content-paragraph"><span class="number">२०६.</span><span class="text">ब्राह्मणले पनि खानि वा गाढधन प्राप्त गरेमा तुरुन्त राजामा निवेदन गर्न र राजाले दिएमा लिनू, अन्यथा गरेमा उनी पनि चोर ठहर्छन् ।</span></div></div><div class="document-subtitle bold">अस्वामिविक्रयनामक सातौं व्यवहारपद पूरा भयो ।</div><div class="header-section" style="page-break-before: always;"><div class="document-title">विक्रीयासंप्रदान प्रकरण</div></div><div class="content-wrapper"><div class="content-paragraph"><span class="number">२०७.</span><span class="text">बिक्रीका लागि पसलमा राखिएको सामान मूल्य लिएर बेचिसकेपछि पनि सो सामान किन्नेलाई उपलब्ध गराइन्न भने त्यो विक्रीयासंप्रदानामक विवादपद हुन्छ ।</span></div><div class="content-paragraph"><span class="number">२०८.</span><span class="text">किनबेचको काममा अचल (स्थावर) र चल (जङ्गम) यी दुई प्रकारका द्रव्यहरू व्यवहारमा ल्याइन्छन् । यसरी किनबेचको काममा ल्याइने सबै प्रकारको द्रव्य पण्य कहलाउँछ ।</span></div><div class="content-paragraph"><span class="number">२०९.</span><span class="text">त्यो बेचिने (पण्य) द्रव्य किन्नेलाई उपलब्ध गराउने नगराउने विभिन्न ६ प्रकारको हुन्छ भनेर विद्वान्हरूले भनेका छन् । ती ६ प्रकारका हुन्- (१) गनेर दिइने सुपारी कौडी आदि (२) तौलिएर दिइने सुन चाँदी औषधि आदि (३) नापेर दिइने तेल घिउ कपडा आदि (४) काम हेरेर दिनुपर्ने भारी बोक्ने आदि (५) रूपअनुसार मूल्य तल-माथि गरिने वेश्या स्त्री आदि (६) चमकका आधारमा मूल्य निर्धारित हुने रत्न आदि ।</span></div><div class="content-paragraph"><span class="number">२१०.</span><span class="text">बिक्रीका लागि पसलमा राखेको सामान मूल्य लिएर बेचिसकेपछि विक्रेताले किन्ने व्यक्तिलाई सामान उपलब्ध गराउँदैन भने त्यसलाई अचल सामानको ब्याज र नोक्सानी भराउनू, चल द्रव्यको पारिश्रमिक वा ब्याज आदि भराउनू । बेचिएको द्रव्य बेचेका समयका भन्दा क्रेताले लिने समयमा आधा घटेको रहेछ भने त्यसको पूरा हर्जाना र ब्याज विक्रेताले दिनुपर्छ । यो अचल</span></div></div><div class="content-wrapper" style="page-break-before: always;"><div class="content-paragraph"><span class="number">२११.</span><span class="text">द्रव्यको नियम हो । गाई भैंसी जस्ता चल द्रव्य भए ब्याज अर्थात् बाच्छो पाडो र दूधको मूल्य दिनुपर्छ । मूल्य लिएर विक्री गरेको चल अचल वस्तु क्रेतालाई उपलब्ध नगराई राख्दा त्यो नासियो जल्यो चोरियो भने त्यसको हर्जाना माल बेचेर पनि क्रेतालाई सो माल उपलब्ध नगराउने विक्रेताले नै बेहोर्नुपर्छ ।</span></div><div class="content-paragraph"><span class="number">२१२.</span><span class="text">बिक्री गर्ने व्यक्तिले किन्नेलाई असल सामान देखाएर उसबाट मूल्य असूल गर्छ र सामान दिने बेलामा कमसल सामान भिडाएर क्रेतालाई ठग्छ भने त्यस्ता विक्रेताबाट क्रेतालाई दोबर मूल्य भराइदिनू र त्यत्ति नै जरीवाना पनि गर्नू ।</span></div><div class="content-paragraph"><span class="number">२१३.</span><span class="text">विक्रेताले एउटाका हातमा सामान बेचेर वा उसबाट मूल्य चुक्ता बुझेर अर्कोका हातमा सामान दिन्छ भने त्यस्ता विक्रेतालाई पनि मूल्यको दोबर हर्जाना तिराउनू । त्यति नै दण्ड पनि गर्नू ।</span></div><div class="content-paragraph"><span class="number">२१४.</span><span class="text">किन्ने व्यक्तिले मूल्य चुक्ता गरिसकेको सामान विक्रेताले तिम्रो सामान उठाऊ यहाँ नराख भन्दा पनि त्यहीँ छोडेर जान्छ र विक्रेताले त्यो सामान अन्यत्रै बेचिदिन्छ भने उसले पहिला क्रेताको मूल्य फिर्ता नगरेमात्र ऊ दोषी ठहर्छ । मूल्य चुक्ता गरेका सामानका बारेमा यो नियम भयो । मूल्य चुक्ता नगरेको किन्तु क्रेताले यो सामानको आवश्यकता मलाई परेको छ, अन्यत्र नबेची मलाई राखिदिनु मात्र भनेको मूल्य चुक्ता नगरेको</span></div></div><div class="content-wrapper" style="page-break-before: always;"><div class="content-paragraph"><span class="number">२१५.</span><span class="text">सामान केही समयपछि विक्रेताले अन्यत्र बेचिदिएमा उसको केहि दोष हुँदैन । सम्पूर्ण बिक्रीका सामानहरूमा व्यापारीहरूले किनबेच गर्ने फाइदैका लागि हो । त्यो फाइदा मौकाअनुसार कहिले धेरै हुन्छ, कहिले थोरै हुन्छ, कहिले हुँदैहुँदैन । त्यस कारण बनियाँले देशकालअनुसार आफ्ना सामानको मूल्य ठीक राख्नू, कुटिल व्यवहारमा नलाग्नू । यसो गरेमा व्यापारको मार्ग प्रशस्त हुन्छ र सबैको विश्वास प्राप्त हुन्छ ।</span></div></div><div class="document-subtitle bold">विक्रीयासंप्रदान नामको आठौँ व्यवहारपद सिद्धियो ।</div><div class="header-section" style="page-break-before: always;"><div class="document-title">कीत्वानुशय प्रकरण</div></div><div class="content-wrapper"><div class="content-paragraph"><span class="number">२१६.</span><span class="text">जुन व्यक्ति बेच्न राखिएको पसलको सामान मूल्य चुक्ता गरी किनिल्याएपछि त्यसको समुचित कदर गर्दैन, उसमा आफू ठगिएको महसूस हुन्छ, त्यहाँ क्रीत्वानुशयनामक विवादको ठाउँ खडा हुन्छ भनिन्छ ।</span></div><div class="content-paragraph"><span class="number">२१७.</span><span class="text">बेच्न राखिएको पसलको सामान किनिसकेपछि जुन क्रेता गलत किनेको ठान्छ, त्यसले त्यो सामान खराब नहुँदै त्यसै दिन बेच्ने व्यक्तिकहाँ फर्काइदिनुपर्छ ।</span></div><div class="content-paragraph"><span class="number">२१८.</span><span class="text">क्रेताले सामान किनेको दोस्रो दिन विक्रेताकहाँ फिर्ता लग्यो भने त्यसले जति मूल्यको सामान किनेको छ, त्यसको ३० भाग कट्टी गरेर तेस्रो दिनमा लगेमा ६० भाग कट्टी गरेर फिर्ता गर्नुपर्छ । तेस्रो दिनपछि लगेमा फिर्ता गर्ने नगर्नेमा विक्रेताकै मर्जी हुन्छ ।</span></div><div class="content-paragraph"><span class="number">२१९.</span><span class="text">क्रेताले गुण र दोषका दृष्टिले पहिल्यै सामानको राम्ररी परीक्षा गर्नुपर्छ । यसरी पहिल्यै ठीक ठहऱ्याएर किनेको सामान पसलेलाई पछि फिर्ता गर्न मिल्दैन । त्यसलाई क्रेताले नै बेहोर्नुपर्छ ।</span></div><div class="content-paragraph"><span class="number">२२०.</span><span class="text">लैना वस्तुको परीक्षा ३ दिनमा गर्नू । घोडा आदि सवारीहरूको परीक्षा ५ दिनमा गर्नू । मोती हीरा मुगाहरूको परीक्षा ७ दिनमा गर्नू । पुरुषको परीक्षा एक पक्ष (१५ दिन) मा गर्नू । स्त्रीको परीक्षा त्यसको दुईगुना अर्थात् ३० दिनमा गर्नू । सबै प्रकारका</span></div></div><div class="content-wrapper" style="page-break-before: always;"><div class="content-paragraph"><span class="number">२२१.</span><span class="text">बीजहरूको परीक्षणकाल १० दिनको हुन्छ । धातु र कपडाहरूको परीक्षणकाल एक दिनको हुन्छ । क्रेताले उपभोग गरेर विरूप गराएको वा मैल्याएको कपडा दोषयुक्त भएता पनि दोकानदारलाई फिर्ता गर्न मिल्दैन ।</span></div><div class="content-paragraph"><span class="number">२२२.</span><span class="text">पसलबाट खरीद गरी ल्याएको कपडा एकपल्ट धोएर फिर्ता गर्यो भने त्यसको ८ भागको १ भाग मूल्य कम हुन्छ । दुइ पल्ट धोइएको भए पूरा मूल्यको १/४ मूल्य कम हुन्छ । तीन पल्ट धोइएको भए १/३ मूल्य घट्छ । चारपल्ट धोइएको भए आधा दामको हुन्छ । यसभन्दा पछि जति जति पल्ट कपडा धोइएको हुन्छ, त्यति त्यति एक-एक चौथाइका दरले त्यसको मूल्य घट्तै जान्छ । जब कपडा किनारा फाटछ, तब त्यो जीर्ण (थोत्रो) कहलाउँछ । जीर्ण कपडा जतिखेर पनि नासिन सक्छ ।</span></div><div class="content-paragraph"><span class="number">२२३.</span><span class="text">सम्पूर्ण धातुका भाँडाहरूलाई उपयोगलायक बनाउन फेरि अग्निसंस्कार गर्नुपर्छ । अग्निमा राखेर सफाइ गर्दा ती धातुका भाँडाहरू केही अंशमा घटेका देखिन्छन् । सुवर्ण धातु घट्दैन, चाँदीमा १०० पलमा २ पल अर्थात् सयकडा दुई घट्छ, एवं लाहा र शिशामा १०० मा ८ पल घट्छ । तामामा १०० मा ५ पल घट्छ । एवं ती धातुहरूका विकृतिबाट बनेका भाँडाहरूमा पनि यही नियम लागू हुन्छ । यी धातुहरू एक अर्कामा मिलेर विभिन्न भाँडाहरू बन्ने वा यी धातुहरूका मिश्रणबाट नयाँ धातुहरू बन्ने हुनाले त्यस्ता मिश्रित धातु वा त्यस्ता धातुका</span></div></div><div class="content-wrapper" style="page-break-before: always;"><div class="content-paragraph"><span class="number">२२४.</span><span class="text">भाँडाहरूको कमी (क्षय) को नियम हुँदैन । धागाबाट बन्ने पदार्थको पनि सफाइमा घट्ने बढ्ने हुन्छ । कपास र ऊनबाट बन्ने धागाद्वारा तयार गरिने सामानमा १०० मा १० पल वृद्धि हुन्छ । मझौला धागाबाट बनेका पदार्थमा धागाको तौलभन्दा ५ पल तौल बढी बृद्धि हुन्छ । मिहीन धागाबाट बनेका सामानमा तौलभन्दा २ पल तौल बढी हुन्छ । रौंबाट बनेका तयारी सामानमा धागाको तौलभन्दा तीसौं भाग (३० भागको १ भाग) कम हुन्छ । कीराका गूहुँबाट बन्ने सामानमा र बोक्राका रेसाबाट बन्ने पाट आदिका सामानमा धागाको तौलबराबर तयारी सामानको तौल हुन्छ । घटी बढी हुँदैन । विक्रेय वस्तुको लेनदेनमा कुशल व्यापारीले किनबेच गरेसकेका वस्तुमा पछुतो नगर्नु । किन्तु कुनकुन सामानबाट के कति नाफा वा नोक्सान भयो भन्ने कुरा र बिक्रीको सामान कसरी कति परी आइरहेछ भन्ने कुरा ख्याल गर्नू ।</span></div></div><div class="document-subtitle bold">कीत्वानुशय नामको नवौं व्यवहारपद समाप्त भयो ।</div><div class="header-section" style="page-break-before: always;"><div class="document-title">समयस्यानपाकर्म प्रकरण</div></div><div class="content-wrapper"><div class="content-paragraph"><span class="number">२२५.</span><span class="text">पाखण्डी, समूहमा मिलेर व्यापार गर्ने व्यापारीले आफ्ने व्यवहार चलाउन जुन नियम बाँद्धछन्, त्यो समय कहिन्छ । त्यसलाई उल्लङ्घन गरेमा समयस्यानपाकर्मनामक विवादपद हुन्छ ।</span></div><div class="content-paragraph"><span class="number">२२६.</span><span class="text">मुलमुकमा किल्लादुर्गहरूमा पाखण्डीहरूको समूहमा व्यापारीहरूमा समूहहरूमा एवं आफ्नो उन्नतिका लागि मिलेर काम गर्ने समूहहरूमा राजाले उनीहरूका प्रतिज्ञाको वा सिद्धान्तको ठीकसँग परिपालन गराउनुपर्छ एवं यस्ता समूहका सदस्यहरूका धर्मकर्म, उपस्थान-विधि, जागिर, जीविकाका कुरा पनि राजाबाट स्वीकृत नै हुनुपर्छ ।</span></div><div class="content-paragraph"><span class="number">२२७.</span><span class="text">त्यसमा राजाको प्रतिकल पर्ने दनियाँले बिलकुल नै नरुचाएको र आर्थिक स्रोतहरूमा बाधा पुयाउने कुराहरू पर्न आएमा त्यस्ता कुराबाट राजाले समूहका सदस्यहरूलाई रोक्नुपर्छ । यस्ता समूहका सदस्यहरूले आआफ्नो सगंठन बनाएर एकले अर्काको हानिनोक्सानी गर्ने गरेमा र हतियार उठाएमा एवं आ-आफूमै परस्परको विनाश गर्न तम्सिएमा त्यसबाट पनि तिनलाई हटाउनुपर्छ । उनीहरूको क्रियाकलाप सहिरहन हुँदैन ।</span></div><div class="content-paragraph"><span class="number">२२८.</span><span class="text">सगंठित भएर समूहमा काम गर्ने व्यक्तिहरूमा जुन नीच व्यक्तिहरूले फुट पैदा गरिदिन्छन्, तिनीहरूलाई राजाले विशेषरूपमा दण्ड दिनुपर्छ । ठीक समयमा तिनको उपेक्षा भयो</span></div></div><div class="content-wrapper" style="page-break-before: always;"><div class="content-paragraph"><span class="number">२२९.</span><span class="text">भने उचित समयमा उपचार नगरी उपेक्षा गरिएका रोगहरूले झें तिनले पछि ठूलो भय उत्पन्न गराउँछन् । शास्त्रले कर्तव्यको रूपमा नबताएको दोषयुक्त क्रियाकलाप कम्पनीमा चल्न लागेको वा चलिसकेको भए तापनि आफ्नो कल्याण चाहने राजाले त्यस्तो क्रियाकलापलाई निश्चितरूपमा रोक्नैपर्छ । शास्त्रीय पुठ नभएको दोषयुक्त क्रियाकलाप चलिसकेको भए पनि आफ्नो हित चाहने राजाले त्यसलाई रोक्नैपर्छ ।</span></div></div><div class="document-subtitle bold">समयस्यानपाकर्म नाउँको दशौं व्यवहारपद समाप्त भयो ।</div><div class="header-section" style="page-break-before: always;"><div class="document-title">क्षेत्रसीमाविवादपद प्रकरण</div></div><div class="content-wrapper"><div class="content-paragraph"><span class="number">२३०.</span><span class="text">पुल र कृषि क्षेत्रका अनिर्णीत सीमानिर्धारणको सम्बन्धमा उठ्ने विवादलाई क्षेत्रजविवाद भनिन्छ ।</span></div><div class="content-paragraph"><span class="number">२३१.</span><span class="text">राज्यक्षेत्रको सीमासम्बन्धी वा खेतको साँधसीमासम्बन्धी विवादमा सामन्तहरूबाट निर्णय लिनुपर्छ । शहरका मुख्य साहूहरू, गाउँका मुखियाहरू, धेरैथरी व्यक्तिहरू मिलेर एक लक्ष्य प्राप्तिका लागि एकसाथ काम गर्ने समूहका मालिकहरू अरू प्रमुख भलादमीहरू र बूढापाकाहरूका माध्यमबाट समाजले सीमा छुट्टयाउनुपर्छ ।</span></div><div class="content-paragraph"><span class="number">२३२.</span><span class="text">ग्रामीण क्षेत्रका सीमासम्बन्धी विवादमा विवादग्रस्त क्षेत्रभन्दा बाहिरका कृषकहरू, गोठालाहरू, चरा मार्ने शिकारीहरू र अरू यस्तै वनजीवीहरूलाई विवादग्रस्त क्षेत्रको यथार्थ लक्षण बताएपछि त्यस लक्षणबाट तिनीहरू त्यस भू-भागको अनुमान गर्दछन् । भुस, अङ्गार, फुटेका गाग्राका खवटा, इनार, घरका बगैंचामा सजाइने खालका रूखहरू, घरका जगहरू, धमिले गोलो लगाइने अग्ला होचा जमीनका परिचित भागहरू आदिद्वारा साँधसीमा छुट्टयाउनुपर्छ । खेत, बगैंचा, सडक, पुराना पुल-बाँध, नदीले छोडिदिएका जमीनका भाग बगर बाटाघाटा र पुराना बाँध पुल आदिद्वारा साँधसिमाना छुट्टयाउनुपर्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">२३३.</span><span class="text">नदीले बगाएर छोडेका पुरानो चिह्न केही बाँकी नरहेका जमीनहरूमा पुरानो भोग जनाउने प्रमाणहरू र त्यस स्थानको भौगोलिक अवस्थितिबाट हुने अनुमानद्वारा साँधसीमा छुट्टयाउनुपर्छ ।</span></div><div class="content-paragraph"><span class="number">२३४.</span><span class="text">साँधसीमा निर्धारण गर्दा सामन्तहरूले झूटो बोलेको वा व्यवहार गरेको प्रमाणित भएमा राजाले ती प्रत्येक सामन्तहरूलाई अलग-अलग मध्यमसाहस दण्ड गर्नू । जग्गा आदिको विषयमा प्रामाणिक मानिएका गणवृद्धहरूले पनि झूटो बोलेमा तिनलाई छुट्टाछुट्टै प्रथमसाहस दण्ड गर्नू ।</span></div><div class="content-paragraph"><span class="number">२३५.</span><span class="text">यथार्थ जानकारी भएमा व्यक्तिले पनि साँधसीमा छुट्टयाउने काम एक्लै नगर्नू । यो काम निकै महत्त्वपूर्ण हो र यसको उत्तरदायित्व धेरैमा रहेको हुनुपर्छ । एक्लै सीमा छुट्टयाउनैपर्यो भने त्यस्ता सीमाविभाजक व्यक्तिले उपवास गरी सावधान भएर रातो कपडा र रातै माला पहिरिएर शिरमा अलिकति माटो राखेर सीमा निर्धारण गर्नू ।</span></div><div class="content-paragraph"><span class="number">२३६.</span><span class="text">सीमाका जानकारहरू कोही छैनन्, जमीनको लक्षण कस्तो थियो त्यको पनि पत्तो छैन भने दुईथरी झगडियालाई रोहबरमा राखेर राजाले इच्छाअनुसार स्वयं सीमा निर्धारण गरिदिन् । उनीहरूले त्यसैलाई प्रमाणित मान्नुपर्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">२३७.</span><span class="text">घर, बगैंचा, पानीघाट र आसपासमा जमीनहरू एवं एक अर्को गाउँको सीमा छुट्टयाउँदा पनि यसै विधिलाई प्रयोगमा ल्याउनुपर्छ ।</span></div><div class="content-paragraph"><span class="number">२३८.</span><span class="text">कसिङ्गर थुप्याउने स्थानको खाल्टो र शहर गाउँको फोहर पानी बग्ने निकास आदिले चौबाटो, देवताको मन्दिर र सडकहरूमा अवरोध ल्याउन हुँदैन ।</span></div><div class="content-paragraph"><span class="number">२३९.</span><span class="text">गाउँ, शहर वा राष्ट्रमै अनाज आदि अत्यावश्यक वस्तु घटेर आपत् परेमा अरूका जमीनको बीचबाट ल्याइने कुलो बाँध रोकिँदैन । परन्तु सो कुलो बाँधसम्बन्धी जमीनको मालिकलाई थोरै बाधा पुऱ्याउने र बाधाको अपेक्षा धेरै गुणा बढी फाइदा दिने र धेरैलाई आवश्यक परेको हुनुपर्छ ।</span></div><div class="content-paragraph"><span class="number">२४०.</span><span class="text">बाँध दुई प्रकारका हुन्छन- (१) खेय (२) बद्धय । पानी चलाउनका लागि बनाइने बाँधलाई खेय भन्दछन् । बढी भएको पानी नियन्त्रण गर्न बनाइने बाँधलाई 'बद्धय' भन्दछन् ।</span></div><div class="content-paragraph"><span class="number">२४१.</span><span class="text">पानी हुँदै नभएमा अनाज नष्ट हुन्छ, बढी भएमा पनि नासिन्छ नै। त्यस कारण पानी हुँदै नहुनु र ज्यादा हुनु दुवैमा दोष हुन्छ भन्ने मानिएको छ ।</span></div><div class="content-paragraph"><span class="number">२४२.</span><span class="text">पहिलेदेखि चालू रहेको वा बिग्रन लागेको पुल, बाँध वा कुलोको नवीकरण वा जीर्णोद्धार गर्न कसैले चाहेमा उसका मालिकलाई सोधी अनुमति लिएर गर्नुपर्छ । अन्यथा त्यसको फल उसलाई केही हुँदैन ।</span></div></div><div class="content-wrapper" style="page-break-before: always;"><div class="content-paragraph"><span class="number">२४३.</span><span class="text">पुल, बाँध वा कुलोका मालिक मरेपछि उसको छोरो वा वशंज व्यक्ति त्यसको अधिकारी हुन्छ । ती नभएका नवीकरण वा जीर्णोद्धार गर्न चाहने व्यक्तिले राजाको अनुमति लिएर गर्नू ।</span></div><div class="content-paragraph"><span class="number">२४४.</span><span class="text">अन्यथा अर्काले बाण बिझाएका शिकारमा बाणको प्रयोग गर्ने व्याधाले आफ्ना बाणमात्र गुमाए झैँ त्यसका प्रयास र धन व्यर्थ हुन्छ ।</span></div><div class="content-paragraph"><span class="number">२४५.</span><span class="text">धर्म जान्ने व्यक्तिहरू पृथु राजाले भरणपोषण गरिएकी हुनाले भूमि पृथ्वी भनिएझैँ अरू राजा वा दुनियाँहरूले पनि भरणपोषण गरिने हुँदा पृथ्वी राजा वा दुनियाँ भरणपोषण गर्नलायक भार्या हुन् भन्दछन् । त्यसै हुनाले जसले ठुटा उखेलेर खेत बिरायो खेत उसैको हुन्छ, जसले बाण हानेर गिरायो शिकार उसैको हुन्छ । जमीनको मालिक काम गर्न नसक्ने भएमा वा मरेमा वा हराएमा रोकटोक गर्ने कुनै नहुँदा उसको जमीन कसैले कमाएमा त्यो कमाउने व्यक्तिले त्यस जमीनको उब्जनी भोग्न पाउँछ ।</span></div><div class="content-paragraph"><span class="number">२४६.</span><span class="text">यसरी जमीन जोत्न लाग्दा जमीनको हराएको मालिक टुप्लुक्क आइपुग्यो भने उसको लागत खर्च दिएर उसले आफ्नो जमीन आफैं कमाउन पाउँछ ।</span></div><div class="content-paragraph"><span class="number">२४७.</span><span class="text">जमीनको मालिक ७ वर्षसम्म बेपत्ता रहेर आठौँ वर्षमा उपस्थित हुन आयो भने ८ भागको १ भाग जमीन कमाउनेलाई छोडी आफूले पहिले भोगेको जमीन प्राप्त गर्न सक्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">२४८.</span><span class="text">जमीन १ वर्ष बाँझो रहेमा आधा पर्ती मानिन्छ । ३ वर्ष बाँझो रहेमा पूरा पर्ती मानिन्छ । ५ वर्षसम्म लगातार पर्ती रहेको जमीन जङ्गलबराबर मानिन्छ ।</span></div><div class="content-paragraph"><span class="number">२४९.</span><span class="text">खेतबारी वा घर कुनै व्यक्तिले तीन पुस्तासम्म क्रमशः लगातार भोग गर्दैआएको छ भने राजाको आदेशबाहेक अरू कुनै उपायले कसैले त्यसबाट खोस्न सक्तैन ।</span></div><div class="content-paragraph"><span class="number">२५०.</span><span class="text">बार बारेर लगाएको बाली गाई-भैंसी आदिले बार नाघेर नष्ट गरिदिए भने र गोठालाले ती पशुलाई त्यो बाली नष्ट गर्नबाट रोकेन भने त्यस गोठालालाई दण्ड गर्न वा क्षतिपूर्ति भराउनुपर्छ ।</span></div><div class="content-paragraph"><span class="number">२५१.</span><span class="text">दश दिनभित्रकी सुत्केरी गाई, राँगा, बोका, घोडा र हात्तीले बार नाघेर बाली नष्ट गरेमा आफ्नै शक्तिले तिनलाई हटाउनुपर्छ । तिनका मालिक दण्डभागी हुँदैन ।</span></div><div class="content-paragraph"><span class="number">२५२.</span><span class="text">गाउँका छेउछाउ वा विशिष्ट प्रकारका गौचरनका छेउछाउ वा ठूला सडकका छेउछाउमा जुन जमीन हुन्छ, त्यस्तामा बाली लगाएर बारबेर केही गरेको छैन भने त्यस्तो बाली वस्तुभाउले नष्ट गरिदिएमा गोठालाको गल्ती मानिँदैन ।</span></div><div class="content-paragraph"><span class="number">२५३.</span><span class="text">सडक बाटोका छेउका खेतबारीमा लगाएको अनाजको सुरक्षाका लागि त्यस्तो बार लगार्नुपर्छ, जसले गर्द ऊँटले अनाज देख्न नसकोस्, गाई र घोडाजस्ता पशुले नाघ्न नसकोस् एवं बनेलले भत्काउन पनि नसकोस् ।</span></div></div><div class="content-wrapper" style="page-break-before: always;"><div class="content-paragraph"><span class="number">२५४.</span><span class="text">गाईले बाली नष्ट गरेमा एक पाद (१/४) दण्ड गर्नू । भैंसीले नष्ट गरेमा त्यसको दोब्बर दण्ड गर्नू।खसी, बाख्रा, भेडा र बाच्छा-बाच्छीले बाली नष्ट गरेमा एक पाद (१/४) दण्ड गर्नू। हात्तीले र घोडाले अनाज नष्ट गरे तापनि तिनलाई वा तिनका मालिकलाई कुनै दण्ड गर्नुहुँदैन, किनभने ती प्रजापालक मानिएका छन् । गर्भिणी गाई र सुत्केरी चरित्रहीन महिलालाई पनि दण्ड नगर्नू ।</span></div><div class="content-paragraph"><span class="number">२५५.</span><span class="text">गाई, भैंसी बार फोरेर अनाज खाई टन्न अघाएर त्यहीं बसेछन् भने तिनका मालिकलाई दोबर दण्ड गर्नु, त्यहीँ बसेर भोकाएका बेलामा अनाज खाँदै रातै त्यहीँ बिताएछन् भने चौगुना दण्ड गर्नू गोठालाले जानीजानी बार फोरेर अरुको धान र खेत चराएमा त्यसलाई चोरलाई गर्नुपर्ने चौरदण्ड गर्नु।</span></div><div class="content-paragraph"><span class="number">२५६.</span><span class="text">गोठालाका गल्तीले गाई-भैसी हराएर कसैका धान खेतमा उपस्थित भई लगाएको बाली नष्ट गराएमा गाई-भैंसीका धनीलाई दण्ड नगरी त्यसै गोठालालाई दण्ड गर्नू ।</span></div><div class="content-paragraph"><span class="number">२५७.</span><span class="text">गोठालालाई राजाका सिपाहीहरूले पक्रिए वा उसमाथि वज्र पर्यो वा उसलाई सर्पले डस्यो वा ऊ रूखबाट खस्यो, यस्तो अवस्थामा गाई-भैंसीले अरूको धान खेत नष्ट गरिदिएमा तिनका धनीले खेतवाला कृषकलाई अन्न बदला दिएर आफ्ना गाई-भैंसी फिर्ता ल्याउनुपर्छ ।</span></div></div><div class="content-wrapper" style="page-break-before: always;"><div class="content-paragraph"><span class="number">२५९.</span><span class="text">गाईले नष्ट गरिदिएको आफ्ना धान खेतका अन्नको बदला अनाज जुन कृषक चाहन्छ, उसलाई सामन्तको अनुमति लिएर शासकले पशुधनीबाट क्षतिपूर्ति भराइदिनू ।</span></div><div class="content-paragraph"><span class="number">२६०.</span><span class="text">रूखका ठुटा उखेल्ने व्यक्तिको खेत हुन्छ, बाण बोकेका व्यक्तिको शिकार हुन्छ । अर्काले बाण बिझाएका शिकारमा बाणको प्रयोग गर्ने व्यक्तिका बाणहरू खेर जान्छन् ।</span></div><div class="content-paragraph"><span class="number">२६१.</span><span class="text">जमीनको मालिक असक्त भएमा वा मरेमा वा हराएमा कसैले रोकटोक नगरेकाले अर्का व्यक्तिले त्यो जमीन जोती कमाई बाली लाउन लाग्दा जमीनको मालिक आइपुग्यो भने जमीन उसैले कमाउन पाउँछ ।</span></div><div class="content-paragraph"><span class="number">२६२.</span><span class="text">घर-खेत भनेका जहानियाँ दुनियाँका बासका कारण हुन् । त्यस कारण राजाले जहाँनियाँ दुनियाँका घर-खेतमा हस्तक्षेप नगर्नू । जहानियाँ दुनियाँको मूल नै त्यही हो ।</span></div><div class="content-paragraph"><span class="number">२६३.</span><span class="text">मुलुक बढेमा राजाको ढुकुटी पनि बढ्छ, धर्म पनि बढ्छ। मुलुक बैट्तै गएमा राजाको धर्म पनि घट्छ, ढुकुटी पनि घट्छ । त्यस कारण राजाले श्रीसम्पत्ति धर्म बढ्ने काममा खर्च गर्नुपर्छ ।</span></div></div><div class="document-subtitle bold">क्षेत्रसीमाविवादपद समाप्त भयो ।</div><div class="header-section" style="page-break-before: always;"><div class="document-title">स्त्रीपुंसयोगनामक प्रकरण</div></div><div class="content-wrapper"><div class="content-paragraph"><span class="number">२६४.</span><span class="text">स्त्री र पुरुषको जुन विवाहविधि छ, त्यसलाई स्त्री र पुरुषको सम्बन्ध (स्त्रीपुरुषयोग) भन्दछन् । त्यही स्त्री पुरुष सम्बन्ध नै यहाँ विवादको स्थान भनिन्छ ।</span></div><div class="content-paragraph"><span class="number">२६५.</span><span class="text">स्त्री र पुरुषको सम्बन्ध हुनुभन्दा पहिले उनीहरूको परस्परमा वरणको विधान हुन्छ। अर्थात् स्त्रीद्वारा पुरुषको र पुरुषद्वारा स्त्रीको वरण हुन्छ । केवल वरणमात्र गरेर पत्ति पत्नी बन्नुभन्दा पाणिग्रहण (विवाह) संस्कार गरीकन पति पत्नी बन्नु असल हुन्छ, किनभने केवल वरणमात्र गरेर बनाइएको दाम्पत्य सम्बन्ध अनियमित हुन्छ, किनकि यसमा यसमा धेरै दोष देखिएका छन् । स्त्रीमा अर्धाङ्गिनीत्व पत्नीत्व तब आउँछ, जब विवाहका मन्त्रहरूले उनीहरूमा नियमितता ल्याउँछन् ।</span></div><div class="content-paragraph"><span class="number">२६६.</span><span class="text">ब्राह्मण, क्षत्रिय, वैश्य, शूद्र यी चारै वर्णका मानिसको निमित्त आआफ्नै वर्णकी पत्नी श्रेयस्करी हुन्छन् । स्त्री का निम्ती पनि आ आफ्नै वर्गका पति श्रेयस्कर हुन्छन् ।</span></div><div class="content-paragraph"><span class="number">२६७.</span><span class="text">ब्राह्मणका लागि सुल्टोरूपमा आफ्ना वर्णकी स्त्रीबाहेक क्षत्रिया, वैश्या र शूद्रा यी तीन वर्णकी स्त्रीहरू पत्नी बन्न सक्छन् । शूद्र वर्णकी कन्याका लागि उल्टो रूपमा वैश्य, क्षत्रिय र ब्राह्मण यी तीन वर्णका वर आफ्नो वर्णबाहेकका पति बन्न सक्छन् ।</span></div></div><div class="content-wrapper" style="page-break-before: always;"><div class="content-paragraph"><span class="number">२६८.</span><span class="text">क्षत्रियका निमित्त आफ्नो वर्णबाहेकका वैश्या र शूद्रा दुई अरू पत्नी हुन सक्छन् । वैश्यका निमित्त आफ्नो जातबाहेकका शूद्रा एक पत्नी हुन सक्छिन् । वैश्या कन्याका आफ्नो जातबाहेकका ब्राह्ण र क्षत्रिय यी दुई पति हुन सक्छन् । क्षत्रिय कन्याको आफ्नो जातबाहेकको ब्राह्ण एकमात्र पति हुन सक्छ ।</span></div><div class="content-paragraph"><span class="number">२६९.</span><span class="text">पितादेखि सातौँ पुस्तासम्मका र मातादेखि पाचौँ पुस्तासम्मका सगोत्र र समान प्रवर भएका बन्धुबान्धव नातामा विवाह हुँदैन ।</span></div><div class="content-paragraph"><span class="number">२७०.</span><span class="text">कन्या पक्षका व्यक्तिहरूले कन्या दिइने वरमा पुरुषत्व छ वा छैन उसकै अङ्गका लक्षणहरूद्वारा परीक्षा गरी अनि मात्र कुरा चलाउनू । निःशङ्करूपमा पुरुषत्व भएको भएमात्र त्यो केटा कन्या प्राप्त गर्न लायक हुन्छ ।</span></div><div class="content-paragraph"><span class="number">२७१.</span><span class="text">गला र काँधलाई जोड्ने खकाले हाड खूब कसिएको, शरीरका अरू अवयवहरूका साध्य गर्धन खूबै कसिलो भएको, ठूलो नाक र पातलो जिब्रो भएको, सुदृढ गति र सुरिलो स्वरवाला, पानीमा वीर्य नउत्रने, पिसाब जोडसँग आवाज गरेर आउने र फिंजै-फिँज हुने यी लक्षणहरूले युक्त भएको व्यक्ति पुरुष हुन्छ, यसको विपरितचाहिँ मैथुन गर्न नसक्ने नपुंसक हुन्छ ।</span></div><div class="content-paragraph"><span class="number">२७२.</span><span class="text">नपुंसक चौध प्रकारको हुन्छ भन्ने कुरा विद्धान्हरूले शास्त्रमा बताएका छन् । औषधि उपचार गरेर ठीक हुने र उपचारबाट पनि ठीक नहुने । तिनीहरूको विधि क्रमशः बताइएको छ । कोही स्वभावतः नपुंसक हुन्छन् यिनलाई निसर्गषण्ड भन्दछन् ।</span></div></div><div class="content-wrapper" style="page-break-before: always;"><div class="content-paragraph"><span class="text">कोही छालाको मुलायम डोरीले लिङ्ग बाँधेर वीर्यको वेग रोक्ने गर्छन् यसो गर्ने व्यक्तिको पनि सन्तान समयमा हुँदैन वा हुँदैहुँदैन यसलाई वध्रषण्ड भन्छन् । मान्य जनका श्रापले वा रोगले अथवा देवताका क्रोधले केही समयसम्म वा कुनै शर्तका कारणले व्यक्तिमा स्त्रीभोगशक्ति हुँदैन, यस्तालाई पक्षषण्ड भन्दछन् । र्इर्ष्याषण्ड, सेव्य, वातोरेता, लिङ्गको अग्रभागमा घाउ भएको मुखेभग, आक्षिप्तबीजी (कसैले अभिचारद्वारा वीर्य सुकाइदिएको), मोघबीजी (संभोग गरे तापनि सन्तान नहुने), शालीन (लाजले संभोग गर्न आँटै नगर्ने) पनि नपुंसक नै हुन् । यिनमा पक्षषण्डलाई उपचार गरेर ठीक गर्न सकिन्छ र गर्न पनि । ईर्ष्याषण्डको अवधि एक वर्षको मात्र हुन्छ । त्यसपछि ऊ पुरुषत्व प्राप्त गर्न सक्छ । त्यसपछिका चार नपुंसकहरू (सेव्य, वातोरेता, मुखेभग, आक्षिप्तबीजी) जो बताइएका छन् ती र पहिले जन्मिँदा योनि नभएका पछि उपचारविधिद्वारा योनि बनाइएका स्त्रीहरू पनि पतित जस्तै गरी त्याग्नलायक हुन्छन् । आक्षिप्तबीजी र मोद्यबीजी नामका नपुंसक पति जुन महिलालाई प्राप्त हुन्छन्, ती महिलाले एक वर्षसम्म आफ्ना पतिको नपुंसकता हटाउन उपचार गर्दै उनको प्रतीक्षा गर्नू । त्यतिमा पनि ठीक नभए तिनलाई छोडिदिएर अर्कोसँग विवाह गर्नू ।</span></div></div><div class="content-wrapper" style="page-break-before: always;"><div class="content-paragraph"><span class="number">२७३.</span><span class="text">लज्जालु पतिकी ठिटी पत्नीसँग एकान्तमा भेटघाट हुँदा ध्वजपतन हुन्छ (लिङ्ग उठ्तैन)। यस्तोमा स्त्रीले पतिको मानसिक कमजोरी हटाउने उपाय गर्नू, सन्तान नभए उपचार गराउनू ।</span></div><div class="content-paragraph"><span class="number">२७४.</span><span class="text">जुन पुरुष अर्काको दास छ, उसले यो कुरा लुकाएर स्त्रीका साथ विवाह गरेको छ भने कुरा खुलेपछी त्यस स्त्रीले अर्का पतिसँग विवाह गर्नू । यो प्रजापतिको सिद्धान्त हो ।</span></div><div class="content-paragraph"><span class="number">२७५.</span><span class="text">सन्तानका निमित्त स्त्रीहरूको सृष्टि भएको हो । त्यस कारण स्त्रीहरू क्षेत्र हुन् । क्षेत्र (खेत) बीउ भएकालाई दिनुपर्छ । बीउ नभएको व्यक्ति क्षेत्र ओगट्न लायक हुँदैन ।</span></div><div class="content-paragraph"><span class="number">२७६.</span><span class="text">बाबुले स्वयं कन्यादान गर्न अथवा बाबुको अनुमति लिएर दाजु वा भाइले कन्यादान गरे पनि हुन्छ । अरू नभएमा आमाका बुबा (मातामह) ले कन्यादान गर्न । मातामह नभए मामाले वा मामाका अलका बन्धुबान्धवहरूले कन्यादान गर्न । आमा भएमा उनी स्वयंले कन्यादान गर्नु, आमा अस्वस्थ छिन् भने आफ्ना जातका सबैको कन्यादान गर्ने हक हुन्छ ।</span></div><div class="content-paragraph"><span class="number">२७७.</span><span class="text">कुनै पनि अभिभावक नभएकी आफ्ना सत्यमा रहेकी कन्या विवाहका लागि उत्सुक छन् भने उनी सीधै राजाकहाँ जानू र आफ्नो अवस्था बिन्ति गर्नू । त्यसपछि राजाबाट जसलाई वरण गर्ने आज्ञा हुन्छ, उसैलाई स्वयं वरण गर्नू ।</span></div></div><div class="content-wrapper" style="page-break-before: always;"><div class="content-paragraph"><span class="number">२७८.</span><span class="text">वरण गरिएको व्यक्ति आफ्ना वर्णको उमेर सुहाउँदो कुल सुहाउँदो पढेलेखेको हुनुपर्छ । यस्तो व्यक्तिसँग विवाह गरेर उसैकी सहधर्मचारिणी बनेर रहनू र सन्तान पैदा गर्नू ।</span></div><div class="content-paragraph"><span class="number">२७९.</span><span class="text">कुनै व्यक्ति कन्यालाई विधिवत् स्वीकार गरेर परदेश जान्छ भने आफू तीनपल्ट रजोवती हुँदासम्म उसको प्रतीक्षा गर्नू, त्यसपछि कन्याले अर्को व्यक्तिसँग विवाह गर्नू ।</span></div><div class="content-paragraph"><span class="number">२८०.</span><span class="text">कन्याले आफ्ना बन्धुहरूलाई म यति पल्ट ऋतुमती भइसके, मेरो विवाहको सम्बन्धमा चासो लिएर व्यवस्था गर्नुपर्ने तपाईंहरूले नै हो इत्यादि कुरा बताइन् । कन्याले यति भन्दा पनि कुनै बन्धु तातेनन भने ती सबै कन्याका ऋतुकालबराबरका गर्भधार्णी हुन्छन् ।</span></div><div class="content-paragraph"><span class="number">२८१.</span><span class="text">यस कारण छोरी रजोवती हुनुभन्दा पहिल्यै कन्याका पिता स्वयंले एकैपटक विधिसाथ उनको विवाह संस्कार गरिदिन् । नत्र उनलाई ठूलो पापले छुन्छ । यही शास्त्रप्रतिपादित छोरीको विवाहविधि हो ।</span></div><div class="content-paragraph"><span class="number">२८२.</span><span class="text">अंशबण्डा, कन्यादान र दिन्छु भन्ने प्रतिज्ञा यी तीन कुरा सज्जनहरूका एकैपल्ट मात्र हुन्छन्, यी दोहोऱ्याइदैनन् ।</span></div><div class="content-paragraph"><span class="number">२८३.</span><span class="text">कन्याका शरीरमा स्त्रीत्वका चिह्नहरू देखिन थालेपछी सोम देवताले यिनका साथ भोग गर्छन् । स्तन निस्किएपछि गन्धर्वहरूले यिनका साथ भोग गर्छन् । रजोवती भएपछि अग्निले यिनका साथ भोग गर्छन् । त्यस कारण कन्याका</span></div></div><div class="content-wrapper" style="page-break-before: always;"><div class="content-paragraph"><span class="number">२८४.</span><span class="text">पिताले आफ्नो कन्याको विवाह उनमा स्त्रीत्वका चिह्न नदेखिँदै रजोवती नहुँदै स्तन नपलाउँदै सोमादि देवताहरूले भोग नगर्दै गरिदिन् ।</span></div><div class="content-paragraph"><span class="number">२८५.</span><span class="text">८ प्रकारका विवाहहरूमध्ये ब्राह्मण, प्राजापत्य, आर्ष, दैव र गान्धर्व यी ५ प्रकारका विवाहहरूमा यही विधि लागू हुन्छ । आसुर, राक्षस र पैशाच यी ३ विवाहहरूमा वरमा रहेला गुणहरूलाई दृष्टिमा राखेर कन्याद्वारा आत्मदान हुन्छ ।</span></div><div class="content-paragraph"><span class="number">२८६.</span><span class="text">वरबाट कन्याको शुल्क लिएर विवाह गरिदिने चलनमा एक व्यक्तिबाट कन्याशुल्क प्राप्त भइसकेपछि त्यसभन्दा बढी गुणवान् धनी व्यक्ति तिनै कन्याको अभ्यर्थीको रूपमा उपस्थित भएमा कर्म, अर्थ, काम ती तीन पुरुषार्थमा आघात नपर्ने गरी झूटो बोल्न हुन्छ, बोल्नुपर्छ ।</span></div><div class="content-paragraph"><span class="number">२८७.</span><span class="text">वास्तविक रुपमा कुनै प्रकारको दोष नभएकी कन्यामा खराबनियतले यिनमा यस्ता-यस्ता दोष छन् भनी हल्ला गरिदिएर ईर्ष्याका भरमा कन्यालाई दोषी नतुल्याउनू । त्यस्तै निर्दोष वरमा पनि झूटा दोष साबित गर्ने प्रयास नगर्नू । कन्या वा वरमा वास्तविक दोष भए तिनीहरूले परस्परमा एउटाले अर्कोलाई त्यागिदिएमा कुनै पाप लाग्दैन । जुन व्यक्ति विधिपूर्वक कन्यादान गरेर कन्यालाई वरका घरमा पठाउँदैन आफैं पालिराख्छ, वरमा कुनै प्रकारको दोष छैन भने त्यस्ता कन्याका पितालाई राजाले सजाय गर्नू ।</span></div></div><div class="content-wrapper" style="page-break-before: always;"><div class="content-paragraph"><span class="number">२८८.</span><span class="text">दोषी कन्याका दोष नबताइकन कोही बिहादान गरिदिन्छ भने त्यस्ता व्यक्तिलाई राजाले दण्ड गर्नू ।</span></div><div class="content-paragraph"><span class="number">२८९.</span><span class="text">कुनै व्यक्तिले वर पक्षको द्वेषले कन्याको दोष नदेखाई केटालाई वा नपुंसकलाई केटी हो भनेर विवाह गराएछ भने त्यस्ता व्यक्तिले सर्वथा दण्ड पाउँछ ।</span></div><div class="content-paragraph"><span class="number">२९०.</span><span class="text">जुनै वरले कुनै निर्दोष कन्यालाई आफूले विवाह गर्नको निमित्त सकारेर पछी गर्दैन भने त्यसलाई पनि दण्ड दिनुपर्छ र उसले चाहे पनि नचाहे पनि ती कन्यासँग विवाह गर्नैपर्छ ।</span></div><div class="content-paragraph"><span class="number">२९१.</span><span class="text">धेरै समयदेखिको निन्दित रोग, अङ्गभङ्ग, परपुरुषसँग सम्भोग गराएको प्रमाण, ज्यादै निर्लज्ज, परपुरुषमा भावनात्मक लगाव यी कन्याका दोष हुन् ।</span></div><div class="content-paragraph"><span class="number">२९२.</span><span class="text">पागल बन्नु, पतित हुनु, नपुंसक हुनु, अभागी बन्नु, दाजुभाइ आदि बन्धुबान्धवद्वारा त्यागिएको हुनु र धेरै समयदेखि निन्दित रोग लाग्नु र अङ्गभङ्ग हुनु यी वरका दोष हुन् ।</span></div><div class="content-paragraph"><span class="number">२९३.</span><span class="text">ब्राह्मण, क्षत्रिय, वैश्य र शूद्र यी ४ वर्णका संस्कारका रूपमा ८ प्रकारका विवाह बताइएका छन् । तिनमा पहिलो ब्राह्मणविवाह हो । दोस्रो प्राजापत्यविवाह हो । तेस्रो आर्षविवाह र चौथो दैवविवाह हो । एवं पाँचौ गान्धर्वविवाह, छैटौं आसुरविवाह, सातौं राक्षसविवाह हो र आठौ पैशाच विवाह हो । तीमध्ये ब्राह्मविवाहमा सत्कारसाथ वरलाई निम्त्याएर उनलाई विधिसाथ अलङ्कृत कन्या सुम्पिइन्छ । प्राजापत्यविवाहमा (कुनै यज्ञादि कर्म</span></div></div><div class="content-wrapper" style="page-break-before: always;"><div class="content-paragraph"><span class="number">२९४.</span><span class="text">भएका ठाउँमा वा मन्दिरमा) वरलाई लगेर आजउप्रान्त तिमीहरू पति पत्नी भयौ तिमीहरूले धर्म कर्म आदि जीवनका सबै महत्त्वपूर्ण काम सँगै गर्नू भनिन्छ । कन्याका पितालाई गाई र गोरू दिएर कन्यालाई आफ्ना घरमा लगी विवाह गर्नुलाई आर्षविवाह भन्छन् । दैवविवाहमा यज्ञका वेदीमा अलङ्कृत कन्यालाई लगी यज्ञ कर्म गरिरहेका ऋत्विक्लाई यी कन्या मैले तपाईंलाई आजदेखि समर्पित गरेँ भनी कन्या सुम्पिइन्छिन् ।</span></div><div class="content-paragraph"><span class="number">२९५.</span><span class="text">गान्धर्वविवाहमा परस्परमा अनुरक्त युबक युवतीहरू मनकल्पित विधिविधानद्वारा संयुक्त हुन्छन् । आसूरविवाहमा कन्या पक्षका प्रमुख व्यक्तिलाई कन्यासम्बन्धी शुल्क दिएर कन्याका साथ विवाह गरिन्छ । राक्षसविवाहमा बलपूर्वक जबर्जस्ती अपहरण गरेर कन्यालाई वरद्वारा आफ्नो घरमा लगी विवाह गरिन्छ । पैशाचविवाहमा निदाएको अवस्थामा वा कुनै मादक पदार्थ पिएर बेसर भएको अवस्थामा उनीसँग जाइलागी अपहरण गरिन्छ । आठ प्रकारका विवाहमध्ये यो अधम विवाह हो ।</span></div><div class="content-paragraph"><span class="number">२९६.</span><span class="text">यी विवाहमध्ये ब्राह्म आदी ४ विवाह धर्मसम्मत विवाह हुन् । गान्धर्वविवाह सामान्य विवाह हो । आसुर आदि अरू ३ विवाह धर्मविरूद्ध विवाह हुन् ।</span></div><div class="content-paragraph"><span class="number">२९७.</span><span class="text">एकभन्दा बढी पुरुषसँग सम्बन्ध राख्ने स्वास्नीमान्छेका ७ भेद छन् । यीमध्ये ३ प्रकारका स्वास्नीमान्छेलाई पुनर्भू र ४ प्रकारका स्वास्नीमान्छेलाई स्वैरिणी भनिन्छ ।</span></div></div></body></html>