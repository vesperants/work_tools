<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720159882_18.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for this document */ .page-break { page-break-before: always; } .numbered-list { margin-left: 20px; } .alpha-list { list-style-type: lower-alpha; margin-left: 20px; } .roman-list { list-style-type: lower-roman; margin-left: 20px; } .footnote-section { font-size: 12px; margin-top: 30px; border-top: 1px solid #000; padding-top: 10px; } .bold-center { text-align: center; font-weight: 600; } .sub-heading { font-size: 15px; /* Slightly larger than body, smaller than title */ font-weight: 600; text-align: center; margin: 10px 0; } .signature-block { line-height: 1.7; margin-top: 20px; } .form-block { margin-bottom: 10px; } .flex-container { display: flex; justify-content: space-between; align-items: flex-end; /* Align to the bottom if content height differs */ margin-top: 30px; } .flex-left, .flex-right { flex-grow: 1; } .flex-left { text-align: left; } .flex-right { text-align: right; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><!-- Page 1 --><div class="header-section"><div class="document-title">प्रतिलिपि अधिकार नियमावली, २०६१</div></div><div class="text-right">नेपाल राजपत्रमा प्रकाशन मिति</div><div class="text-right">२०६१।४।१८</div><div class="content-paragraph bold">संशोधन</div><div class="content-paragraph">प्रतिलिपि अधिकार (पहिलो संशोधन) नियमावली, २०६९</div><div class="text-right">२०६९।९।२३</div><div class="content-paragraph"> प्रतिलिपि अधिकार ऐन, २०५९ को दफा ४२ ले दिएको अधिकार प्रयोग गरी नेपाल सरकारले देहायका नियमहरु बनाएको छ । </div><ol class="numbered-list"><li><span class="bold">संक्षिप्त नाम र प्रारम्भः</span> (१) यी नियमहरुको नाम “प्रतिलिपि अधिकार नियमावली, २०६१” रहेको छ । <br>(२) यो नियमावली तुरुन्त प्रारम्भ हुनेछ । </li><li><span class="bold">परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,- <ol class="alpha-list"><li>“ऐन” भन्नाले प्रतिलिपि अधिकार ऐन, २०५९ सम्झनु पर्छ ।</li><li>“संस्था” भन्नाले नियम ६ बमोजिम गठन भएको रोयल्टी संकलन संस्था सम्झनु पर्छ । </li></ol></li><li><span class="bold">रचना, ध्वनिअङ्कन, प्रस्तुति वा प्रसारणको दर्ता सम्बन्धी व्यवस्थाः</span> (१) ऐनको दफा ५ को उपदफा (२) बमोजिम कुनै रचना, ध्वनिअङ्कन, प्रस्तुति वा प्रसारण दर्ता गर्न चाहने रचयिता, ध्वनिअङ्कन, प्रस्तुति वा प्रसारणका धनीले आफ्नो सबुद प्रमाण सहित अनुसूची–१ बमेजिमको ढाँचामा रजिष्ट्रार समक्ष निवेदन दिनु पर्नेछ । <br>(२) उपनियम (१) बमोजिमको निवेदन प्राप्त भएमा रजिष्ट्रारले सो निवेदन सम्बन्धमा जाँचबुझ गरी आवश्यक भए थप कागजात पेश गर्न निवेदकलाई आदेश दिनेछ । <br>(३) उपनियम (२) बमोजिम माग गरिएको कागजात समेतबाट निवेदकको नाममा त्यस्तो रचना, ध्वनिअङ्कन, प्रस्तुति वा प्रसारण दर्ता गर्न मनासिब देखिएमा रजिष्ट्रारले </li></ol><!-- Page 2 --><div class="page-break"></div><ol class="numbered-list" start="3"><li><div class="content-paragraph" style="margin-top:0;">कागजात पेश भएको मितिले र कागजात माग नगरिएको भए निवेदन परेको मितिले पैंतीस दिनभित्र एकसय रुपैंया दस्तुर लिई निवेदकको नाममा सो रचना, ध्वनिअङ्कन, प्रस्तुति वा प्रसारण दर्ता गरी निवेदकलाई अनुसूची-२ बमोजिमको ढाँचामा रचना, ध्वनिअङ्कन, प्रस्तुति वा प्रसारण दर्ताको प्रमाणपत्र दिनु पर्नेछ । </div> (४) उपनियम (३) बमोजिम माग गरिएको कागजात समेत जाँचबुझ गर्दा निवेदकको नाममा त्यस्तो रचना, ध्वनिअङ्कन, प्रस्तुति वा प्रसारण दर्ता गर्न मिल्ने नदेखिएमा रजिष्ट्रारले त्यसको कारण खुलाई सात दिनभित्र निवेदकलाई जानकारी दिनु पर्नेछ । <br>(५) उपनियम (३) बमोजिम रचना, ध्वनिअङ्कन, प्रस्तुति वा प्रसारण दर्ता गर्ने प्रयोजनको लागि रजिष्ट्रारले दर्ता किताबको व्यवस्था गर्नु पर्नेछ । </li><li><span class="bold">व्यहोरा सच्याउनेः</span> (१) नियम ३ बमोजिम दर्ता भएको विवरणमा कुनै कुरा सच्याउनु परेमा रचयिता, ध्वनिअङ्कन, प्रस्तुति वा प्रशारणका धनीले यसको कारण खुलाई रजिष्ट्रार समक्ष निवेदन दिनु पर्नेछ । <br>(२) उपनियम (१) बमोजिम प्राप्त भएको निवेदन जाँचबुझ गर्दा व्यहोरा सच्याउन मनासिब देखिएमा रजिष्ट्रारले सो विवरण दर्ता किताबमा सच्याई त्यसको जानकारी निवेदकलाई दिनु पर्नेछ । </li><li><span class="bold">रजिष्ट्रारको काम, कर्तव्य र अधिकारः</span> ऐनमा लेखिए देखि वाहेक रजिष्ट्रारको काम, कर्तव्य र अधिकार देहाय बमोजिम हुनेछः– <ol class="alpha-list"><li>प्रतिलिपि अधिकारको संरक्षण गर्ने सम्बन्धमा आवश्यक काम गर्ने,</li><li>प्रतिलिपि अधिकारको दर्ता गरी त्यसको विवरण अद्यावधिक गराई राख्ने,</li><li>संस्थाको स्थलगत निरीक्षण गर्ने तथा त्यस्तो संस्थाबाट गरिने काम कारबाहीमा कुनै कमी कमजोरी भए सो सुधार गर्न आवश्यक निर्देशन दिने । </li></ol></li><li><span class="bold">संस्थाको गठनः</span> (१) ऐनको दफा ३९ को प्रयोजनको लागि सामान्यतया एउटा विधामा रचयिता, ध्वनिअङ्कन, प्रस्तुति वा प्रसारण धनी सहित कम्तिमा सात सदस्य रहेको रोयल्टी संकलन संस्था गठन गर्न सकिनेछ । </li></ol><!-- Page 3 --><div class="page-break"></div><ol class="numbered-list" start="6"><li> (२) उपनियम (१) बमोजिम संस्था गठन गर्दा कम्तिमा पचास जना साधारण सदस्य राख्नु पर्नेछ । </li><li><span class="bold">संस्था दर्ता गर्न निवेदन दिनु पर्नेः</span> संस्था दर्ता गर्न चाहने व्यक्तिले देहायका विवरणहरु खुलाई अनुसूची-३ बमोजिमको ढाँचामा रजिष्ट्रार समक्ष निवेदन दिनु पर्नेछः– <ol class="alpha-list"><li>संस्थाको नाम र ठेगाना,</li><li>संस्थाको उद्देश्य,</li><li>संस्थाको सदस्यको आवश्यक योग्यता र सदस्यता शुल्क सम्बन्धी व्यवस्था, </li><li>संस्थाको सदस्यको निष्काशन र राजीनामा सम्बन्धी व्यवस्था,</li><li>संस्थाको साधारण सभा सम्बन्धी व्यवस्था,</li><li>संस्थाको कार्यकारिणी समितिको गठन र निर्वाचन सम्बन्धी प्रकृया,</li><li>संस्थाको कार्यकारिणी समितिको बैठक सम्बन्धी कार्यविधि,</li><li>संस्थाको कोष तथा आय–व्यय र लेखा परीक्षण सम्बन्धी व्यवस्था,</li><li>संस्थाको प्रशासकीय र व्यवस्थापकीय कामको लागि खर्च गर्न पाउने रकम, </li><li>संस्थाको रोयल्टी संकलन र वितरण गर्ने सम्बन्धी व्यवस्था,</li><li>संस्थाको उजुरी सम्बन्धी व्यवस्था,</li><li>संस्थाको विधान संशोधन प्रकृया,</li><li>अन्य आवश्यक कुराहरु ।</li></ol></li><li><span class="bold">संस्था दर्ताको प्रमाणपत्र दिनेः</span> (१) नियम ७ बमोजिम संस्था दर्ताको लागि निवेदन परेमा रजिष्ट्रारले सो सम्बन्धमा आवश्यक जाँचबुझ गर्दा त्यस्तो संस्था दर्ता गर्न मिल्ने देखिएमा निवेदन परेको नब्बे दिनभित्र पाँच हजार रुपैंया दस्तुर लिई निवेदकलाई अनुसूची - ४ बमोजिमको ढाँचामा संस्था दर्ताको प्रमाणपत्र दिनु पर्नेछ । </li></ol><!-- Page 4 --><div class="page-break"></div><ol class="numbered-list" start="8"><li> (२) उपनियम (१) बमोजिम जाँचबुझ गर्दा निवेदकको नाममा त्यस्तो संस्था दर्ता गर्न मिल्ने नदेखिएमा रजिष्ट्रारले त्यसको कारण खुलाई सात दिनभित्र निवेदकलाई जानकारी दिनु पर्नेछ । </li><li><span class="bold">संस्थाको अवधि र नवीकरणः</span> (१) नियम ८ बमोजिम दिइएको प्रमाणपत्रको अवधि दुई वर्षको हुनेछ । <br>(२) प्रमाणपत्र नवीकरण गर्न चाहने व्यक्तिले त्यस्तो प्रमाणपत्रको अवधि समाप्त भएको तीस दिनभित्र तीन हजार रुपैंया दस्तुर सहित अघिल्लो आर्थिक वर्षको लेखा परीक्षण प्रतिवेदन र वार्षिक प्रगति विवरण संलग्न गरी रजिष्ट्रार समक्ष निवेदन दिनु पर्नेछ । <br>(३) उपनियम (२) बमोजिमको म्यादभित्र प्रमाणपत्र नवीकरण गराउन नसक्ने व्यक्तिले सो म्याद नाघेको पैंतीस दिनभित्र नवीकरण दस्तुरको पच्चीस प्रतिशत थप दस्तुर समेत राखी प्रमाणपत्र नवीकरणको लागि निवेदन दिन सक्नेछ । <br>(४) उपनियम (२) वा (३) बमोजिम निवेदन परेमा रजिष्ट्रारले सो सम्बन्धमा आवश्यक जाँचबुझ गर्दा त्यस्तो प्रमाणपत्र नवीकरण गर्न मनासिब देखेमा सो प्रमाणपत्र नवीकरण गरिदिनु पर्नेछ । <br>(५) उपनियम (३) बमोजिमको म्यादभित्र पनि कसैले प्रमाणपत्र नवीकरण नगराएमा त्यस्तो प्रमाणपत्र स्वतः रद्द हुनेछ । </li><li><span class="bold">संस्थाको काम, कर्तव्य र अधिकारः</span> संस्थाको काम, कर्तव्य र अधिकार देहाय बमोजिम हुनेछः- <ol class="alpha-list"><li>सम्बन्धित विधाका स्रष्टालाई संस्थाको सदस्यता प्रदान गर्ने,</li><li>रचयिता वा सम्बन्धित विधाका धनीले पाउने रोयल्टी रकम निर्धारण गरी प्रकाशन गर्ने, </li><li>रोयल्टी संकलनको मापदण्ड बनाई लागू गर्ने,</li><li>रचयिता वा सम्बन्धित विधाका धनीले पाउने रोयल्टी रकम संकलन गरी वितरण गर्ने, </li><li>संस्थाले गरेको काम कारबाहीको जानकारी रजिष्ट्रारलाई गराउने ।</li></ol></li></ol><!-- Page 5 --><div class="page-break"></div><ol class="numbered-list" start="11"><li><span class="bold">प्रगति वितरण तथा लेखा परीक्षण प्रतिवेदन पेश गर्नुपर्नेः</span> संस्थाले आफूले वर्ष भरीमा गरेको कामको प्रगति विवरण तथा वार्षिक लेखा परीक्षण प्रतिवेदन आर्थिक वर्ष समाप्त भएको तीस दिनभित्र रजिष्ट्रार समक्ष पेश गर्नु पर्नेछ । </li><li><span class="bold">अन्तर्राष्ट्रिय रोयल्टी संकलन संस्थासँग आवद्ध भएको जनाउ दिनुपर्नेः</span> कुनै संस्थाले अन्तर्राष्ट्रिय रोयल्टी संकलन संस्थासँग आवद्ध भई कुनै काम गरेमा त्यसको जानकारी तुरुन्त रजिष्ट्रारलाई दिनु पर्नेछ । </li><li><span class="bold">अनाधिकार प्रतिलिपिको पैठारी भएमा गर्नेः</span> भंसार अधिकृतले नेपाल <span class="form-field small"></span> भित्र कुनै अनाधिकार प्रतिलिपिको सामग्री पैठारी हुन लागेको थाहा पाएमा वा निजलाई सो शंका लागेमा त्यस्तो सामग्रीको सम्बन्धमा ऐनको दफा ३४ बमोजिम गरी त्यसको जानकारी सो सामग्री पैठारी गर्ने व्यक्ति, भंसार विभागको महानिर्देशक र आवश्यकता अनुसार सम्बन्धित प्रहरी कार्यालयलाई समेत दिनु पर्नेछ । </li><li><span class="bold">परीक्षण र विशेषज्ञ सेवा दस्तुरः</span> रचयिता, ध्वनिअङ्कन, प्रस्तुति वा प्रसारणका धनीले आर्थिक तथा नैतिक अधिकार उल्लङ्घन भयो भनी दिएको निवेदन अनुसार कुनै सामग्री प्रयोगशालाबाट परीक्षण गर्नु पर्दा वा सो सामग्रीका सम्बन्धमा कुनै विशेषज्ञको राय लिनु पर्दा लाग्ने दस्तुर सम्बन्धित निवेदकले व्यहोर्नु पर्नेछ । </li><li><span class="bold">उजुरी गर्न सक्नेः</span> (१) संस्थाले निर्धारण गरेको रोयल्टीका सम्बन्धमा चित्त नबुझ्ने व्यक्तिले रोयल्टी निर्धारण भएको मितिले पंतीस दिनभित्र रजिष्ट्रार समक्ष उजुरी गर्न सक्नेछ । <br>(२) उपनियम (१) बमोजिम उजुरी परेमा रजिष्ट्रारले सम्बन्धित पक्षलाई झिकाई उजुरी परेको मितिले साठी दिनभित्र निर्णय गरी त्यसको जानकारी सम्बन्धित पक्षलाई दिनु पर्नेछ । </li></ol><div class="footnote-section"><p><sup>*</sup> पहिलो संशोधनद्वारा झिकिएको ।</p></div><!-- Page 6 --><div class="page-break"></div><ol class="numbered-list" start="16"><li><span class="bold">अनुसूचीमा संशोधनः</span> नेपाल सरकारले नेपाल राजपत्रमा सूचना प्रकाशन गरी अनुसूचीमा हेरफेर तथा थपघट गर्न सक्नेछ । </li><li><span class="bold">खारेजी र बचाउः</span> (१) प्रतिलिपि अधिकार नियमावली, २०४६ खारेज गरिएको छ । <br>(२) प्रतिलिपि अधिकार नियमावली, २०४६ बमोजिम भए गरेका काम कारवाही यसै नियमावली बमोजिम भए गरेका मानिने छन् । </li></ol><div class="footnote-section"><p class="bold">द्रष्टव्यः केही नेपाल कानून संशोधन गर्ने ऐन, २०६३ द्वारा रुपान्तर गरिएका शब्दहरुः</p><p>“श्री ५ को सरकार” को सट्टा “नेपाल सरकार” ।</p></div><!-- Page 7 --><div class="page-break"></div><div class="document-subtitle">अनुसूची-१</div><div class="text-center">(नियम ३ को उपनियम (१) सँग सम्बन्धित)</div><div class="sub-heading">रचना, ध्वनिअङ्कन, प्रस्तुति वा प्रसारण दर्ताको लागि दिइने निवेदन</div><div class="content-paragraph" style="line-height:1.7;"> श्रीमान् रजिष्ट्रारज्यू,<br> नेपाल प्रतिलिपि अधिकार रजिष्ट्रारको कार्यालय, </div><div class="content-paragraph form-block" style="margin-top:-5px;"><span class="form-field large"></span></div><div class="content-paragraph"> विषयः - <span class="bold">संस्था दर्ता सम्बन्धमा</span> । </div><div class="content-paragraph"> प्रतिलिपि अधिकार नियमावली, २०६१ बमोजिम निम्न रचना, ध्वनिअङ्कन, प्रस्तुति वा प्रसारण दर्ता गराउनको लागि देहायको विवरण खुलाई यो निवेदन गरेको छु । </div><ol class="numbered-list"><li class="form-block">रचयिता, ध्वनिअङ्कन, प्रस्तुति वा प्रसारण धनीको नामः <span class="form-field xlarge"></span></li><li class="form-block">ठेगानाः <span class="form-field xlarge"></span></li><li class="form-block">नागरिकताः <span class="form-field xlarge"></span></li><li class="form-block">जन्म मितिः <span class="form-field xlarge"></span></li><li>रचना भए,- <ol class="alpha-list"><li class="form-block">नाम र पृष्ठः <span class="form-field xlarge"></span></li><li class="form-block">भाषाः <span class="form-field xlarge"></span></li><li class="form-block">रचना पूरा भएको मितिः <span class="form-field xlarge"></span></li><li class="form-block">रचना पहिले प्रकाशन भएको देश र मितिः <span class="form-field xlarge"></span></li><li class="form-block">प्रकाशन संख्याः <span class="form-field xlarge"></span></li><li class="form-block">अन्य कुराः <span class="form-field xlarge"></span></li></ol></li><li class="form-block">ध्वनिअङ्कन, प्रस्तुति वा प्रसारण भए सो सम्बन्धी विवरणः <span class="form-field xlarge"></span></li><li class="form-block">रचना, ध्वनिअङ्कन, प्रस्तुति वा प्रसारणको स्वामित्व प्रमाणित गर्ने कागजात वा प्रमाणः <span class="form-field xlarge"></span></li></ol><!-- Page 8 --><div class="page-break"></div><ol class="numbered-list" start="8"><li>अन्य विवरणः <ol class="alpha-list"><li class="form-block"><span class="form-field xlarge"></span></li><li class="form-block"><span class="form-field xlarge"></span></li><li class="form-block"><span class="form-field xlarge"></span></li><li class="form-block"><span class="form-field xlarge"></span></li></ol></li></ol><div class="signature-section signature-block"> निवेदककोः- <br> सहीः <span class="form-field large"></span><br> नामः <span class="form-field large"></span><br> ठेगानाः <span class="form-field large"></span><br> मितिः <span class="form-field large"></span></div><!-- Page 9 --><div class="page-break"></div><div class="document-subtitle">अनुसूची-२</div><div class="text-center">(नियम ३ को उपनियम (३) सँग सम्बन्धित)</div><div class="sub-heading">रचना, ध्वनिअङ्कन, प्रस्तुति वा प्रसारण दर्ताको प्रमाणपत्र</div><div class="content-paragraph"> प्रमाणपत्र संख्याः- <span class="form-field large"></span></div><div class="content-paragraph"> प्रतिलिपि अधिकार नियमावली, २०६१ बमोजिम तपाईको नाममा देहायको विवरण भएको रचना, ध्वनिअङ्कन, प्रस्तुति वा प्रसारण दर्ता गरी तपाईलाई यो प्रमाणपत्र प्रदान गरिएकोछ । </div><ol class="numbered-list"><li class="form-block">रचयिता, ध्वनिअङ्कन, प्रस्तुति वा प्रसारण धनीको नामः <span class="form-field xlarge"></span></li><li class="form-block">ठेगानाः <span class="form-field xlarge"></span></li><li class="form-block">नागरिकताः <span class="form-field xlarge"></span></li><li class="form-block">जन्म मितिः <span class="form-field xlarge"></span></li><li>रचना भएः- <ol class="alpha-list"><li class="form-block">नाम र पृष्ठः <span class="form-field xlarge"></span></li><li class="form-block">भाषाः <span class="form-field xlarge"></span></li><li class="form-block">रचना पूरा भएको मितिः <span class="form-field xlarge"></span></li><li class="form-block">रचना पहिले प्रकाशन भएको देश र मितिः <span class="form-field xlarge"></span></li><li class="form-block">प्रकाशन संख्याः <span class="form-field xlarge"></span></li><li class="form-block">अन्य कुराः <span class="form-field xlarge"></span></li></ol></li><li class="form-block">ध्वनिअङ्कन, प्रस्तुति वा प्रसारण भए सो सम्बन्धी विवरणः <span class="form-field xlarge"></span></li></ol><!-- Page 10 --><div class="page-break"></div><ol class="numbered-list" start="7"><li>अन्य विवरणः <ol class="alpha-list"><li class="form-block"><span class="form-field xlarge"></span></li><li class="form-block"><span class="form-field xlarge"></span></li><li class="form-block"><span class="form-field xlarge"></span></li><li class="form-block"><span class="form-field xlarge"></span></li></ol></li></ol><div class="flex-container"><div class="flex-left"> कार्यालयको छाप </div><div class="flex-right signature-block" style="margin-top:0;"> प्रमाणपत्र दिने अधिकारीको <br> सहीः <span class="form-field large"></span><br> नामः <span class="form-field large"></span><br> पदः रजिष्ट्रार<br> कार्यालयः <span class="form-field large"></span><br> मितिः <span class="form-field large"></span></div></div><!-- Page 11 --><div class="page-break"></div><div class="document-subtitle">अनुसूची-३</div><div class="text-center">(नियम ७ सँग सम्बन्धित)</div><div class="sub-heading">संस्था दर्ता गर्न दिइने निवेदन</div><div class="content-paragraph" style="line-height:1.7;"> श्रीमान् रजिष्ट्रारज्यू,<br> नेपाल प्रतिलिपि अधिकार रजिष्ट्रारको कार्यालय, </div><div class="content-paragraph form-block" style="margin-top:-5px;"><span class="form-field large"></span></div><div class="content-paragraph"> विषयः - <span class="bold">संस्था दर्ता सम्बन्धमा</span> । </div><div class="content-paragraph"> प्रतिलिपि अधिकार नियमावली, २०६१ बमोजिम संस्था दर्ता गराउनको लागि निम्न विवरण सहित देहायका कागजातहरु संलग्न गरी यो निवेदन गरेको छ । </div><ol class="numbered-list"><li class="form-block">सस्थाको नामः <span class="form-field xlarge"></span></li><li class="form-block">दर्ता गर्न चाहेको विधाः <span class="form-field xlarge"></span></li><li class="form-block">अन्य आवश्यक विवरणः <span class="form-field xlarge"></span></li><li>संलग्न कागजातहरुः <ol class="alpha-list"><li class="form-block">संस्थाको विधान, <span class="form-field xlarge"></span></li><li class="form-block">कार्यकारिणी समितिको पदाधिकारीहरुको नागरिकताको प्रतिलिपि, <span class="form-field xlarge"></span></li><li class="form-block">संस्थाका सदस्यहरु संलग्नता रहेको प्रमाण, <span class="form-field xlarge"></span></li><li class="form-block">कार्यकारिणी समितिको निर्णयको प्रतिलिपि, <span class="form-field xlarge"></span></li></ol></li></ol><div class="flex-container"><div class="flex-left"> संस्थाको छाप </div><div class="flex-right signature-block" style="margin-top:0;"> निवेदकको,- <br> सहीः <span class="form-field large"></span><br> नामः <span class="form-field large"></span><br> पदः <span class="form-field large"></span><br> संस्थाको नामः <span class="form-field large"></span><br> मितिः <span class="form-field large"></span></div></div><!-- Page 12 --><div class="page-break"></div><div class="document-subtitle">अनुसूची-४</div><div class="text-center">(नियम ८ सँग सम्बन्धित)</div><div class="sub-heading">संस्था दर्ताको प्रमाणपत्र</div><div class="content-paragraph"> श्री <span class="form-field xlarge"></span></div><div class="content-paragraph"> प्रतिलिपि अधिकार नियमावली, २०६१ को नियम ८ बमोजिम <span class="form-field large"></span> विधामा <span class="form-field xlarge"></span> नाम गरेको संस्था दर्ता गरी यो प्रमाणपत्र प्रदान गरिएको छ । </div><div class="flex-container"><div class="flex-left"> कार्यालयको छाप </div><div class="flex-right signature-block" style="margin-top:0;"> प्रमाणपत्र दिने अधिकारीको <br> सहीः <span class="form-field large"></span><br> नामः <span class="form-field large"></span><br> पदः रजिष्ट्रार<br> कार्यालयः <span class="form-field large"></span><br> मितिः <span class="form-field large"></span></div></div></body></html>