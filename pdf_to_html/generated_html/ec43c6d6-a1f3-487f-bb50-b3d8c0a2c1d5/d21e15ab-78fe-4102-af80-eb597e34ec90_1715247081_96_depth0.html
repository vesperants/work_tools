<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715247081_96.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Specific list styling for Nepali numerals (१, २, ३) with a dot */ ol { list-style: none; /* Remove default numbering */ padding-left: 20px; /* Indent for custom numbering */ margin-bottom: 15px; } ol li { position: relative; margin-bottom: 10px; } ol li::before { content: counter(item) ' .'; /* Custom numbering with a dot */ counter-increment: item; position: absolute; left: -20px; font-weight: 600; width: 20px; /* Adjust as needed for alignment */ text-align: right; } /* Sub-list styling (१), (२) */ .sub-list { list-style: none; padding-left: 20px; /* Further indent */ margin-top: 5px; margin-bottom: 5px; } .sub-list li { position: relative; margin-bottom: 5px; } .sub-list li::before { content: '(' counter(sub-item) ')'; /* Custom numbering with parentheses */ counter-increment: sub-item; position: absolute; left: -25px; width: 25px; text-align: right; font-weight: normal; /* Sub-list numbering usually not bold */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">गैरसरकारी विधेयकको नमूना</div><div class="document-subtitle">नेपाल विवाह बिल, २०११</div><div class="content-paragraph">प्रचलित वैवाहिक व्यवस्थाका दोषहरू हटाइ युगसुहाउँदो एक नयाँ न्यायोचित वैवाहिक व्यवस्था र तत्सम्बन्धी नारी-अधिकारको व्यवस्थापनको निम्ति पेश गरिएको बिल ।</div><ol><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">सल्लाहकार सभाका सल्लाहले श्री ५ महाराजाधिराजबाट देहाय बमोजिमको ऐन जारी गरिबक्सिएको छः</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">यस ऐनको नाम 'नेपाल विवाह ऐन, संवत् २०११' ' रहेको छ ।</div></li><li><div class="content-paragraph" style="margin-top: 0; margin-bottom: 5px; text-align: left;">यो ऐन पास भएका मितिदेखि लागू हुनेछ ।</div></li><li><div class="content-paragraph" style="margin-top: 0; margin-bottom: 5px; text-align: left;">यो ऐन नेपाल देशभरमा लागू हुनेछ ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">परिभाषाः विषय वा प्रसंगले अर्को अर्थ नलागेमा यस ऐनमा देहायका शब्द वा शब्दहरूको अर्थ देहायबमोजिम हुनेछ ः -</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">बहुविवाह- पतिले पत्‍नी छँदाछँदै अर्की स्त्रीसित विवाह गर्नु र पत्‍नीले पति छँदाछँदै अर्को पुरूषसित विवाह गर्नु बहुविवाह हो ।</div></li><li><div class="content-paragraph" style="margin-top: 0; margin-bottom: 5px; text-align: left;">बाल-विवाह- यसले १८ वर्ष नपुगेको कन्याको विवाह एवं २१ वर्ष नपुगेको केटोको विवाहलाई जनाउँदछ ।</div></li><li><div class="content-paragraph" style="margin-top: 0; margin-bottom: 5px; text-align: left;">अनमेल विवाह- यसले उमेर नमिलाई गरेको विवाहलाई जनाउँदछ ।</div></li><li><div class="content-paragraph" style="margin-top: 0; margin-bottom: 5px; text-align: left;">विधवा-विवाह र विधुर-विवाह- पति मरेपछि अर्को विवाह गर्नु विधवा-विवाह हो र पत्नी मरेपछि अर्को विवाह गर्नु विधुर-विवाह हो।</div></li><li><div class="content-paragraph" style="margin-top: 0; margin-bottom: 5px; text-align: left;">अवैध-विवाह-विवाह-कालमा कूट-पीटका ऐनमा लेखिएको ठूलो अङ्ग-भङ्ग भएका स्त्री पुरूषसित वा गर्भिणीसित कुनै किसिमले झुक्याई, ढाँटी वा जबर्दस्ती गरेको विवाह अवैध विवाह हो ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">बहुविवाह-निषेध र सजायः <span class="bold">(१)</span> अबउपरान्त बहुविवाह गर्न हुँदैन । यस्तो विवाहलाई विच्छेदित गरी विवाह गर्नेलाई एक वर्ष कैद नै हुन्छ । विवाह गराउने पुरोहित र अरू सहायकहरूलाई रु. २००/- दुई सयका दरले दण्ड हुन्छ ।</div><div class="content-paragraph" style="margin-top: 0; margin-bottom: 5px; text-align: left;">बालविवाह-निषेध र सजाय <span class="bold">-(२)</span> अबउपरान्त बाल-विवाह गर्न हुँदैन । यस्तो विवाहलाई विच्छेदित गरी सो गर्न गराउनेलाई तीन महिनादेखि एक वर्षसम्म कैद हुन्छ । पुरोहित र अरू सहायकहरूलाई जनही रु. २००/- दुई सय दण्ड हुन्छ ।</div><div class="content-paragraph" style="margin-top: 0; margin-bottom: 5px; text-align: left;">अनमेल-विवाह-निषेध र सजाय :- <span class="bold">(३)</span> अबउपरान्त अनमेल विवाह गर्नु हुँदैन । अनमेल विवाह गर्ने गराउनेलाई सो विवाह विच्छेदित गरी तीन महिनादेखि दुई वर्षसम्म अवस्था हेरी कैद नै हुन्छ । पुरोहित र अरू सहायकहरूलाई रु. २००/- देखि ५००/- सम्म जनही दण्ड हुन्छ । वर र वधूको उमेरमा ७ वर्षभन्दा बढीको फरक हुनु हुँदैन ।</div><div class="content-paragraph" style="margin-top: 0; margin-bottom: 5px; text-align: left;">अपवाद- उमेर नपुगेकाहरूका हकमा माथि दफा-दफामा लेखिएका कैद र सजाय गर्नु पर्दैन, केवल विवाह विच्छेद गरी छोडिदिए हुन्छ ।</div><div class="content-paragraph" style="margin-top: 0; margin-bottom: 5px; text-align: left;">विधवा-विवाह र विधुर-विवाह गर्न हुने अवस्था <span class="bold">(४)</span> : निम्नलिखित शर्त पूरा भएमा अबउपरान्त विधवा-विवाह वा विधुर विवाह गर्न हुन्छ :-</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">विधवा ३५ (पैंतीस) वर्ष नाघेकी र सन्तान भएकी हुनु हुँदैन ।</div></li><li><div class="content-paragraph" style="margin-top: 0; margin-bottom: 5px; text-align: left;">विधुर ४५ वर्ष नाघेको र सन्तान भएको नहोस् ।</div></li></ol><div class="content-paragraph" style="margin-top: 0; margin-bottom: 5px; text-align: left;">अपवाद- सन्तान भएकाले विवाह गरेमा विवाह गर्नेलाई सन्तानको संख्या हेरी रु. ५००/- सम्म दण्ड गर्नु ।</div><div class="content-paragraph" style="margin-top: 0; margin-bottom: 5px; text-align: left;">अवैध विवाह-निषेध र सजाय <span class="bold">(५)</span> : अबउपरान्त अवैध विवाह गर्न हुँदैन । सो गर्ने गराउनेलाई अवस्था हेरी तीन महिनादेखि एक वर्षसम्म कैद नै हुन्छ र सो विवाह पनि विच्छेदित हुन्छ ।</div></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">विवाहका अनिवार्य शर्तहरू- दुईका बीचमा विवाह निम्नलिखित शर्त पूरा भएमा नै हुन सक्तछः-</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">विवाहका निम्ति दुवैको स्वीकृति होस् ।</div></li><li><div class="content-paragraph" style="margin-top: 0; margin-bottom: 5px; text-align: left;">दुवै पक्षमा कसैको पति या पत्नी नहोस् ।</div></li><li><div class="content-paragraph" style="margin-top: 0; margin-bottom: 5px; text-align: left;">दुवैमा कोई पनि विवाहको समयमा पागल, क्षयपीडित, कुष्ठरोग, पक्षघात भएको र नपुंसक नहोस् ।</div></li><li><div class="content-paragraph" style="margin-top: 0; margin-bottom: 5px; text-align: left;">वरको उमेर २१ वर्ष र कन्याको उमेर १८ वर्षभन्दा कम नहोस् ।</div></li><li><div class="content-paragraph" style="margin-top: 0; margin-bottom: 5px; text-align: left;">वर-वधू दुवै सपिण्ड र सगोत्री नहुन्; सपिण्ड र सगोत्रीमा कति पुस्ता बारने हो? यसको विचार प्रचलित व्यवहार अनुसार नै हुनेछ ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">विवाह-कालको हदः स्त्रीले ४५ वर्ष नाघेपछि र पुरूषले ५० वर्ष पुगेपछि विवाह गर्नु हुँदैन । यस ऐनको विरूद्ध चल्नेलाई रु. १००/- सम्म न्यायाधीशका तजवीजले दण्ड हुन्छ ।</div></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">वैवाहिक अधिकारको वापसी- यदी पति-पत्नी एकसाथ बस्न चाहँदैनन् र विवाह विच्छेद गर्न पनि चाहँदैनन् भने उनीहरू अलग बस्ने प्रार्थना न्यायालयसित गर्न सक्दछन् र त्यसको अनुमति निम्नलिखित कारणहरू भएमा न्यायालयले दिन सक्दछ । तर यस स्थितिमा उनीहरू कसैसित विवाह गर्न सक्दैनन् : -</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">यदि पति-पत्नी कुनै एकले दुई वर्षदेखि अर्कोलाई त्यागिदिएको छ भने;</div></li><li><div class="content-paragraph" style="margin-top: 0; margin-bottom: 5px; text-align: left;">यदि दुवैमध्ये कुनै एकले यस्तो निर्दय व्यवहार गरेको छ कि सँग बस्दा दुवैमध्ये कुनै एकको वा दुवैको सुरक्षा असम्भव हुन्छ भने;</div></li><li><div class="content-paragraph" style="margin-top: 0; margin-bottom: 5px; text-align: left;">यदि पति-पत्नीमध्ये कुनै एकको दिमाग खराब भएको छ भने;</div></li><li><div class="content-paragraph" style="margin-top: 0; margin-bottom: 5px; text-align: left;">यदि दुवैमध्ये कसैलाई कुष्ठरोग भएको छ भने;</div></li><li><div class="content-paragraph" style="margin-top: 0; margin-bottom: 5px; text-align: left;">यदि पतिले उपपत्नी वा पत्नीले उपपति राखेकी छ वा वेश्यावृत्ति गर्दछे भने ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">विवाह-विच्छेदका शर्तहरू : कुनै पनि विवाह-विच्छेद, चाहे त्यो कानून बन्नुभन्दा पहिलेको किन नहोस्-बदर गर्न सकिन्छ, यदि पति-पत्नीमध्ये कुनै एकले निम्नलिखित कारण वा कारणहरू पेश गर्न सक्दछ :-</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">पतिले उपपत्नी वा पत्नीले उपपति राखेको छ भने;</div></li><li><div class="content-paragraph" style="margin-top: 0; margin-bottom: 5px; text-align: left;">पति-पत्नीमध्ये कुनै एकले धर्म परिवर्तन गरेको छ भने;</div></li><li><div class="content-paragraph" style="margin-top: 0; margin-bottom: 5px; text-align: left;">यदि दुवैमध्ये कुनै एकलाई कुष्ठ भएको छ भने र तीन वर्षसम्म निको हुने सम्भावना देखिएको छैन भने;</div></li><li><div class="content-paragraph" style="margin-top: 0; margin-bottom: 5px; text-align: left;">यदि दुवैमध्ये कुनै एकलाई पागलपनको बिमारी भएको छ र तीन वर्षसम्म पनि निको हुने सम्भावना देखिएको छैन भने;</div></li><li><div class="content-paragraph" style="margin-top: 0; margin-bottom: 5px; text-align: left;">पति-पत्नीमध्ये कुनै एकको तीन वर्षदेखि पत्ता लागेको छैन भने;</div></li><li><div class="content-paragraph" style="margin-top: 0; margin-bottom: 5px; text-align: left;">न्यायालयबाट वैवाहिक अधिकारको वापसी लिएको दुई वर्ष बितिसकेको छ भने ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">दम्पतिको सम्पत्ति-अधिकार : <span class="bold">(१)</span> विवाह भएपछि पति-पत्नी दुवैको सम्पत्तिमा बराबर अधिकार हुन्छ र पतिको स्वीकृतिबिना पत्नीले र पत्नीको स्वीकृतिबिना पतिले सम्पत्ति बेचिविखन गर्न पाउँदैन ।</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">पति-पत्नी पृथक रहेका अवस्थामा सम्पत्तिको आयको वितरण दुवैमा बराबर हुनेछ ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">बालकहरूको संरक्षणको अधिकारः छुट्टिएपछि वा विवाह-विच्छेद भएपछि उमेर नपुगेसम्म छोरा-छोरीहरू आमाको साथ रहनेछन् र उनीहरूको पालन-पोषण र पढाइको खर्च बाबुले भर्नुपर्नेछ ।</div></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">दाइजो-निषेध र छोरीको अंशाधिकार- <span class="bold">(१)</span> छोरीलाई दिने उपहार, जस्तै एक-दुई जोर लुगा-गहनाहरूसिवाय अरू कुनै किसिमको दाइजो लिनु-दिनु हुँदैन । दाइजो दिनेलाई तीन महिना र दाइजो लिनेलाई ६ माहिना कैद नै हुन्छ ।</div><ol class="sub-list"><li><div class="content-paragraph" style="margin-top: 0; margin-bottom: 5px; text-align: left;">बाबु-आमाको सम्पत्तिमा छोरा-छोरी-दुवैको बराबर हक लाग्दछ । छोराको अभावमा छोरी नै बाबु-आमाको सम्पत्तिको पूर्ण उत्तराधिकारिणी हुन्छे, यदि छोराको पनि कोही उत्तराधिकारी छैन भने ।</div></li><li><div class="content-paragraph" style="margin-top: 0; margin-bottom: 5px; text-align: left;">बाबु-आमाको अंश-भागजति आमा-बाबुको साथ रहने छोराकै हुन्छ ।</div></li></ol></li><li style="counter-reset: sub-item;"><div class="content-paragraph" style="margin-top: 0; margin-bottom: 5px; text-align: left;">विवाहमा फजूल खर्च रोक्नेः विवाहमा २५ जवानभन्दा बढी जन्ती लैजान र रु. ५००/- भन्दा बढी खर्च गर्नु हुँदैन । यस ऐनको विरूद्ध आचरण गर्नेलाई रु. ५००/- देखि रु. ५०००/- सम्म दण्ड हुन्छ ।</div></li></ol><div class="document-subtitle">उद्देश्य र कारणहरूको विवरण</div><div class="content-paragraph">विवाह भनेको जीवनको सबैभन्दा महत्त्वपूर्ण घटना हो । तर हाम्रो देशमा वैवाहिक व्यवस्था अत्यन्त दोषपूर्ण छ जसले महिलाहरूको गौरवमा धक्का पुऱ्याएको छ र समाजमा अनेक दुराचार फैली समाज र देशको नैतिक आधार नै खलबलिएकोछ ।</div><div class="content-paragraph">समाजको चारित्रिक स्तर ऊँचा उठाउन र बहुविवाह आदिद्वारा महिलाहरूउपर जुन अत्याचार-अन्याय भइरहेको छ त्यसलाई रोक्नु अत्यन्त आवश्यक भएकोले यो बिल यस सभाको समक्ष पेश गर्दछु ।</div><div class="content-paragraph">मिति २८ आश्विन २०११</div><div class="content-paragraph">तारादेवी शर्मा, कलैया, सल्लाहकार सभाको सदस्य</div></body></html>