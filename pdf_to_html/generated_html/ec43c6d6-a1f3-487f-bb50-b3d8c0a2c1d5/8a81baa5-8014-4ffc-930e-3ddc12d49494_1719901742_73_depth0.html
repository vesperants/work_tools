<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1719901742_73.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } /* Adjustments for specific content layout */ .content-paragraph.centered { text-align: center; } .content-paragraph.left-aligned { text-align: left; } .content-paragraph.indented { padding-left: 25px; /* Adjust as needed for visual match */ } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">महिलाको राजनीतिक अधिकार सम्बन्धी महासन्धि</div><div class="content-paragraph centered"> २० डिसेम्बर १९५२ मा महासभाद्धारा पारित प्रस्ताव ६४० (७) वमोजिम हस्ताक्षर र अनुमोदनकोलागि खुला गरिएको </div><div class="content-paragraph centered"> लागू भएको मितिः धारा ६ अनुसार, ७ जुलाई १९५४ तदनुसार २३ असार २०११ </div><div class="content-paragraph centered">संविदाकारी पक्षहरु,</div><div class="content-paragraph"> संयुक्त राष्ट्र संघको वडापत्रमा उल्लिखित पुरुष र महिलाका अधिकारहरुको समानताको सिद्धान्तलाई कार्यान्वयन गर्न इच्छुक हुँदै, </div><div class="content-paragraph"> प्रत्येक व्यक्तिसंग स्वतन्त्रतापूर्वक छानिएका प्रतिनिधिहरु मार्फत आफ्नो देशको सरकारमा प्रत्यक्ष वा अप्रत्यक्ष रुपमा भाग लिन पाउने अधिकार र आफ्नो देशको सार्वजनिक सेवामा समान पहुंचको अधिकार रहेको कुरालाई मान्यता दिदै, तथा संयुक्त राष्ट्र संघको वडापत्र र मानव अधिकार सम्बन्धी विश्वब्यापी घोषणापत्रका व्यबस्थाहरु अनुसार राजनीतिक अधिकारको उपभोग र प्रयोगमा पुरुष र महिलाको हैसियतलाई समान बनाउन इच्छुक </div><div class="content-paragraph"> यस उद्देश्यको लागि महासन्धि सम्पन्न गर्न दृढ भएकोले, </div><div class="content-paragraph"> देहाय बमोजिमका कुराहरुमा सहमत छन्ः </div><div class="content-paragraph left-aligned"><span class="bold">धारा १</span></div><div class="content-paragraph"> महिलाहरुले कुनै पनि भेदभाव विना पुरुष सरह सबै निर्वाचनहरुमा मतदान गर्न पाउनेछन् । </div><div class="content-paragraph left-aligned"><span class="bold">धारा २</span></div><div class="content-paragraph"> महिलाहरु कुनै पनि भेदभाव विना पुरुष सरह राष्ट्रिय कानूनद्वारा स्थापित सार्वजनिक रुपले निर्वाचित हुने सबै निकायहरुको निर्वाचनकालागि योग्य हुनेछन् । </div><div class="content-paragraph left-aligned"><span class="bold">धारा ३</span></div><div class="content-paragraph"> महिलाहरु कुनै पनि भेदभाव विना पुरुष सरह राष्ट्रिय कानूनद्वारा स्थापित सार्वजनिक पद धारण गर्न र सम्पूर्ण सार्वजनिक कामहरु गर्न पाउने छन् । </div><!-- Approximate page break for visual separation --><div style="margin-top: 50px;"></div><div class="content-paragraph left-aligned"><span class="bold">धारा ४</span></div><div class="content-paragraph"> १. यो महासन्धि संयुक्त राष्ट्र संघको कुनै सदस्यको तफबाट तथा महासभाले सम्बोधन गरी आमन्त्रण गरेको अन्य कुनै राष्ट्रको तर्फबाट हस्ताक्षर हुनका लागि खुला रहनेछ । </div><div class="content-paragraph"> २. यो महासन्धिलाई अनुमोदन गर्नुपर्ने र अनुमोदनका लिखतहरु संयुक्त राष्ट्र संघका महासचिव समक्ष दाखिला गर्नुपर्नेछ । </div><div class="content-paragraph left-aligned"><span class="bold">धारा ५</span></div><div class="content-paragraph"> १. यो महासन्धि धारा ४ को प्रकरण १ बमोजिमका सबै राष्ट्रहरुबाट सम्मिलन हुनका लागि खुला रहनेछ । </div><div class="content-paragraph"> २. सम्मिलनको लिखत संयुक्त राष्ट्र संघका महासचिव समक्ष दाखिला भएपछि सम्मिलन प्रभावकारी हुनेछ । </div><div class="content-paragraph left-aligned"><span class="bold">धारा ६</span></div><div class="content-paragraph"> १. अनुमोदन वा सम्मिलनको छैठौं लिखत दाखिला भएको मितिले नब्बेऔं दिनदेखि यो महासन्धि लागू हुनेछ । </div><div class="content-paragraph"> २. अनुमोदन वा सम्मिलनको छैठौं लिखत दाखिला भएपछि यो महासन्धिको अनुमोदन वा सम्मिलन गर्ने प्रत्येक राष्ट्रको हकमा सो राष्ट्रले आफनो अनुमोदन वा सम्मिलनको लिखत दाखिला गरेको मितिले नब्बेऔं दिनदेखि यो महासन्धि लागू हुनेछ । </div><div class="content-paragraph left-aligned"><span class="bold">धारा ७</span></div><div class="content-paragraph"> कुनै राष्ट्रले हस्ताक्षर, अनुमोदन वा सम्मिलन गर्दा यस महासन्धिको कुनै धाराको सम्बन्धमा आरक्षण पेश गरेको अवस्थामा महासचिवले महासन्धिका पक्ष भईसकेका वा हुनसक्ने सबै राष्ट्रहरुलाई सो आरक्षणको पाठ संप्रेषण गर्नेछन् । सो आरक्षणको विरोध गर्ने कुनै पनि राष्ट्रले सो को संप्रेषण प्राप्त गरेका मितिले (वा महासन्धिको पक्ष भएको मितिले) नब्बे दिनभित्र आफूले सो आरक्षण स्वीकार नगर्ने कुराको सूचना महासचिवलाई दिन सक्नेछ । यस्तो अवस्थामा, त्यस्तो राष्ट्र र आरक्षण राख्ने राष्ट्रका बीच यो महासन्धि लागू हुने छैन । </div><!-- Approximate page break for visual separation --><div style="margin-top: 50px;"></div><div class="content-paragraph left-aligned"><span class="bold">धारा ८</span></div><div class="content-paragraph"> १. कुनै पनि राष्ट्रले संयुक्त राष्ट्र संघका महासचिवलाई लिखित सूचना दिएर यो महासन्धि परित्याग गर्न सक्नेछ । महासचिवले त्यस्तो सूचना प्राप्त गरेको मितिले एक बर्षपछि परित्याग लागू हुनेछ । </div><div class="content-paragraph"> २. पक्ष राष्ट्रहरुको संख्या छ भन्दा कम बनाउने परित्याग लागू भएको मितिदेखि यो महासन्धि अप्रभाबकारी हुनेछ । </div><div class="content-paragraph left-aligned"><span class="bold">धारा ९</span></div><div class="content-paragraph"> यस महासन्धिको ब्याख्या वा प्रयोगको सम्बन्धमा दुई वा सो भन्दा बढी संविदाकारी राष्ट्रहरुका बीच उत्पन्न हुनसक्ने कुनै विवादको समाधान वार्ताबाट हुन नसकेमा र विवादका पक्षहरु विवाद समाधानका अन्य उपायमा सहमत नभएमा उनीहरुमध्ये कुनै एक पक्षको अनुरोधमा सो विवादलाई निर्णयार्थ अन्तर्राष्ट्रिय न्यायालय समक्ष पेश गरिनेछ । </div><div class="content-paragraph left-aligned"><span class="bold">धारा १०</span></div><div class="content-paragraph"> संयुक्त राष्ट्र संघका महासचिवले संयुक्त राष्ट्र संघका सम्पूर्ण सदस्यहरु र यस महासन्धिको धारा ४ को प्रकरण १ मा उल्लेख भएका गैर सदस्य राष्ट्रहरुलाई निम्नलिखित कुराहरुको सूचना गर्नेछन्ः </div><div class="content-paragraph indented"> (क) धारा ४ बमोजिम प्राप्त भएका हस्ताक्षर र अनुमोदनका लिखतहरु, </div><div class="content-paragraph indented"> (ख) धारा ५ बमोजिम प्राप्त भएका सम्मिलनका लिखतहरु, </div><div class="content-paragraph indented"> (ग) धारा ६ बमोजिम यो महासन्धि लागू हुने मिति, </div><div class="content-paragraph indented"> (घ) धारा ७ बमोजिम प्राप्त भएका सूचना र संचारहरु, </div><div class="content-paragraph indented"> (ङ) धारा ८ को प्रकरण १ बमोजिम प्राप्त भएका परित्यागका सूचनाहरु, </div><div class="content-paragraph indented"> (च) धारा ८ को प्रकरण २ बमोजिमको खारेजी । </div><div class="content-paragraph left-aligned"><span class="bold">धारा ११</span></div><div class="content-paragraph"> १. चिनिया, अंग्रेजी, फ्रान्सेली, रसियाली र स्पेनी भाषाका प्रतिहरु समान रुपले प्रामाणिक हुने यो महासन्धि संयुक्त राष्ट्र संघको अभिलेखालयमा दाखिला गरिने छ । </div><div class="content-paragraph"> २. संयूक्त राष्ट्र संघका महासचिवले संयुक्त राष्ट्र संघका सम्पूर्ण सदस्यहरु र यस महासन्धिको धारा ४ को प्रकरण १ मा उल्लेख भएका गैर सदस्य राष्ट्रहरुलाई प्रमाणित प्रति पठाउने छन् । </div></body></html>