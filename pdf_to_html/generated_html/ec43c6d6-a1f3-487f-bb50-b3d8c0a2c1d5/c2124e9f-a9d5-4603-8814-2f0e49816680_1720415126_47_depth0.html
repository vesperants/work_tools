<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720415126_47.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .section-header { font-size: 16px; font-weight: 600; margin: 20px 0 10px; text-align: center; } .sub-section-header { font-size: 14px; font-weight: 600; margin: 15px 0 8px; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } /* Custom styles for tables without borders in PDF */ table.no-border-table { border: none; margin: 15px 0; } table.no-border-table th, table.no-border-table td { border: none; padding: 2px 5px; /* Adjust padding for visual match */ vertical-align: baseline; /* Align text on the same line */ } table.no-border-table th { font-weight: 600; /* Keep bold for headers if they are bold in PDF */ background-color: transparent; text-align: left; /* Default to left */ } table.no-border-table .cell-right-align { text-align: right; } /* Indentation for list items */ .indent-1 { margin-left: 20px; } .indent-2 { margin-left: 40px; } .indent-3 { margin-left: 60px; } .indent-4 { margin-left: 80px; } /* For multi-column text that's not a table but has distinct horizontal sections */ .flex-container { display: flex; justify-content: space-between; align-items: baseline; margin-top: 5px; } .flex-left { flex-grow: 1; } .flex-right { flex-shrink: 0; text-align: right; margin-left: 20px; /* Space between flex items */ } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">राष्ट्रिय सतर्कता प्रहरी नियमावली, २०७१</div><table class="main-table"><thead><tr><th>संशोधन</th><th>राजपत्रमा प्रकाशित मिति</th></tr></thead><tbody><tr><td>१. राष्ट्रिय सतर्कता प्रहरी (पहिलो संशोधन) नियमावली, २०७२</td><td class="text-right">२०७२। २। २५</td></tr><tr><td>२. राष्ट्रिय सतर्कता प्रहरी (दोस्रो संशोधन) नियमावली, २०७३</td><td class="text-right">२०७२। ९। २२</td></tr><tr><td>३. राष्ट्रिय सतर्कता प्रहरी (तेस्रो संशोधन) नियमावली, २०७९</td><td class="text-right">२०७९। ०७। ०७</td></tr></tbody></table><p class="content-paragraph">प्रहरी ऐन, २०१२ को दफा ३९ ले दिएको अधिकार प्रयोग गरी नेपाल सरकारले देहायका नियमहरू बनाएको छ ।</p><div class="section-header">परिच्छेद-१</div><div class="sub-section-header">प्रारम्भिक</div><p class="content-paragraph"><span class="bold">१. संक्षिप्त नाम र प्रारम्भः</span> (१) यी नियमहरूको नाम “राष्ट्रिय सतर्कता प्रहरी नियमावली, २०७१” रहेको छ ।</p><p class="content-paragraph indent-1">(२) यो नियमावली तुरुन्त प्रारम्भ हुनेछ ।</p><p class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,-</p><p class="content-paragraph indent-1">(क) “ऐन” भन्नाले प्रहरी ऐन, २०१२ सम्झनु पर्छ ।</p><p class="content-paragraph indent-1">(ख) “केन्द्र” भन्नाले भ्रष्टाचार निवारण ऐन, २०५९ बमोजिम स्थापित राष्ट्रिय सतर्कता केन्द्र सम्झनु पर्छ ।</p><p class="content-paragraph indent-1">(ग) “प्रमुख” भन्नाले केन्द्रको प्रमुख पदमा कार्यरत नेपाल सरकारको विशिष्ठ श्रेणीको कर्मचारी सम्झनु पर्छ ।</p><p class="content-paragraph indent-1">(घ) “प्रहरी कर्मचारी” भन्नाले नियम ३ बमोजिमको सेवामा रहेको प्रहरी कर्मचारी सम्झनु पर्छ ।</p><p class="content-paragraph indent-1">(ङ) “प्रहरी परिवार” भन्नाले प्रहरी कर्मचारीसँग बस्ने तथा निज आफैले पालनपोषण गर्नुपर्ने पति, पत्नी, छोरा, अविवाहिता छोरी, धर्मपुत्र, अविवाहिता धर्मपुत्री, बाबु, आमा वा सौतेनी आमा सम्झनु पर्छ र सो शब्दले पुरुष र अविवाहिता महिला प्रहरी कर्मचारीको हकमा निजको बाजे, बज्यै तथा विवाहिता महिला प्रहरी कर्मचारीको हकमा निजको सासू, ससुरालाई समेत जनाउँछ ।</p><p class="content-paragraph indent-1">(च) “बढुवा समिति” भन्नाले नियम ९ बमोजिमको बढुवा समिति सम्झनु पर्छ।</p><p class="content-paragraph indent-1">(छ) “विभागीय मन्त्री” भन्नाले केन्द्रको कार्यभार हेर्न जिम्मेवारी पाएको मन्त्री सम्झनु पर्छ ।</p><p class="content-paragraph indent-1">(ज) “सेवा” भन्नाले ऐनको दफा ३ बमोजिमको प्रहरी फोर्स अन्तर्गत गठित राष्ट्रिय सतर्कता प्रहरी सेवा सम्झनु पर्छ ।</p><div class="section-header">परिच्छेद-२</div><div class="sub-section-header">सेवाको गठन तथा सञ्चालन</div><p class="content-paragraph"><span class="bold">३. सेवाको गठनः</span> (१) केन्द्रको काम कारवाही सुचारु रुपमा सञ्चालन गर्नका लागि एक राष्ट्रिय सतर्कता प्रहरी सेवा गठन गरिएको छ ।</p><p class="content-paragraph indent-1">(२) यो नियमावली प्रारम्भ हुँदाका बखत केन्द्रमा कार्यरत प्रहरी कर्मचारी यो नियमावली प्रारम्भ भएपछि स्वतः सेवामा समूहिकृत हुनेछन् ।</p><p class="content-paragraph"><span class="bold">४. श्रेणी र पदः</span> (१) सेवामा देहाय बमोजिम श्रेणी र पदहरु रहने छन्ः–</p><table class="main-table"><thead><tr><th>श्रेणी</th><th>पद</th></tr></thead><tbody><tr><td>(क) राजपत्राङ्कित</td><td>&nbsp;</td></tr><tr><td>प्रथमः</td><td>(१) प्रहरी नायब महानिरीक्षक</td></tr><tr><td>&nbsp;</td><td>(२) प्रहरी बरिष्ठ उपरीक्षक</td></tr><tr><td>द्वितीयः</td><td>(१) प्रहरी उपरीक्षक</td></tr><tr><td>&nbsp;</td><td>(२) प्रहरी नायब उपरीक्षक</td></tr><tr><td>तृतीयः</td><td>प्रहरी निरीक्षक</td></tr><tr><td>(ख) राजपत्र अनङ्कितः</td><td>प्रहरी नायब निरीक्षक</td></tr></tbody></table><p class="content-paragraph indent-1">(२) यो नियमावली प्रारम्भ भएपछि केन्द्रमा नयाँ पद सृजना वा दर्ता गरिने छैन।</p><p class="content-paragraph"><span class="bold">५. प्रमुखको मातहतमा रहनेः</span> (१) प्रहरी कर्मचारी प्रमुखको मातहतमा रहने छन् ।</p><p class="content-paragraph indent-1">(२) प्रमुखले विभागीय मन्त्रीको प्रत्यक्ष निर्देशन तथा नियन्त्रणमा रही यस नियमावली र अन्य कानून बमोजिम केन्द्रको प्रहरी प्रशासनको प्रमुखको रुपमा समेत काम सम्पादन गर्नेछ ।</p><p class="content-paragraph"><span class="bold">६. सेवाको सञ्चालनः</span> प्रहरी कर्मचारीको सेवाको सञ्चालन राष्ट्रिय सतर्कता केन्द्रबाट हुनेछ ।</p><p class="content-paragraph"><span class="bold">७. प्रहरी कर्मचारीको काम र कर्तव्यः</span> (१) प्रमुखको प्रत्यक्ष नियन्त्रण र निर्देशनमा रही ऐन र यस नियमावली बमोजिम काम गर्नु प्रत्येक प्रहरी कर्मचारीको कर्तव्य हुनेछ ।</p><p class="content-paragraph indent-1">(२) यस नियमावलीमा अन्यत्र लेखिएको अतिरिक्त प्रहरी कर्मचारीको अन्य काम र कर्तव्य देहाय बमोजिम हुनेछः-</p><p class="content-paragraph indent-2">(क) प्रहरी आचरण तथा अनुशासनमा रहने,</p><p class="content-paragraph indent-2">(ख) तोकिएको जिम्मेवारी उच्च मनोबल र कुशलतापूर्वक निर्वाह गर्ने,</p><p class="content-paragraph indent-2">(ग) प्रमुखले दिएको आदेश तदारुकताका साथ कार्यान्वयन गर्ने,</p><p class="content-paragraph indent-2">(घ) प्रचलित कानूनले निर्दिष्ट गरे बमोजिम अन्य काम गर्ने, गराउने ।</p><div class="section-header">परिच्छेद-३</div><div class="sub-section-header">पदपूर्ति तथा बढुवा सम्बन्धी व्यवस्था</div><p class="content-paragraph"><span class="bold">८. पदपूर्तिः</span> (१) सेवाको रिक्त पदमा यस नियमावली बमोजिम बढुवाद्वारा पदपूर्ति गरिनेछ।</p><p class="content-paragraph indent-1">(२) केन्द्रले बढुवाद्वारा पदपूर्ति गर्नको लागि सम्भाव्य उम्मेदवारहरुको सूची तयार गरी बढुवा समिति समक्ष पठाउनु पर्नेछ ।</p><p class="content-paragraph indent-1">(३) उपनियम (१) बमोजिम बढुवा भएपछि रिक्त हुन आउने पदमा बढुवाको लागि सम्भाब्य उम्मेदवार नभएमा त्यस्तो पद स्वतः खारेज भएको मानिनेछ ।</p><p class="content-paragraph"><span class="bold">९. बढुवा समितिः</span> राष्ट्रिय सतर्कता प्रहरी सेवाको देहायका पदमा बढुवाको सिफारिस गर्न केन्द्रमा देहाय बमोजिमका बढुवा समिति रहने छन्ः -</p><table class="no-border-table"><tbody><tr><td colspan="2">(क) प्रहरी नायब महानिरीक्षक, प्रहरी वरिष्ठ उपरीक्षक, प्रहरी उपरीक्षक, प्रहरी नायब उपरीक्षक र प्रहरी निरीक्षक पदका लागिः-</td></tr><tr><td class="indent-1">(१) केन्द्र प्रमुख</td><td class="cell-right-align">अध्यक्ष</td></tr><tr><td class="indent-1">(२) प्रतिनिधि, राजपत्राङ्कित प्रथम श्रेणी, प्रधानमन्त्री तथा मन्त्रिपरिषद्‌को कार्यालय</td><td class="cell-right-align">सदस्य</td></tr><tr><td class="indent-1">(३) केन्द्रका प्रहरी नायब महानिरीक्षक र निज नभए केन्द्रमा कार्यरत सहसचिव मध्ये प्रमुखले तोकेको एकजना</td><td class="cell-right-align">सदस्य सचिव</td></tr><tr><td colspan="2">(ख) प्रहरी नायब निरीक्षक, प्रहरी सहायक निरीक्षक र प्रहरी हवल्दार पदका लागिः-</td></tr><tr><td class="indent-1">(१) प्रमुखले तोकेको केन्द्रमा कार्यरत सहसचिव वा प्रहरी नायब महानिरीक्षक</td><td class="cell-right-align">अध्यक्ष</td></tr><tr><td class="indent-1">(२) प्रमुखले तोकेको केन्द्रका प्रहरी उपरीक्षक वा प्रहरी नायब उपरीक्षक</td><td class="cell-right-align">सदस्य</td></tr><tr><td class="indent-1">(३) प्रमुखले तोकेको केन्द्रको उपसचिव</td><td class="cell-right-align">सदस्य सचिव</td></tr></tbody></table><p class="content-paragraph"><span class="bold">१०. बढुवाको लागि दरखास्त आह्वानः</span> (१) बढुवा समितिले नियम ८ को उपनियम (२) बमोजिम केन्द्रबाट पदपूर्तिको लागि माग भई आएपछि बढुवाको लागि दरखास्त आहृवान गर्नु पर्नेछ ।</p><p class="content-paragraph indent-1">(२) उपनियम (१) बमोजिम बढुवाको लागि दरखास्त आहृवानको सूचना प्रकाशन गर्दा त्यस्तो सूचनामा रिक्त पद संख्या, दरखास्त दिने म्याद, दरखास्त दस्तुर, दरखास्त पेश गर्नु पर्ने स्थान, दरखास्तको ढाँचा, दरखास्तसाथ संलग्न गर्नु पर्ने कागजात लगायत अन्य आवश्यक विवरण समेत खुलाउनु पर्नेछ ।</p><p class="content-paragraph"><span class="bold">११. बढुवाको लागि उम्मेदवार हुन चाहिने सेवा अवधिः</span> (१) सेवाको रिक्त पदमा बढुवाको लागि उम्मेदवार हुन बढुवा हुने श्रेणी वा तह भन्दा एक श्रेणी वा तह मुनिको पदमा चार वर्ष काम गरेको हुनु पर्नेछ ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि प्रहरी नायब महानिरीक्षक पदमा बढुवा हुन यो नियम बमोजिमको सेवा अवधि आवश्यक पर्ने छैन ।</p><p class="content-paragraph indent-1">(३) उपनियम (२) बमोजिम बढुवाको लागि न्यूनतम सेवा अवधि आवश्यक नपर्ने प्रहरी नायब महानिरीक्षकको पदको लागि सो भन्दा तल्लो पदमा तीन वर्ष अवधि पुगेको भए पछिल्लो तीन वर्ष र तीन वर्ष अवधि नपुगेको भए बहाल रहेको पद भन्दा एक तह मुनिको पदमा कार्यरत रहेको नोकरी अवधि मध्ये पछिल्ला वर्षहरुको समेत जम्मा तीन वर्षको कार्यसम्पादन मूल्याङ्कनबाट प्राप्त अङ्कको औसत अङ्क गणना गरिनेछ ।</p><p class="content-paragraph"><span class="bold">१२. बढुवाको लागि सम्भाव्य उम्मेदवार हुन नपाउनेः</span> नियम ११ मा जुनसुकै कुरा लेखिएको भए तापनि देहायको अवधिभर कुनै पनि प्रहरी कर्मचारी बढुवाको लागि सम्भाव्य उम्मेदवार हुन सक्ने छैनः-</p><p class="content-paragraph indent-1">(क) निलम्बन भएकोमा निलम्बन भएको अवधिभर,</p><p class="content-paragraph indent-1">(ख) बढुवा रोक्का भएकोमा बढुवा रोक्का भएको अवधिभर,</p><p class="content-paragraph indent-1">(ग) तलब वृद्धि रोक्का भएकोमा तलब वृद्धि रोक्का भएको अवधिभर,</p><p class="content-paragraph indent-1">(घ) तल्लो पदमा घटुवा भएकोमा घटुवा भएको मितिले दुई वर्षसम्म,</p><p class="content-paragraph indent-1">(ङ) खाइपाई आएको तलब वृद्धि घटुवा भएको वा जेष्ठता सहितका सुरु स्केलमा घटुवा भएकोमा त्यस्तो घटुवा भएको मितिले एक वर्षसम्म,</p><p class="content-paragraph indent-1">(च) बहाल रहेको पदमा तीन पटकभन्दा बढी नसिहत पाएको भए अन्तिम पटक नसिहत पाएको मितिले एक वर्षसम्म ।</p><p class="content-paragraph"><span class="bold">१३. बढुवाको आधारः</span> (१) बढुवा समितिले बढुवाको सिफारिसको लागि कार्यक्षमता वापत देहाय बमोजिम बढीमा एकसय अङ्क दिनेछः-</p><table class="no-border-table"><tbody><tr><td>(क) कार्यसम्पादन मूल्याङ्कन बापत</td><td class="cell-right-align">४०</td></tr><tr><td>(ख) ज्येष्ठता बापत</td><td class="cell-right-align">२५</td></tr><tr><td>(ग) भौगोलिक क्षेत्रमा काम गरेको अनुभव बापत</td><td class="cell-right-align">८</td></tr><tr><td>(घ) शैक्षिक योग्यता बापत</td><td class="cell-right-align">१०</td></tr><tr><td>(ङ) विभूषण (मानपदवी, अलंकार तथा पदक) बापत</td><td class="cell-right-align">२</td></tr><tr><td>(च) तालीम बापत</td><td class="cell-right-align">७.५</td></tr><tr><td>(छ) बढुवा समितिले दिने अङ्क</td><td class="cell-right-align">७.५</td></tr></tbody></table><p class="content-paragraph indent-1">(२) उपनियम (१) को खण्ड (क) बमोजिम कार्य सम्पादन मूल्याङ्कन वापत अङ्क गणना गर्दा विज्ञापन भएको अघिल्लो असार मसान्त सम्मको हिसाबले र अन्य अङ्क गणना गर्दा बढुवाको दरखास्त दिने अन्तिम म्यादसम्म हासिल गरेको अङ्क गणना गरिनेछ ।</p><p class="content-paragraph indent-1">(३) प्रहरी कर्मचारीको कार्यक्षमताको मूल्याङ्कन गरी सबैभन्दा बढी अङ्क प्राप्त गर्ने प्रहरी कर्मचारीलाई सबैभन्दा पहिले बढुवा गरिनेछ ।</p><p class="content-paragraph indent-1">(४) उपनियम (३) बमोजिम बढुवा गर्दा कार्यक्षमताको मूल्याङ्कन समान अङ्क प्राप्त गर्ने प्रहरी कर्मचारीको हकमा जेष्ठताको आधारमा बढुवा गरिनेछ र त्यस्ता प्रहरी कर्मचारीको जेष्ठता निर्धारण गर्दा देहायको आधारमा गरिनेछः-</p><p class="content-paragraph indent-2">(क) हाल बहाल रहेको श्रेणीको पदमा नियुक्ति वा बढुवाको निर्णय भएको मितिको आधारमा,</p><p class="content-paragraph indent-2">(ख) खण्ड (क) बमोजिम जेष्ठता नछुट्टिएमा सोभन्दा एक तह मुनिको श्रेणीमा नियुक्ति वा बढुवाको निर्णय भएको मितिको आधारमा ।</p><p class="content-paragraph indent-1">(५) बढुवा समितिले बढुवाको लागि सिफारिस गरेको प्रहरी कर्मचारीको नामावली र निजले प्राप्त गरेको कुल प्राप्ताङ्क सहितको सिफारिसको सूचना सार्वजनिक रुपमा प्रकाशन गर्नु पर्नेछ ।</p><p class="content-paragraph"><span class="bold">१४. कार्यसम्पादन वापतको अङ्कः</span> (१) प्रहरी कर्मचारीको कार्यसम्पादनको मूल्याङ्कन गर्न अनुसूची-१ बमोजिमको ढाँचाको फारम प्रयोग गरिनेछ ।</p><p class="content-paragraph indent-1">(२) कार्यसम्पादन मूल्याङ्कनको कुल अङ्कको विभाजन देहाय बमोजिम हुनेछः-</p><table class="no-border-table"><tbody><tr><td>(क) सुपरीवेक्षकले दिनसक्ने अधिकतम अङ्क</td><td class="cell-right-align">२०</td></tr><tr><td>(ख) पुनरावलोकनकर्ताले दिनसक्ने अधिकतम अङ्क</td><td class="cell-right-align">१०</td></tr><tr><td>(ग) पुनरावलोकन समितिले दिनसक्ने अधिकतम अङ्क</td><td class="cell-right-align">१०</td></tr></tbody></table><p class="content-paragraph indent-1">(३) देहायका पदका प्रहरी कर्मचारीको कार्यसम्पादन मूल्याङ्कनका लागि देहाय बमोजिम सुपरीवेक्षक, पुनरावलोकनकर्ता तथा पुनरावलोकन समिति रहनेछः–</p><table class="main-table"><thead><tr><th>सि.नं</th><th>पद</th><th>सुपरीवेक्षक</th><th>पुनरावलोकनकर्ता</th><th>पुनरावलोकन समिति</th></tr></thead><tbody><tr><td>१</td><td>प्रहरी नायब महानिरीक्षक र प्रहरी वरिष्ठ उपरीक्षक</td><td>प्रमुख</td><td>प्रमुख</td><td>(१) मुख्य सचिव - अध्यक्ष<br>(२) प्रधानमन्त्री तथा मन्त्रिपरिषद्को कार्यालयको सचिव - सदस्य<br>(३) प्रमुख - सदस्य</td></tr><tr><td>२</td><td>प्रहरी उपरीक्षक र प्रहरी नायब उपरीक्षक</td><td>प्रहरी वरिष्ठ उपरीक्षक</td><td>प्रहरी नायब महानिरीक्षक</td><td>(१) प्रमुख - अध्यक्ष<br>(२) प्रमुखले तोकेको केन्द्रको सहसचिव - सदस्य<br>(३) प्रहरी नायब महानिरीक्षक - सदस्य</td></tr><tr><td>३</td><td>प्रहरी निरीक्षक</td><td>प्रहरी उपरीक्षक</td><td>प्रहरी वरिष्ठ उपरीक्षक</td><td>(१) प्रमुख - अध्यक्ष<br>(२) प्रमुखले तोकेको केन्द्रको सहसचिव – सदस्य<br>(३) प्रहरी नायब महानिरीक्षक - सदस्य</td></tr><tr><td>४</td><td>प्रहरी नायब निरीक्षक</td><td>प्रहरी निरीक्षक</td><td>प्रहरी उपरीक्षक</td><td>(१) प्रमुख - अध्यक्ष<br>(२) प्रमुखले तोकेको केन्द्रको सहसचिव - सदस्य<br>(३) प्रहरी नायब महानिरीक्षक - सदस्य</td></tr></tbody></table><p class="content-paragraph indent-1">(४) कार्यसम्पादन मूल्याङ्कन फाराम भर्दा वा मूल्याङ्कन गर्दा अनुसूची-१ को खण्ड (च) मा उल्लिखित निर्देशिका अनुरुप गर्नु पर्नेछ ।</p><p class="content-paragraph indent-1">(५) प्रहरी कर्मचारीको कार्यसम्पादन मूल्याङ्कन गर्न उपनियम (३) बमोजिम तोकिएको कुनै अधिकृत केन्द्रमा कार्यरत नरहेको अवस्थामा प्रमुखले तोकेको समान तहको कुनै अधिकृतले सुपरीवेक्षक वा पुनरावलोकनकर्ता वा पुनरावलोकन समितिको सदस्यको रुपमा कार्य गर्नेछ ।</p><p class="content-paragraph indent-1">(६) कार्यसम्पादनको मूल्याङ्कनको अङ्क गणना गर्दा बढुवाका लागि सम्भाव्य उम्मेदवार हुन जति वर्षको सेवा अवधि आवश्यक पर्ने हो पछिल्लो त्यति वर्षको कार्यसम्पादन मूल्याङ्कनमा प्राप्त गरेको अङ्कको औसतबाट हिसाब गरिनेछ ।</p><p class="content-paragraph indent-1">(७) वैदेशिक अध्ययन वा वैदेशिक तालीममा गएको वा निलम्बन भई निलम्बन फुकुवा भएकोमा त्यस्तो अवधिको कार्यसम्पादन मूल्याङ्कन वापत त्यस्तो अध्ययन वा तालीममा जानुभन्दा वा निलम्बन हुनुभन्दा तत्काल अघिल्लो वर्षको कार्यसम्पादन मूल्याङ्कन भएको रहेछ भने सोही वर्षको र त्यस्तो कार्य सम्पादन मूल्याङ्कन भएको रहेनछ भने हाजिर भएपछि भरेको कार्यसम्पादन मूल्याङ्कनमा जति अङ्क पाएको छ सोही अनुपातमा नै अङ्क गणना गरिनेछ ।</p><p class="content-paragraph"><span class="bold">१५. जेष्ठता वापतको अङ्कः</span> प्रहरी कर्मचारीलाई जेष्ठता वापतको अङ्क दिंदा हाल बहाल रहेको पदमा काम गरेको प्रत्येक वर्षका लागि २.५ अङ्कका दरले बढीमा २५ अङ्क दिइनेछ ।</p><p class="content-paragraph indent-1">तर,</p><p class="content-paragraph indent-2">(१) एक वर्षभन्दा बढी चानचुन महिना वा दिनका लागि समानुपातिक रुपमा अङ्क दिइनेछ ।</p><p class="content-paragraph indent-2">(२) गयलकट्टी भएको अवधिको जेष्ठता वापतको अङ्क दिइने छैन ।</p><p class="content-paragraph"><span class="bold">१६. भौगोलिक क्षेत्रमा काम गरेको अनुभव वापतको अङ्कः</span> (१) प्रहरी कर्मचारीलाई विभिन्न भौगोलिक क्षेत्रमा काम गरेको अनुभव वापतको अङ्क प्रदान गर्दा अनुसूची-२ मा उल्लेख भए बमोजिम भौगोलिक क्षेत्रलाई क्रमशः “क”, “ख”, “ग”, “घ” र “ङ” गरी पाँच वर्गमा विभाजन गरी वार्षिक रुपमा काम गरेको अनुभव वापत आठ अङ्कमा नबढ्ने गरी देहाय बमोजिम अङ्क दिइने छः-</p><p class="content-paragraph indent-1">(क) “क” वर्गमा काम गरेको प्रत्येक वर्षको लागि १.५ अङ्कका दरले ।</p><p class="content-paragraph indent-1">(ख) “ख” वर्गमा काम गरेको प्रत्येक वर्षको लागि १.४अङ्कका दरले।</p><p class="content-paragraph indent-1">(ग) “ग” वर्गमा काम गरेको प्रत्येक वर्षको लागि १.३ अङ्कका दरले।</p><p class="content-paragraph indent-1">(घ) “घ” वर्गमा काम गरेको प्रत्येक वर्षको लागि १.२ अङ्कका दरले।</p><p class="content-paragraph indent-1">(ङ) “ङ” वर्गमा काम गरेको प्रत्येक वर्षको लागि १ अङ्कका दरले ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि प्रहरी कर्मचारीले कुनै एक भौगोलिक क्षेत्रमा कम्तीमा नब्बे दिन वा सोभन्दा बढी अवधि रुजु हाजिर भई काम गरेको भए सो अवधिको लागि सोही भौगोलिक क्षेत्रमा काम गरे वापत पाउने अङ्कको समानुपातिक रुपमा हिसाब गर्दा हुन आउने अङ्क दिइनेछ ।</p><p class="content-paragraph indent-1">(३) पुनर्बहाली भएको वा निलम्बन भई त्यस्तो निलम्बन फुकुवा भएको प्रहरी कर्मचारीको हकमा निज रुजु हाजिर नभएको अवधिको भौगोलिक क्षेत्रमा काम गरे वापतको कुनै अङ्क दिइने छैन ।</p><p class="content-paragraph indent-1">(४) अध्ययन बिदा वा तीन महिना वा सो भन्दा बढी अवधिको लागि वैदेशिक तालीममा जाने प्रहरी कर्मचारीलाई “ङ” वर्गको लागि तोकिएको अङ्कको आधा अङ्क दिइनेछ ।</p><p class="content-paragraph indent-1">(५) भौगोलिक क्षेत्रमा काम गरे वापत पाउने अङ्क जुन श्रेणीमा बढुवा हुने हो सो श्रेणीभन्दा एक श्रेणी मुनिको पदमा प्राप्त गरेको भए मात्र गणना गरिनेछ ।</p><p class="content-paragraph indent-1">(६) उपनियम (१) मा जुनसुकै कुरा लेखिएको भए तापनि यो नियम प्रारम्भ हुँदाका बखत कुनै प्रहरी कर्मचारीले प्राप्त गरिसकेको भौगोलिक क्षेत्र वापतको अङ्क घट्ने छैन ।</p><p class="content-paragraph"><span class="bold">१७. शैक्षिक योग्यता वापतको अङ्कः</span> (१) बढुवाको लागि प्रहरी कर्मचारीलाई निजले हासिल गरेको शैक्षिक योग्यताको आधारमा देहाय बमोजिम बढीमा १० अङ्क दिइनेछः–</p><table class="main-table"><thead><tr><th rowspan="2">शैक्षिक योग्यता</th><th colspan="3"></th></tr><tr><th>प्रथम श्रेणी</th><th>द्वितीय श्रेणी</th><th>तृतीय श्रेणी</th></tr></thead><tbody><tr><td>(क) हाल बहाल रहेको पदमा नयाँ नियुक्ति गर्दा आवश्यक पर्ने न्यूनतम शैक्षिक योग्यता वापत</td><td>८</td><td>७.७५</td><td>७.५</td></tr><tr><td>(ख) न्यूनतम शैक्षिक योग्यताभन्दा माथिल्लो तहको शैक्षिक योग्यता वापत</td><td>२</td><td>१.७५</td><td>१.५०</td></tr><tr><td>(ग) बढुवाद्वारा हालको पदमा बहाल रहेको प्रहरी कर्मचारीको हकमा खण्ड (क) बमोजिमको शैक्षिक योग्यता नभएमा सो भन्दा एक तह मुनिको शैक्षिक योग्यता वापत</td><td>७</td><td>६</td><td>५</td></tr></tbody></table><p class="content-paragraph indent-1">(२) श्रेणी नखुलेको प्रमाणपत्रको हकमा नेपाल सरकारले तोकेको विश्वविद्यालयद्वारा स्तर निर्धारण गरेको भए सोही श्रेणी अनुसार र स्तर निर्धारण नगरेको भए द्वितीय श्रेणी सरहको अङ्क दिइनेछ ।</p><p class="content-paragraph indent-1">(३) प्रहरी नायब उपरीक्षक वा सोभन्दा माथिको पदमा बढुवाका लागि शैक्षिक योग्यताको अङ्क गणना गर्दा प्रहरी निरीक्षक पदको निमित्त आवश्यक पर्ने शैक्षिक योग्यतालाई नै न्यूनतम शैक्षिक योग्यता मानिनेछ ।</p><p class="content-paragraph"><span class="bold">१८. विभूषण (मानपदवी,अलंकार र पदक) वापत दिइने अङ्कः</span> (१) प्रहरी कर्मचारीलाई विभूषण वापत अङ्क दिंदा जुन पदमा छँदा विभूषण प्राप्त गरेको हो सोभन्दा माथिल्लो पदमा हुने बढुवाको प्रयोजनको लागि बढीमा २ अङ्क दिइनेछ ।</p><p class="content-paragraph indent-1">(२) विभूषण वापत देहायको अङ्क दिइनेछः–</p><table class="no-border-table"><tbody><tr><td>(क) मानपदवी वापत</td><td class="cell-right-align">२</td></tr><tr><td>(ख) अलंकार वापत</td><td class="cell-right-align">१.५</td></tr><tr><td>(ग) वीरता पदक वा सौर्य पदक वापत</td><td class="cell-right-align">१</td></tr></tbody></table><p class="content-paragraph indent-1">(३) यस नियम बमोजिम विभूषण वापत सम्वत् २०६५ साल भन्दा पछि प्राप्त गरेको विभूषण वापत मात्र अङ्क दिइनेछ ।</p><p class="content-paragraph"><span class="bold">१९. तालीम वापतको अङ्कः</span> (१) प्रहरी कर्मचारीलाई सेवासँग सम्बन्धित कुनै दुई तालीम वापत देहाय बमोजिम बढीमा ७.५ अङ्क दिइनेछः-</p><table class="main-table"><thead><tr><th>तालीमको किसिम</th><th>प्रथम श्रेणी</th><th>द्वितीय श्रेणी</th><th>तृतीय श्रेणी</th></tr></thead><tbody><tr><td>(क) सेवाकालिन तालीम</td><td>३.७५</td><td>३.२५</td><td>२.७५</td></tr><tr><td>(ख) अन्य तालीम</td><td>३.७५</td><td>३.२५</td><td>२.७५</td></tr></tbody></table><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि पन्ध्र दिनभन्दा कम अवधिको तालीमको लागि कुनै अङ्क दिइने छैन ।</p><p class="content-paragraph indent-1">(३) प्रहरी कर्मचारीले लिएको तालीमको श्रेणी नखुलेको भए निजलाई द्वितीय श्रेणी बराबरको अङ्क दिइनेछ ।</p><p class="content-paragraph indent-1">(४) हाल कार्यरत पदमा लिएको तालीम वापतको अङ्क एक श्रेणी माथिको बढुवाको लागि मात्र गणना गरिनेछ ।</p><p class="content-paragraph"><span class="bold">२०. बढुवा समितिले दिने अङ्कः</span> बढुवा समितिले नियम १३ को उपनियम (१) को खण्ड (छ) बमोजिम अङ्क दिंदा अनुसूची–३ मा उल्लेख भए बमोजिम मूल्याङ्कन गरी सोही आधारमा दिनेछ ।</p><p class="content-paragraph"><span class="bold">२१. नियुक्ति गर्ने अधिकारीः</span> (१) देहायका प्रहरी कर्मचारीको बढुवा नियुक्ति गर्ने अधिकार देहाय बमोजिमको अधिकारीलाई हुनेछः–</p><table class="no-border-table"><tbody><tr><td>(क) प्रहरी वरिष्ठ उपरीक्षक र प्रहरी नायब महानिरीक्षकको पदमा</td><td class="cell-right-align">- नेपाल सरकार</td></tr><tr><td>(ख) प्रहरी नायब निरीक्षकदेखि प्रहरी उपरीक्षकको पदमा</td><td class="cell-right-align">- प्रमुख</td></tr></tbody></table><p class="content-paragraph indent-1">(२) उपनियम (१) बमोजिम नियुक्ति गर्दा बढुवा समितिले गरेको सिफारिसको आधारमा सिफारिस प्राप्त भएको मितिले एक्काईस दिनभित्र बढुवा नियुक्ति दिनु पर्नेछ ।</p><p class="content-paragraph"><span class="bold">२२. बढुवा समितिको सचिवालयः</span> बढुवा समितिको सचिवालयको काम केन्द्रले गर्नेछ ।</p><p class="content-paragraph"><span class="bold">२३. प्राप्ताङ्क उपलब्ध गराउनेः</span> बढुवाको लागि सम्भावित उम्मेदवारले आफूले प्राप्त गरेको अङ्क हेर्न माग गरेमा कार्यसम्पादन मूल्याङ्कन वापत प्राप्त गरेको र बढुवा समितिले प्रदान गरेको अङ्क बाहेकको अङ्क निजलाई उपलब्ध गराइनेछ ।</p><p class="content-paragraph"><span class="bold">२४. बढुवाको उजूरीः</span> (१) बढुवा समितिले गरेको बढुवाको सिफारिसमा चित्त नबुझ्ने प्रहरी कर्मचारीले बढुवाको सिफारिस भएको मितिले पन्ध्र दिनभित्र देहाय बमोजिमको समिति समक्ष उजूरी दिन सक्नेछः-</p><table class="no-border-table"><tbody><tr><td>(क) नेपाल सरकारका मुख्य सचिव</td><td class="cell-right-align">अध्यक्ष</td></tr><tr><td>(ख) सचिव (कानून), प्रधामन्त्री तथा मन्त्रिपरिषद्‌को कार्यालय</td><td class="cell-right-align">सदस्य</td></tr><tr><td>(ग) प्रतिनिधि, राजपत्राङ्कित प्रथम श्रेणी, लोक सेवा आयोग</td><td class="cell-right-align">– सदस्य</td></tr></tbody></table><p class="content-paragraph indent-1">(२) उपनियम (१) बमोजिमको समितिले उजूरी प्राप्त भएपछि उजूरी गर्ने म्याद सकिएको सात दिन भित्र बढुवा समितिको राय प्रतिक्रिया र उजूरीसँग सम्बन्धित कागजात पठाउन बढुवा समितिको सचिवालयमा लेखी पठाउनु पर्नेछ । त्यसरी लेखी आएमा बढुवा समितिको सचिवालयले तीन दिनभित्र आफ्नो राय प्रतिक्रिया सहित उजूरीसँग सम्बन्धित कागजात उजूरी सुन्ने समिति समक्ष पठाउनु पर्नेछ ।</p><p class="content-paragraph indent-1">(३) बढुवाको उजूरी सुन्ने समितिले बढुवा समितिले गरेको सिफारिसमा लिइएका बढुवाको आधारको मूल्याङ्कन गर्दा कुनै कारण वा आधार खुलाउनु पर्नेमा सो नखुलाएको भए सो खुलाई पेश गर्न वा कुनै उम्मेदवारले यस नियमावली बमोजिम प्राप्त गर्नुपर्ने अङ्क प्राप्त नगरेको वा प्राप्त नगर्ने अङ्क प्राप्त गरेको आधारमा बढुवा समितिको सिफारिस संशोधन गर्नुपर्ने देखिएमा सो समेत गरी बढुवा समिति समक्ष लेखी पठाउनु पर्नेछ ।</p><p class="content-paragraph indent-1">(४) उपनियम (३) बमोजिम बढुवाको उजूरी सुन्ने समितिबाट बढुवा समितिले गरेको सिफारिसमा संशोधन भएमा त्यसरी संशोधन भई कायम भएको योग्यताक्रम अनुसारको बढुवाको सूची बढुवा समितिले प्रकाशन गर्नु पर्नेछ ।</p><p class="content-paragraph indent-1">(५) उपनियम (१) बमोजिम उजूरी परेमा उजूरी गर्ने म्याद समाप्त भएको मितिले एक्काईस दिनभित्र टुङ्गो लगाई सक्नु पर्नेछ ।</p><p class="content-paragraph indent-1">(६) यस नियम बमोजिम परेको उजूरीको टुड्डो लागेपछि मात्र बढुवा समितिको सिफारिस कार्यान्वयन गरिनेछ ।</p><p class="content-paragraph indent-1">(७) उपनियम (१) बमोजिम पर्न आएको उजूरी झुट्टा ठहरिएमा उजूरी पछि हुने बढुवामा त्यस्तो उजूरीकर्ताको पहिलो पटकको उजूरी भए दुई अङ्क र दोस्रो पटकको उजूरी भए तीन अङ्क काटिनेछ ।</p><p class="content-paragraph indent-1">(८) उपनियम (१) बमोजिमको उजूरी सुन्ने समितिको सचिवालयको काम प्रधानमन्त्री तथा मन्त्रिपरिषद्को कार्यालयले गर्नेछ ।</p><p class="content-paragraph"><span class="bold">२५. पदस्थापनाः</span> यस नियमावली बमोजिम बढुवाद्वारा सिफारिस भएका प्रहरी कर्मचारीको पदस्थापना गर्दा प्रहरी कर्मचारीको शैक्षिक योग्यता, तालीमस्तर, ज्ञान, सीप, कार्यदक्षता, शारीरिक क्षमता, वैयक्तिक रुचि र चाहनालाई ध्यान दिइनेछ ।</p><p class="content-paragraph"><span class="bold">२६. बढुवा सम्बन्धी कागजात धुल्याउनेः</span> बढुवा सम्बन्धी सम्पूर्ण प्रक्रिया पूरा भएको तीन वर्षपछि बढुवा सिफारिसको निर्णय बाहेकका अन्य बढुवा सम्बन्धी अन्य कागजातहरू धुल्याउन सकिनेछ ।</p><p class="content-paragraph indent-1">तर कुनै बढुवाको सम्बन्धमा अदालतमा मुद्दा परी विचाराधीन रहेको अवस्थामा त्यस्तो बढुवा सम्बन्धी कागजातहरु मुद्दाको अन्तिम टुड्डो नलागेसम्म धुल्याउनु हुँदैन ।</p><div class="section-header">परिच्छेद ४</div><div class="sub-section-header">हाजिरी र बिदा सम्बन्धी व्यवस्था</div><p class="content-paragraph"><span class="bold">२७. बिदा नलिई अनुपस्थित हुन नपाइनेः</span> (१) प्रहरी कर्मचारीले मुनासिब माफिकको कारण परेमा बाहेक बिदा स्वीकृत नगराई कार्यालयमा अनुपस्थित हुनु हुँदैन ।</p><p class="content-paragraph indent-1">(२) निर्धारित समयमा कार्यालयमा नआउने वा कार्यालय समयमा स्वीकृति नलिई कार्यालय छाड्ने प्रहरी कर्मचारीलाई प्रमुखले गयल कट्टी गरी तलब कट्टी गर्न सक्नेछ ।</p><p class="content-paragraph indent-1">(३) उपनियम (२) बमोजिम गयल कट्टी भएको अवधि सेवा अवधिमा गणना हुने छैन ।</p><p class="content-paragraph"><span class="bold">२८. बिदाः</span> प्रहरी कर्मचारीले देहाय बमोजिमका बिदा पाउनेछः-</p><p class="content-paragraph indent-1">(क) भैपरि आउने बिदा,</p><p class="content-paragraph indent-1">(ख) घर बिदा,</p><p class="content-paragraph indent-1">(ग) बिरामी बिदा,</p><p class="content-paragraph indent-1">(घ) किरिया बिदा,</p><p class="content-paragraph indent-1">(ङ) प्रसूति बिदा,</p><p class="content-paragraph indent-1">(च) प्रसूति स्याहार बिदा,</p><p class="content-paragraph indent-1">(छ) अध्ययन बिदा ।</p><p class="content-paragraph"><span class="bold">२९. भैपरि आउने बिदाः</span> (१) प्रहरी कर्मचारीले प्रत्येक वर्ष बाह्र दिन भैपरि आउने बिदा लिन सक्नेछ । यस्तो बिदा साधारणतयाः एक पटकमा चार दिनसम्म लिन पाइनेछ ।</p><p class="content-paragraph indent-1">(२) भैपरि आउने बिदामा बस्ने प्रहरी कर्मचारीले पूरा तलब, भत्ता र रासन पाउनेछ ।</p><p class="content-paragraph indent-1">(३) भैपरि आउने बिदा आधा दिन (दैनिक कार्यालय समयको आधा समय) पनि लिन सकिने छ ।</p><p class="content-paragraph indent-1">(४) एक वर्षको भैपरि आउने बिदा सञ्चित गरी अर्को वर्ष लिन पाइने छैन ।</p><p class="content-paragraph indent-1">(५) बिदा स्वीकृत गर्ने अधिकारीले प्रहरी कर्मचारीको मौखिक अनुरोधमा पनि भैपरि आउने बिदा स्वीकृत गर्न सक्नेछ ।</p><p class="content-paragraph"><span class="bold">३०. घर बिदाः</span> (१) प्रहरी कर्मचारीले बाह्र दिन काम गरेको अवधिको एक दिनका दरले प्रत्येक वर्ष तीस दिन घर बिदा पाउने छ ।</p><p class="content-paragraph indent-1"><span class="bold">स्पष्टीकरणः</span> यो नियमको प्रयोजनको निमित्त “काम गरेको अवधि” भन्नाले सो अवधिभित्र लिएको भैपरि आउने बिदा, बिरामी बिदा, प्रसूति बिदा, प्रसूति स्याहार बिदा, किरिया बिदा र सार्वजनिक बिदालाई समेत जनाउनेछ ।</p><p class="content-paragraph indent-1">(२) प्रहरी कर्मचारीले आफूले पकाएको घर बिदा एकसय असी दिनसम्म सञ्चित गरी राख पाउनेछ ।</p><p class="content-paragraph indent-1">(३) प्रहरी कर्मचारीले वर्षको एक पटक घर बिदा लिई घर जाँदा र घर बिदा भुक्तान गरी घरबाट आफ्नो कार्यालयमा आउँदा पैदल हिड्नु पर्ने भएमा आठ कोसको निमित्त एक दिनको दरले र सार्वजनिक यातायात प्रयोग गर्दा बाटोको लागि जति दिन लाग्ने हो त्यति दिन बाटोको म्याद पाउनेछ ।</p><p class="content-paragraph indent-1">(४) घर बिदामा बसेको प्रहरी कर्मचारीले पूरा तलब, भत्ता र रासन पाउनेछ ।</p><p class="content-paragraph indent-1">(५) निलम्बनमा रहेको प्रहरी कर्मचारीले निलम्बन अवधि भरको घर बिदा पाउने छैन ।</p><p class="content-paragraph"><span class="bold">३१. बिरामी बिदाः</span> (१) प्रहरी कर्मचारीले प्रत्येक वर्ष बाह्र दिन बिरामी बिदा पाउनेछ ।</p><p class="content-paragraph indent-1">(२) पाँच दिनभन्दा बढी अवधिको बिरामी बिदा माग गर्ने प्रहरी कर्मचारीले स्वीकृत चिकित्सकको प्रमाणपत्र पेश गर्नु पर्नेछ ।</p><p class="content-paragraph indent-2">तर यस्तो प्रमाणपत्र पेश गर्न सम्भव छैन भन्ने बिदा दिने अधिकारीलाई विश्वास भएमा निजले सो व्यहोरा जनाई प्रमाणपत्र बिना नै बिदा स्वीकृत गर्न सक्नेछ ।</p><p class="content-paragraph indent-1">(३) कुनै ठूलो वा कडा रोग लागी उपचार गर्न सञ्चित घर बिदा र बिरामी बिदाबाट नपुग्ने भएमा स्वीकृत चिकित्सकको प्रमाणपत्र पेश गरी त्यस्तो प्रहरी कर्मचारीले पछि पाउने घर बिदा वा बिरामी बिदाबाट कट्टा हुने गरी पैंतालीस दिनसम्म थप बिरामी बिदा पेश्कीको रुपमा लिन सक्नेछ । त्यसरी पेश्की बिदा लिई बसेको प्रहरी कर्मचारीले पूरा तलब पाउनेछ ।</p><p class="content-paragraph indent-1">(४) निलम्बनमा रहेको प्रहरी कर्मचारीले सो अवधिभरको बिरामी बिदा पाउने छैन ।</p><p class="content-paragraph"><span class="bold">३२. किरिया बिदाः</span> (१) कुनै प्रहरी कर्मचारीले कुल धर्म अनुसार आफैं किरिया बस्नु परेमा वा त्यस्तो प्रहरी कर्मचारीको बाबु, आमा, बाजे, बज्यै, छोरा, छोरी वा सासू ससुराको मृत्यु भएमा वा पुरुष प्रहरी कर्मचारीको हकमा निजको पत्नीको मृत्यु भएमा पन्ध्र दिन किरिया बिदा पाउनेछ । महिला प्रहरी कर्मचारीको हकमा निजको पतिले किरिया बस्नु परेमा निजलाई त्यति नै दिन किरिया बिदा दिइनेछ ।</p><p class="content-paragraph indent-1">(२) किरिया बिदामा बस्दा प्रहरी कर्मचारीले पूरा तलब, भत्ता र रासन पाउनेछ ।</p><p class="content-paragraph indent-1">(३) उपनियम (१) बमोजिम बिदा लिने प्रहरी कर्मचारीले कार्यालयमा हाजिर भएको पन्ध्र दिनभित्र मृत व्यक्तिको मृत्यु दर्ता प्रमाणपत्र र मृत व्यक्तिसँगको नाता प्रमाणित पेश गर्नु पर्नेछ ।</p><p class="content-paragraph indent-1">(४) उपनियम (३) बमोजिम प्रमाणपत्र पेश नगर्ने प्रहरी कर्मचारीको त्यस्तो बिदाको अवधि निजले पाउने अन्य बिदाबाट कट्टा गरिनेछ ।</p><p class="content-paragraph"><span class="bold">३३. प्रसूति बिदाः</span> (१) महिला प्रहरी कर्मचारी गर्भवती भएमा निजले सुत्केरी हुनभन्दा अघि वा सुत्केरी भएपछि गरी साठी दिन प्रसूति बिदा लिन पाउनेछ ।</p><p class="content-paragraph indent-1">(२) प्रसूति बिदा बस्ने महिला प्रहरी कर्मचारीले पूरा तलब, भत्ता र रासन पाउनेछ ।</p><p class="content-paragraph indent-1">(३) उपनियम (१) बमोजिम प्रसूति बिदा लिएको महिला प्रहरी कर्मचारीले चाहेमा कुनै पनि बिदाबाट कट्टी नहुने गरी थप तीन महिनासम्म बेतलबी प्रसूति बिदा लिन सक्नेछ । त्यस्तो बिदा लिँदा उपनियम (१) बमोजिमको बिदासँग लगातार रूपमा लिनु पर्नेछ ।</p><p class="content-paragraph indent-1">(४) उपनियम (३) बमोजिम बेतलवी बिदामा बसेको अवधि सेवा अवधिमा जोडिनेछ ।</p><p class="content-paragraph"><span class="bold">३४. प्रसूति स्याहार बिदाः</span> (१) कुनै पुरुष प्रहरी कर्मचारीको पत्नी सुत्केरी हुने भएमा त्यस्तो कर्मचारीले पत्नी सुत्केरी हुनुभन्दा अघि वा सुत्केरी भएपछि गरी पन्ध्र दिन प्रसूति स्याहार बिदा लिन पाउनेछ ।</p><p class="content-paragraph indent-1">(२) प्रसूति स्याहार बिदा सेवा अवधिभरमा दुई पटक मात्र लिन पाइनेछ ।</p><p class="content-paragraph indent-1">(३) प्रसूति स्याहार बिदामा बस्ने प्रहरी कर्मचारीले पूरा तलब, भत्ता र रासन पाउनेछ ।</p><p class="content-paragraph indent-1">(४) प्रसूति स्याहार बिदा लिएको प्रहरी कर्मचारीले बिदा लिएको मितिले तीन महिना भित्रमा बच्चाको जन्मदर्ता प्रमाणपत्र केन्द्रमा पेश गर्नु पर्नेछ ।</p><p class="content-paragraph indent-1">(५) उपनियम (४) बमोजिमको अवधिभित्र प्रमाणपत्र पेश नगर्ने प्रहरी कर्मचारीको त्यस्तो अवधि निजले पाउने अन्य बिदाबाट कट्टा गरिनेछ ।</p><p class="content-paragraph indent-1">(६) प्रसुति बिदा तथा प्रसूति स्याहार बिदामा बसेका प्रहरी कर्मचारीलाई बढीमा दुईवटा बच्चाको लागि जनही एकमुष्ट पाँचहजार रुपैयाँ शिशु स्याहार भत्ता दिइनेछ ।</p><p class="content-paragraph"><span class="bold">३५. अध्ययन बिदाः</span> (१) केन्द्रलाई उपयोगी र आवश्यक पर्ने विषयमा नेपाल सरकारलाई प्राप्त भएको छात्रवृत्तिमा नेपाल सरकारबाट मनोनयन भई अध्ययन गर्न जाने प्रहरी कर्मचारीले अध्ययन अवधिभर अध्ययन बिदा पाउन सक्नेछ ।</p><p class="content-paragraph indent-1">(२) प्रहरी कर्मचारीले सेवा अवधि भरमा एकै पटक वा पटक पटक गरी तीन वर्षसम्म अध्ययन बिदा पाउनेछ ।</p><p class="content-paragraph indent-2">तर नेपाल सरकारले आवश्यक ठानेमा अध्ययन बिदाको अवधिमा दुई वर्ष थप गर्न सक्नेछ ।</p><p class="content-paragraph indent-1">(३) उपनियम (२) मा जुनसुकै कुरा लेखिएको भए तापनि कुनै अध्ययनको निमित्त मनोनयन भई अध्ययन बिदा लिई गएको प्रहरी कर्मचारीलाई थप विषयमा अध्ययन गर्न वा थप उपाधि हासिल गर्नका निमित्त अध्ययन बिदा थपिने छैन ।</p><p class="content-paragraph indent-1">(४) अध्ययन बिदामा बसेको प्रहरी कर्मचारीले पूरा तलब पाउनेछ ।</p><p class="content-paragraph indent-1">(५) केन्द्रलाई उपयोगी र आवश्यक पर्ने विषयमा प्रमुखको सिफारिसमा नेपाल सरकारको पूर्व स्वीकृति लिई निजी खर्चमा अध्ययन गर्न जाने प्रहरी कर्मचारीलाई उपनियम (२) बमोजिम अध्ययन बिदा दिन सकिनेछ ।</p><p class="content-paragraph indent-1">(६) उपनियम (५) मा जुनसुकै कुरा लेखिएको भए तापनि उपनियम (५) बमोजिम अध्ययन बिदामा बस्ने प्रहरी कर्मचारीले अध्ययन बिदामा रहेको अवधिको तलब पाउने छैन ।</p><p class="content-paragraph indent-1">(७) पाँचवर्ष सेवा अवधि नपुगेको प्रहरी कर्मचारीले अध्ययन बिदा पाउने छैन ।</p><p class="content-paragraph indent-1">(८) अध्ययन बिदा लिने वा तालीममा जाने प्रहरी कर्मचारीले अध्ययन वा तालीम गर्न जानु अघि त्यस्तो अध्ययन वा तालीम पूरा गरी फर्केर आएपछि आफ्नो सेवामा देहाय बमोजिमको अवधिसम्म अनिवार्य रूपमा सेवा गर्ने कबुलियतनामा गर्नुपर्नेछः–</p><table class="main-table"><thead><tr><th>अध्ययन वा तालीमको अवधि</th><th>सेवा गर्नुपर्ने न्यूनतम अवधि</th></tr></thead><tbody><tr><td>(क) तीन महिनासम्म</td><td>एक वर्ष</td></tr><tr><td>(ख) छ महिनासम्म</td><td>डेढ वर्ष</td></tr><tr><td>(ग) नौ महिनासम्म</td><td>दुई वर्ष</td></tr><tr><td>(घ) एक वर्षसम्म</td><td>तीन वर्ष</td></tr><tr><td>(ङ) दुई वर्षसम्म</td><td>पाँच वर्ष</td></tr><tr><td>(च) तीन वर्षसम्म</td><td>छ वर्ष</td></tr><tr><td>(छ) चार वर्षसम्म</td><td>सात वर्ष</td></tr><tr><td>(ज) पाँच वर्षसम्म</td><td>आठ वर्ष</td></tr></tbody></table><p class="content-paragraph indent-1">(९) अध्ययन वा तालीममा गई फर्किएको प्रहरी कर्मचारीले उपनियम (८) बमोजिमको अवधिसम्म सेवा नगरेमा अध्ययन बिदा वा तालीम काज अवधिमा पाएको तलब, अध्ययनको लागि नेपाल सरकारको तर्फबाट खर्च व्यहोरिएको भए सो खर्च तथा कवुलियतनामामा उल्लेख भएका अन्य रकम समेत निजबाट सरकारी बाँकी सरह असुल उपर गरिनेछ ।</p><p class="content-paragraph indent-2">तर नियम ७१ बमोजिम अनिवार्य अवकाश पाएको कारण उक्त अवधिसम्म सेवा गर्न नपाउने प्रहरी कर्मचारीबाट त्यस्तो रकम असुल गरिने छैन ।</p><p class="content-paragraph indent-1">(१०) कुनै योजना वा कार्यक्रम कार्यान्वयन गर्नको निमित्त अत्यावश्यक तालीमको लागि नेपाल सरकारले कुनै प्रहरी कर्मचारीलाई मनोनयन गरेमा त्यस्तो तालीम अवधिभर निजलाई काजको रूपमा पठाइनेछ र सो अवधिभर निजले पूरा तलब पाउनेछ ।</p><p class="content-paragraph indent-2">तर त्यस्तो काज तालीमको लागि मात्र दिइनेछ र कुनै पनि प्रहरी कर्मचारीलाई शैक्षिक उपाधि हासिल गर्न तालीम काज दिइने छैन ।</p><p class="content-paragraph indent-1">(११) प्रहरी कर्मचारीलाई अध्ययनको लागि एकपटक बेतलबी अध्ययन बिदा स्वीकृत गरी सकेपछि सो बिदाको अवधिलाई तलबी अध्ययन बिदामा परिणत गरिने छैन ।</p><p class="content-paragraph"><span class="bold">३६. बिदा दिने अधिकारीः</span> प्रहरी कर्मचारीको बिदा स्वीकृत गर्ने अधिकार प्रमुख वा निजले तोकेको अधिकृतलाई हुनेछ ।</p><p class="content-paragraph"><span class="bold">३७. बिदा लिने कार्यविधिः</span> (१) बिदा लिन चाहने प्रहरी कर्मचारीले आफूलाई चाहिएको बिदाको अवधि, कारण र विदेश जानुपर्ने भए सो समेत खोली रीतपूर्वकको दरखास्त बिदा स्वीकृत गर्ने अधिकारी समक्ष पेश गर्नु पर्नेछ ।</p><p class="content-paragraph indent-1">(२) उपनियम (१) बमोजिम बिदाको लागि दरखास्त प्राप्त भएपछि बिदा दिने अधिकारीले सम्बन्धित प्रहरी कर्मचारीको बिदाको अभिलेख एवं अन्य परिस्थितिको समेत विचार गरी बिदा स्वीकृत वा अस्वीकृतको निर्णय गरी सो को सूचना सम्बन्धित प्रहरी कर्मचारीलाई दिनु पर्नेछ ।</p><p class="content-paragraph indent-1">(३) देहाय बमोजिमका कुरामा बिदा दिने अधिकारीलाई चित्त बुझेमा निजले बिदाका लागि दरखास्त परेको मितिभन्दा अगाडि देखि लागू हुने गरी बिदा स्वीकृत गर्न सक्नेछः-</p><p class="content-paragraph indent-2">(क) बिदा दिने अधिकारीको पूर्व स्वीकृति लिइरहनु सम्भव थिएन भने, वा</p><p class="content-paragraph indent-2">(ख) पूर्व स्वीकृतिको लागि निवेदकले सकभर प्रयास गरेको थियो भने।</p><p class="content-paragraph"><span class="bold">३८. बिदाको अभिलेखः</span> बिदा स्वीकृत गर्ने अधिकारीले यस नियमावली बमोजिम बिदा स्वीकृत गरेपछि सोको अभिलेख अद्यावधिक गरी राख्न वा राख्न लगाउनु पर्नेछ ।</p><p class="content-paragraph"><span class="bold">३९. सञ्चित बिदाको रकम पाउनेः</span> (१) भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गरिएकोमा बाहेक अन्य कुनै कारणले प्रहरी कर्मचारी सेवाबाट अलग भएमा निजको सञ्चित घर बिदा र बिरामी बिदा वापत निज पदाधिकार रहेको पदबाट खाईपाई आएको तलबको दरले हुन आउने रकम निजले एकमुष्ट लिन पाउने छ ।</p><p class="content-paragraph indent-1">(२) सञ्चित रहेको बिदाको रकम लिन नपाउँदै कुनै प्रहरी कर्मचारीको मृत्यु भएमा त्यस्तो सञ्चित बिदाको रकम नियम ७७ को उपनियम (१) बमोजिम उपदान वा निवृत्तिभरण पाउने ठहरिएको व्यक्तिले लिन पाउनेछ ।</p><p class="content-paragraph"><span class="bold">४०. सार्वजनिक बिदा गाभिनेः</span> भैपरी आउने बिदा, घर बिदा र बिरामी बिदा बाहेक अन्य कुनै प्रकारको बिदा लिई बसेको प्रहरी कर्मचारीले लिएको बिदा अवधिभित्र सार्वजनिक बिदा परेमा सो अवधि पनि निज कर्मचारीले लिएको बिदामा गाभिनेछ ।</p><p class="content-paragraph"><span class="bold">४१. बिदा परिणत नहुनेः</span> प्रहरी कर्मचारीले जुन बिदा माग गरेको हो सोही बिदा उपभोग गर्नु पर्नेछ । पहिले एक किसिमको बिदा स्वीकृत भएकोमा पछि प्रसूति वा किरिया बिदा बाहेक अर्को बिदामा परिणत गराउन पाइने छैन ।</p><p class="content-paragraph"><span class="bold">४२. झुट्टा विवरण पेश गरेमाः</span> प्रहरी कर्मचारीले झुट्टा कारण देखाई बिदा लिई बसेको ठहरेमा बिदा बसेको अवधिलाई अनुपस्थित जनाई गयल कट्टी गरिनेछ ।</p><p class="content-paragraph"><span class="bold">४३. बिदा अधिकारको कुरा होइनः</span> (१) प्रहरी कर्मचारीले अधिकारको रूपमा बिदाको दाबी गर्न पाउने छैन ।</p><p class="content-paragraph indent-1">(२) बिदा स्वीकृत गर्ने अधिकारीले कार्यालयको कामको अनुकूल हेरी आफ्नो तजबीजबाट बिदा स्वीकृत वा अस्वीकृत गर्न सक्नेछ ।</p><p class="content-paragraph indent-1">(३) कार्यालयलाई आवश्यक परेमा बिदामा बसेको प्रहरी कर्मचारीलाई निजको स्वीकृत बिदा रद्द गरी जुनसुकै समयमा पनि बोलाई कामकाजमा लगाउन सक्नेछ ।</p><div class="section-header">परिच्छेद-५</div><div class="sub-section-header">आचरण</div><p class="content-paragraph"><span class="bold">४४. समय पालन र नियमितताः</span> प्रहरी कर्मचारीले ठीक समयमा तथा नियमित रूपले कार्यालयमा हाजिर हुनु पर्नेछ र साधारणतया पहिले बिदा स्वीकृत नगराई कामबाट अनुपस्थित हुनु हुँदैन ।</p><p class="content-paragraph"><span class="bold">४५. अनुशासन र आज्ञापालनः</span> (१) प्रहरी कर्मचारीले आफ्नो कर्तव्य इमान्दारी र तत्परताको साथ पालना गर्नु पर्नेछ ।</p><p class="content-paragraph indent-1">(२) प्रहरी कर्मचारीले सरकारी काम सम्बन्धी कुरामा आफूभन्दा माथिका अधिकृतले दिएको आज्ञालाई शीघ्रताका साथ पूरा गर्नु पर्नेछ ।</p><p class="content-paragraph indent-1">(३) प्रहरी कर्मचारीले आफू भन्दा माथिका अधिकृतप्रति उचित आदर देखाउनु पर्नेछ र आफू मातहतका प्रहरी कर्मचारीहरू प्रति उचित व्यवहार गर्नु पर्नेछ ।</p><p class="content-paragraph indent-1">(४) प्रहरी कर्मचारीले कुनै विषयको लेखापढी गर्दा सामान्यतयाः तह नाघ्न हुँदैन ।</p><p class="content-paragraph"><span class="bold">४६. दान, उपहार, चन्दा आदि लिन नहुनेः</span> (१) सरकारी काममा कुनै पनि प्रकारको असर पर्न सक्ने गरी कुनै पनि प्रहरी कर्मचारी र निजको परिवारका सदस्यले नेपाल सरकारको पूर्व स्वीकृति बिना स्वदेशी वा विदेशी कसैबाट पनि कुनै प्रकारको दान, दातव्य, कोसेली वा उपहार स्वीकार गर्न, चन्दा माग्न वा स्वीकार गर्न, सरकारी कामसँग सम्बन्धित व्यक्तिसँग सापटी लिन वा अन्य कुनै किसिमको आर्थिक सहायता प्राप्त गर्ने कार्यमा संलग्न हुनु हुँदैन ।</p><p class="content-paragraph indent-1">(२) प्रहरी कर्मचारीलाई कुनै विदेशी सरकार वा विदेशी सरकारको कुनै प्रतिनिधिबाट कुनै उपहार प्राप्त हुन आएमा निजले नेपाल सरकारलाई सो कुराको सूचना दिई निकासा भए बमोजिम गर्नु पर्नेछ ।</p><p class="content-paragraph"><span class="bold">४७. सम्पत्तिको विवरण दिनुपर्नेः</span> प्रत्येक प्रहरी कर्मचारीले नेपाल सरकारले तोकेको ढाँचामा आफ्नो सम्पत्ति विवरण भरी आर्थिक वर्ष समाप्त भएको साठी दिनभित्र राष्ट्रिय सतर्कता केन्द्रमा बुझाउनु पर्नेछ ।</p><p class="content-paragraph"><span class="bold">४८. कम्पनीको स्थापना र सञ्चालन तथा व्यापार व्यवसाय गर्न नहुनेः</span> प्रहरी कर्मचारीले नेपाल सरकारको पूर्व स्वीकृति नलिई देहायका काम गर्नु हुँदैनः—</p><p class="content-paragraph indent-1">(क) कुनै बैंक वा कम्पनीको स्थापना, रजिष्ट्रेशन वा सञ्चालनको काममा भाग लिन,</p><p class="content-paragraph indent-1">(ख) प्रचलित कानून बमोजिम दर्ता गराउनु पर्ने कुनै व्यापार वा व्यवसाय गर्न,</p><p class="content-paragraph indent-1">(ग) अन्यत्र कुनै प्रकारको नोकरी स्वीकार गर्न ।</p><p class="content-paragraph"><span class="bold">४९. सरकारी कामकाज सम्बन्धी समाचार प्रकाश गर्नमा प्रतिबन्धः</span> प्रहरी कर्मचारीले नेपाल सरकारद्वारा अख्तियारी नपाई आफूले सरकारी कर्तव्यको पालना गर्दा सरकारी वा गैरसरकारी माध्यमबाट प्राप्त गरेको वा आफूले लेखेको वा सङ्कलन गरेको कुनै कागजपत्र वा समाचार प्रत्यक्ष वा अप्रत्यक्ष रूपबाट अनधिकृत व्यक्ति वा सञ्चार माध्यमलाई दिन हुँदैन । यो प्रतिबन्ध जुनसुकै कारणले सेवाबाट अलग रहेको व्यक्तिको हकमा समेत लागू हुनेछ ।</p><p class="content-paragraph"><span class="bold">५०. सञ्चार माध्यमसँग सम्पर्क राख्न नहुनेः</span> (१) प्रहरी कर्मचारीले प्रमुखको अनुमति प्राप्त नगरी कुनै सञ्चार माध्यम मार्फत आफ्नो वास्तविक वा काल्पनिक नामबाट कुनै लेख रचना प्रकाशन एवं प्रसारण गर्न गराउन हुँदैन ।</p><p class="content-paragraph indent-1">तर प्रमुखको अनुमतिमा कार्यालयको गतिविधि सम्बन्धी जानकारी वा सूचना प्रवाह गर्न बाधा पर्ने छैन ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि साहित्यिक, कलात्मक, ऐतिहासिक, वैज्ञानिक र व्यावसायिक विषयको लेख प्रकाशन वा प्रसारण गर्न सकिनेछ । त्यसरी लेख प्रकाशन वा प्रसारण गरेपछि सोको जानकारी केन्द्रलाई गराउनु पर्नेछ ।</p><p class="content-paragraph"><span class="bold">५१. नेपाल सरकारको आलोचना गर्न नहुनेः</span> (१) प्रहरी कर्मचारीले नेपाल सरकारको नीति प्रतिकूल हुने गरी वा नेपाल सरकार र कुनै विदेशी राष्ट्र बीचको सम्बन्धमा खलल पर्न सक्ने गरी नेपाल सरकारको आलोचना गर्न, आफ्नो वास्तविक वा काल्पनिक नामबाट त्यस्तो कुनै लेख, रचना प्रकाशन गर्न, सञ्चार माध्यमलाई खबर दिन, भाषण वा वक्तव्य प्रकाशन वा प्रशारण गर्न, गराउन हुँदैन ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि प्रचलित कानून र नेपाल सरकारको नीतिको विपरीत नहुने गरी लेख प्रकाशन वा प्रसारण गर्न बाधा पर्ने छैन ।</p><p class="content-paragraph"><span class="bold">५२. निर्वाचनमा भाग लिन नहुनेः</span> प्रहरी कर्मचारीले कुनै राजनीतिक पदका लागि कुनै निर्वाचनमा भाग लिन, कसैको निम्ति मत माग्न वा अन्य कुनै प्रकारले आफ्नो प्रभाव पार्न हुँदैन ।</p><p class="content-paragraph indent-1">तर कसैलाई मत दिएको वा दिने विचार गरेको कुरा प्रकट नगरी प्रचलित कानून बमोजिम आफ्नो मताधिकार प्रयोग गर्न बाधा पर्ने छैन ।</p><p class="content-paragraph"><span class="bold">५३. राजनीतिमा भाग लिन नहुनेः</span> प्रहरी कर्मचारीले कुनै राजनीतिक संस्थाको सदस्य बन्न, राजनीतिमा भाग लिन, राजनीतिक संस्थालाई आर्थिक सहायता वा चन्दा दिन वा कुनै राजनीतिक संस्थाको गतिविधिमा कुनै प्रकारले संलग्न हुनु हुँदैन ।</p><p class="content-paragraph"><span class="bold">५३क. स्थायी आवासीय अनुमति लिन नहुनेः</span> (१) प्रहरी कर्मचारीले विदेशमा स्थायी रुपमा बसोवास गर्न पाउने गरी कुनै विदेशी मुलुकले उपलब्ध गराएको डाइभरसिटि इमिग्रेन्ट भिसा (डि.भी.), परमानेन्ट रेजिडेन्ट भिसा (पि.आर.), ग्रीन कार्ड वा त्यस्तै प्रकृतिको जुनसुकै नामको स्थायी आवासीय अनुमति लिन वा त्यस्तो अनुमतिको लागि आवेदन दिनु हुँदैन ।</p><p class="content-paragraph indent-1">(२) यो नियम प्रारम्भ हुनु अघि कुनै विदेशी मुलुकको स्थायी आवासीय अनुमति लिएको वा त्यस्तो अनुमतिको लागि आवेदन दिएको प्रहरी कर्मचारीले यो नियम प्रारम्भ भएको मितिले तीस दिनभित्र देहाय बमोजिमको विवरण सहितको जानकारी केन्द्रमा गराउनु पर्नेछः-</p><p class="content-paragraph indent-2">(क) प्रहरी कर्मचारीको नाम, थर, सेवा, समूह र हालको पद,</p><p class="content-paragraph indent-2">(ख) स्थायी आवासीय अनुमति लिएको वा त्यस्तो अनुमतिको लागि आवेदन दिएको मिति र मुलुकको नाम,</p><p class="content-paragraph indent-2">(ग) आफूले प्राप्त गरेको स्थायी आवासीय अनुमति परित्याग गर्न वा त्यस्तो अनुमतिको लागि दिएको आवेदन रद्द गराउन इच्छुक भए नभएको ।</p><p class="content-paragraph indent-1">(३) उपनियम (२) बमोजिमको जानकारी गराउने प्रहरी कर्मचारीले यो नियम प्रारम्भ भएको मितिले साठी दिनभित्र स्थायी आवासीय अनुमति लिएको भए त्यस्तो अनुमति परित्याग गरी वा अनुमतिको लागि आवेदन दिएको भए त्यस्तो आवेदन रद्द गराई सोको जानकारी केन्द्रमा दिनु पर्नेछ ।</p><p class="content-paragraph indent-1">(४) यो नियम प्रारम्भ हुनु अघि कुनै प्रहरी कर्मचारीको सगोलको पति वा पत्नीले स्थायी आवासीय अनुमति लिएको वा त्यस्तो अनुमतिको लागि आवेदन दिएको भएमा यो नियम प्रारम्भ भएको मितिले तीस दिनभित्र सम्बन्धित प्रहरी कर्मचारीले सोको जानकारी केन्द्रमा दिनु पर्नेछ ।</p><p class="content-paragraph indent-1">(५) यो नियम प्रारम्भ भएपछि कुनै प्रहरी कर्मचारीको सगोलको पति वा पत्नीले स्थायी आवासीय अनुमतिको लागि आवेदन दिएमा वा स्थायी आवासीय अनुमति लिएमा त्यस्तो आवेदन दिएको वा अनुमति लिएको मितिले तीस दिनभित्र सम्बन्धित प्रहरी कर्मचारीले सोको जानकारी केन्द्रमा दिनु पर्नेछ ।</p><p class="content-paragraph"><span class="bold">५४. प्रहरी कर्मचारीले गरेको काम कारबाहीको सफाईः</span> कुनै प्रहरी कर्मचारीले नेपाल सरकारको पूर्व स्वीकृति नलिई कुनै व्यक्तिद्वारा निजको कर्तव्य पालनका सम्बन्धमा लेखाइएका झुट्टा आरोपको निमित्त प्रेस अथवा अदालतको साहारा लिन हुँदैन ।</p><p class="content-paragraph indent-1">तर आफ्नो व्यक्तिगत काम वा चरित्रको सम्बन्धमा सफाई दिन पाउने अधिकारमा कुनै बाधा पर्ने छैन ।</p><p class="content-paragraph"><span class="bold">५५. प्रहरी कर्मचारीले बाहिरी प्रभाव पार्न नहुनेः</span> प्रहरी कर्मचारीले आफ्नो सेवा सम्बन्धी कुरामा मतलब साध्य गर्न आफूभन्दा माथिका अधिकृत माथि कुनै अनुचित प्रभाव पार्न वा प्रभाव पार्ने प्रयत्न गर्न हुँदैन ।</p><p class="content-paragraph"><span class="bold">५६. लैङ्गिक संवेदनशील हुनुपर्नेः</span> प्रत्येक प्रहरी कर्मचारी लैङ्गिक संवेदनशील रहनु पर्नेछ ।</p><p class="content-paragraph"><span class="bold">५७. कानून विपरीत विवाह गर्न नहुनेः</span> प्रहरी कर्मचारीले बिहावारी सम्बन्धी प्रचलित कानून विपरीत हुने गरी विवाह गर्नु, गराउनु हुँदैन ।</p><p class="content-paragraph"><span class="bold">५८. हातपात वा जोरजुलुम गर्न नहुनेः</span> प्रहरी कर्मचारीले आफूभन्दा माथिल्लो वा मातहत प्रहरी कर्मचारी उपर हातपात वा कुनै प्रकारको आक्रमण वा जोरजुलुम गर्न, गराउन हुँदैन ।</p><div class="section-header">परिच्छेद-६</div><div class="sub-section-header">सजाय र पुनरावेदन</div><p class="content-paragraph"><span class="bold">५९. सजायः</span> उचित र पर्याप्त कारण भएमा प्रहरी कर्मचारीलाई देहाय बमोजिमको विभागीय सजाय गर्न सकिनेछः-</p><p class="content-paragraph indent-1">(क) सामान्य सजाय</p><p class="content-paragraph indent-2">(१) नसिहत दिन</p><p class="content-paragraph indent-2">(२) चालचलन सम्बन्धी प्रतिवेदनमा प्रतिकूल राय लेख्ख,</p><p class="content-paragraph indent-2">(३) बढीमा पाँच वर्ष बढुवा रोक्का गर्न,</p><p class="content-paragraph indent-2">(४) बढीमा पाँच तलब वृद्धि रोक्का गर्न,</p><p class="content-paragraph indent-2">(५) खाइपाई आएको बढीमा पाँच तलब वृद्धि घटुवा गर्न,</p><p class="content-paragraph indent-2">(६) हालको पदको जेष्ठता सहित खाइपाई आएको सुरु स्केलमा घटुवा गर्न ।</p><p class="content-paragraph indent-1">(ख) विशेष सजाय</p><p class="content-paragraph indent-2">(१) भविष्यमा सरकारी सेवाका लागि अयोग्य नठहरिने गरी सेवाबाट हटाउन,</p><p class="content-paragraph indent-2">(२) भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्न ।</p><p class="content-paragraph"><span class="bold">६०. नसिहत दिने वा प्रतिकूल राय लेख्नेः</span> देहायका कुनै अवस्थामा सजायको आदेश दिने अधिकारीले प्रहरी कर्मचारीलाई नसिहत दिन वा चालचलन सम्बन्धी प्रतिवेदनमा प्रतिकूल राय लेख्न सक्नेछः–</p><p class="content-paragraph indent-1">(क) कार्यसम्पादन सन्तोषजनक नभएमा,</p><p class="content-paragraph indent-1">(ख) आफूभन्दा माथिल्लो अधिकारीले दिएको निर्देशन पालना नगरेमा,</p><p class="content-paragraph indent-1">(ग) सेवाग्राहीलाई दुव्यहार गरेमा,</p><p class="content-paragraph indent-1">(घ) नियम ५२, ५३क. को उपनियम (४) र (५) ५४, ५५ र ५६ मा उल्लिखित आचरण सम्बन्धी नियम उल्लङ्घन गरेमा ।</p><p class="content-paragraph"><span class="bold">६१. बढीमा पाँच वर्ष बढुवा रोक्का वा बढीमा पाँच तलब वृद्धि रोक्का गर्न सक्नेः</span> देहायका कुनै अवस्थामा सजायको आदेश दिने अधिकारीले प्रहरी कर्मचारीलाई बढीमा पाँच वर्ष बढुवा रोक्का गर्न वा बढीमा पाँच तलब वृद्धि रोक्का गर्न सक्नेछः–</p><p class="content-paragraph indent-1">(क) आफूले सम्पादन गर्नु पर्ने काम कारबाहीमा लापरवाही गरेमा,</p><p class="content-paragraph indent-1">(ख) दुई पटकसम्म नसिहत पाएमा,</p><p class="content-paragraph indent-1">(ग) यस नियमावली वा अन्य प्रचलित कानूनले तोकेको पदीय दायित्व जिम्मेवारीपूर्वक पूरा नगरेमा,</p><p class="content-paragraph indent-1">(घ) माथिल्लो दर्जाको अधिकारीले दिएको निर्देशन पालना नगरेमा वा कार्यान्वयन नगरेमा,</p><p class="content-paragraph indent-1">(ङ) नियम ४४, ४५, ४६, ४९, ५० र ५१ मा उल्लिखित आचरण सम्बन्धी नियम उल्लङ्घन गरेमा,</p><p class="content-paragraph indent-1">(च) कार्यालय समयमा मादक पदार्थ सेवन गरेमा ।</p><p class="content-paragraph"><span class="bold">६२. बढीमा पाँच तलब वृद्धि घटुवा गर्न वा सुरु स्केलमा घटुवा गर्न सक्नेः</span> देहायका कुनै अवस्थामा सजायको आदेश दिने अधिकारीले प्रहरी कर्मचारीले खाइपाई आएको बढीमा पाँच तलब वृद्धि घटुवा गर्न वा हालको पदको जेष्ठता सहित खाइपाई आएका सुरु स्केलमा घटुवा गर्न सक्नेछः-</p><p class="content-paragraph indent-1">(क) अनुशासनहीन काम गरेमा,</p><p class="content-paragraph indent-1">(ख) नियम ४८ र ५८ मा उल्लिखित आचरण सम्बन्धी नियम उल्लङ्घन गरेमा,</p><p class="content-paragraph indent-1">(ग) कानून बमोजिम दिएको आदेश वा निर्देशन नमानेमा वा कार्यान्वयन नगरेमा,</p><p class="content-paragraph indent-1">(घ) मनासिब कारण नभई वा बिदा नलिई अनुपस्थित भएमा,</p><p class="content-paragraph indent-1">(ङ) सरकारी काममा लापरवाही गरेमा,</p><p class="content-paragraph indent-1">(च) लापरवाहीपूर्वक काम गरी सरकारी सम्पत्ति हानी नोक्सानी गरेमा,</p><p class="content-paragraph indent-1">(छ) नैतिक पतन देखिने फौजदारी कसूर बाहेकको अन्य कुनै फौजदारी अभियोगमा कैद बाहेक जरिवाना वा क्षतिपूर्ति भराउने वा दुवै सजाय हुने गरी दोषी ठहर भएमा ।</p><p class="content-paragraph"><span class="bold">६३. सेवाबाट हटाउने वा बर्खास्त गर्नेः</span> (१) देहायका कुनै अवस्थामा सजायको आदेश दिने अधिकारीले प्रहरी कर्मचारीलाई भविष्यमा सरकारी सेवाको लागि अयोग्य नठहरिने गरी सेवाबाट हटाउन सक्नेछः-</p><p class="content-paragraph indent-1">(क) आफ्नो पदीय जिम्मेवारी प्रति लापरवाही गरी पूरा नगरेमा,</p><p class="content-paragraph indent-1">(ख) आचरण सम्बन्धी कुराहरु बराबर उल्लङ्घन गरेमा,</p><p class="content-paragraph indent-1">(ग) कार्यालय समयमा बराबर मादक पदार्थ सेवन गरेमा,</p><p class="content-paragraph indent-1">(घ) बराबर अनुशासनहीन काम गरेमा,</p><p class="content-paragraph indent-1">(ङ) राजनीतिमा भाग लिएमा,</p><p class="content-paragraph indent-1">(च) बिदा स्वीकृत नगराई लगातार पैंतालीस दिनसम्म आफ्नो कार्यालयमा अनुपस्थित रहेमा,</p><p class="content-paragraph indent-1">(छ) नैतिक पतन देखिने बाहेकका अन्य कुनै फौजदारी कसूरमा दोषी ठहर भई कैद सजाय तोकिएमा,</p><p class="content-paragraph indent-1">(ज) अध्ययन बिदा पूरा गरी फर्की आएपछि नियम ३५ को उपनियम (८) बमोजिमको अवधिसम्म सेवा नगरेमा,</p><p class="content-paragraph indent-1">(२) देहायको कुनै अवस्थामा प्रहरी कर्मचारीलाई सजायको आदेश दिने अधिकारीले भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्न सक्नेछः-</p><p class="content-paragraph indent-2">(क) नैतिक पतन देखिने फौजदारी अभियोगमा कसूरदार ठहरिएमा,</p><p class="content-paragraph indent-2">(ख) भ्रष्टाचार गरेको प्रमाणित भएमा ।</p><p class="content-paragraph indent-2">(ग) नियम ५३क. को उपनियम (१), (२) र (३) मा उल्लिखित आचरण उल्लङ्घन गरेमा ।</p><p class="content-paragraph"><span class="bold">६४. सजाय सम्बन्धी कार्यविधिः</span> (१) सजायको आदेश दिने अधिकारीले कुनै प्रहरी कर्मचारीलाई सजायको आदेश दिनु अघि निजलाई गर्न लागिएको सजायको व्यहोरा खुलाई लिखित सूचना दिई सफाई पेश गर्ने मुनासिब मौका दिनु पर्नेछ । त्यस्तो सूचनामा निज उपर लगाइएको आरोप स्पष्ट रूपले किटिएको हुनु पर्नेछ र प्रत्येक आरोप कुन तथ्य र कारणमा आधारित छ सो समेत खुलाउनु पर्नेछ ।</p><p class="content-paragraph indent-1">(२) उपनियम (१) बमोजिम आरोप लागेको प्रहरी कर्मचारीले आफूलाई लागेको आरोप विरुद्ध कुनै स्पष्टीकरण पेश गर्न चाहेमा तोकिएको म्यादभित्र आफूसँग भएको प्रमाण सहित शिष्ट भाषामा लिखित स्पष्टीकरण पेश गर्नु पर्नेछ ।</p><p class="content-paragraph indent-1">(३) उपनियम (१) मा जुनसुकै कुरा लेखिएको भए तापनि भागी पत्ता नलागेको वा अरू कुनै कारणले सम्पर्क स्थापित गर्न सम्भव नभएको प्रहरी कर्मचारीलाई सेवाबाट हटाउँदा वा वर्खास्त गर्दा अनुसूची‘४ मा उल्लेख भए बमोजिम गर्नु पर्नेछ ।</p><p class="content-paragraph indent-2">तर नैतिक पतन देखिने फौजदारी अभियोगमा अदालतबाट दोषी ठहर भइसकेको कुनै प्रहरी कर्मचारीलाई गर्न लागेको सजायको बारेमा सूचनासम्म दिए पुग्नेछ ।</p><p class="content-paragraph indent-1">(४) सजायको आदेश दिने अधिकारीले नियम ६१, ६२ वा ६३ मा उल्लिखित आरोप लागेको प्रहरी कर्मचारी उपर जाँचबुझ गराउन आवश्यक ठानेमा त्यस्तो अधिकारी स्वयं वा अन्य कुनै अधिकृतद्वारा जाँचबुझ गर्न, गराउन सक्नेछ । जाँचबुझ गर्ने अधिकारीले आवश्यकता अनुसार सम्बन्धित प्रहरी कर्मचारीसँग सोधपुछ गरी कारण सहित आफ्नो प्रतिवेदन तथा भएको सबुत प्रमाण समेत सङ्कलन वा पेश गर्नु पर्नेछ ।</p><p class="content-paragraph indent-1">(५) कुनै प्रहरी कर्मचारी माथि लागेको आरोपको जाँचबुझ गर्नु परेमा सजायको आदेश दिने अधिकारीले जाँचबुझ समाप्त नहुन्जेलसम्म देहायका कुनै अवस्था विद्यमान भएमा त्यस्तो प्रहरी कर्मचारीलाई निलम्बन गर्न सक्नेछ । यसरी निलम्बन गर्दा निलम्बन गर्नुको आधार र कारण स्पष्ट रुपमा खुलाउनु पर्नेछः-</p><p class="content-paragraph indent-2">(क) निलम्बन नगरी ओहोदाको काम गर्न दिंदा झुट्टा प्रमाण सङ्कलन गर्न सक्ने वा आफू विरुद्धको सबुत प्रमाण गायब वा नष्ट गर्न सक्ने देखिएमा,</p><p class="content-paragraph indent-2">(ख) निलम्बन नगरी ओहोदाको काम गर्न दिँदा थप सरकारी हानी नोक्सानी हुने सम्भावना देखिएमा,</p><p class="content-paragraph indent-2">(ग) कुनै प्रहरी कर्मचारीलाई निजले गरेको कार्यका आधारमा निलम्बन नगरे केन्द्र भित्रका कर्मचारीमा नैराश्यता वा उत्तेजना आउने, जनमानसमा नकारात्मक असर पर्न सक्ने वा कार्यालयको प्रतिष्ठामा आँच आउने भएमा ।</p><p class="content-paragraph indent-1">(६) उपनियम (५) बमोजिम गरिने निलम्बनको अवधि छ महिनाभन्दा बढी हुने छैन । सजायको आदेश दिने अधिकारीले निलम्बन अवधिमा निज उपरको कारबाहीको किनारा लगाउनु पर्नेछ ।</p><p class="content-paragraph indent-1">(७) उपनियम (५) बमोजिम निलम्बित अवस्थामा प्रहरी कर्मचारीले मासिक पाउने तलब, भत्ताको आधा रकम मात्र पाउनेछ ।</p><p class="content-paragraph indent-2">तर,</p><p class="content-paragraph indent-3">(१) निलम्बित प्रहरी कर्मचारी उपर लागेको आरोप प्रमाणित नभई सफाइ पाएमा निजले सो अवधिको निलम्बन रहेको अवस्थामा आधा तलब पाएको भए सो कट्टा गरी र नपाएको भए पूरै तलब, भत्ता (तलब वृद्धि हुने भएमा सो समेत) पाउनेछ । कसूरदार ठहरिएमा निलम्बन भएको मिति देखिको बाँकी तलब, भत्ता पाउने छैन ।</p><p class="content-paragraph indent-3">(२) कुनै प्रहरी कर्मचारी यस नियमावली बमोजिम भएको विभागीय कारवाहीको कारण बाहेक अन्य कुनै कारणबाट निलम्बन हुन गएको रहेछ भने त्यसरी निलम्बन रहेको अवधिको तलब, भत्ता पाउने छैन ।</p><p class="content-paragraph indent-1">(८) यस नियममा अन्यत्र जुनसुकै कुरा लेखिएको भएतापनि कुनै फौजदारी आरोपमा वा ऐन अन्तर्गतको कसूरमा गिरफ्तार भई थुनिएको वा त्यस्तो आरोप लागेको प्रहरी कर्मचारी साधारण तारेखमा छुटेको अवस्थामा बाहेक निज मुद्दाको अन्तिम किनारा नलागेसम्म स्वतः निलम्बनमा रहनेछ ।</p><p class="content-paragraph indent-1">(९) कुनै प्रहरी कर्मचारी उपर नेपाल सरकार वादी हुने फौजदारी अभियोगमा प्रचलित कानून बमोजिम कुनै अधिकार प्राप्त निकायले निलम्बनका लागि लेखी पठाएमा सजायको आदेश दिने अधिकारीले त्यस्तो प्रहरी कर्मचारीलाई निलम्बन गरी सोको जानकारी सम्बन्धित निकायलाई दिनु पर्नेछ ।</p><p class="content-paragraph"><span class="bold">६५. सजायको आदेश दिनेः</span> (१) नियम ६४ बमोजिम जाँचबुझ गरिएकोमा सो काम समेत समाप्त भएपछि सम्बन्धित प्रहरी कर्मचारीसँग स्पष्टीकरण मागिएको भए निजले तोकिएको समयभित्र स्पष्टीकरण नदिएमा वा निजले दिएको स्पष्टीकरण सन्तोषजनक नलागेमा त्यस्तो प्रहरी कर्मचारीलाई सजायको आदेश दिने अधिकारीले अनुसूची-५ बमोजिमको ढाँचामा सजायको आदेश दिन सक्नेछ र त्यसरी दिइएको सजायको आदेशको एक प्रति निजलाई दिनु पर्नेछ ।</p><p class="content-paragraph indent-1">(२) सजाय पाएको प्रहरी कर्मचारी सम्पर्कमा नरहेको भए उपनियम (१) बमोजिमको सजायको आदेश प्रचलित कानून बमोजिम निजको परिवारको सदस्यलाई बुझाउनु पर्नेछ । यसरी सजायको आदेश बुझाएकोमा सम्बन्धित व्यक्तिले सोको जानकारी आफूले नपाएको भनी पछि दावी गर्न सक्ने छैन । परिवारको सदस्यले सजायको आदेश बुझि नलिएमा वा परिवारको कुनै सदस्य नभेटिएमा त्यस्तो सजायको आदेश निजको घर ठेगानामा सार्वजनिक रूपमा टाँस गर्नु पर्नेछ ।</p><p class="content-paragraph indent-1">(३) उपनियम (२) बमोजिम सजायको आदेश बुझाए वा तामेल गरेको निस्सा वा भरपइ वा तामेली प्रति सम्बन्धित फाइलमा संलग्न गरी राख्न लगाउनु पर्नेछ ।</p><p class="content-paragraph"><span class="bold">६६. पुनरावेदनः</span> (१) नियम ६५ बमोजिम दिइएको सजायको आदेशमा चित्त नबुझ्ने प्रहरी कर्मचारीले त्यस्तो आदेशको सूचना पाएको मितिले पैंतीस दिनभित्र पुनरावेदन सुन्ने अधिकारी समक्ष पुनरावेदन दिन सक्नेछ ।</p><p class="content-paragraph indent-1">(२) उपनियम (१) बमोजिम पेश गरिने पुनरावेदनपत्र शिष्ट भाषामा लेखिएको हुनु पर्नेछ र पुनरावेदन साथ आफुलाई दिइएको विभागीय सजायको आदेशको प्रतिलिपि र सोको सफाइको निमित्त आवश्यक अन्य सबुत प्रमाण समेत संलग्न गर्नु पर्नेछ ।</p><p class="content-paragraph"><span class="bold">६७. सजाय दिने र पुनरावेदन सुन्ने अधिकारीः</span> यस परिच्छेद बमोजिम प्रहरी कर्मचारीलाई सजाय दिने र त्यस उपर पुनरावेदन सुन्ने अधिकारी देहाय बमोजिम हुने छन्ः-</p><table class="main-table"><thead><tr><th>पद</th><th>सजायको किसिम</th><th>सजाय दिने अधिकारी</th><th>पुनरावेदन सुन्ने अधिकारी</th></tr></thead><tbody><tr><td rowspan="3">(१) प्रहरी नायब निरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने</td><td>प्रहरी उपरीक्षक</td><td>प्रहरी नायब महानिरीक्षक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने वा खाइपाई आएको तलब वृद्धि घटुवा गर्ने वा जेष्ठता सहित खाइपाई आएको सुरु स्केलमा घटुवा गर्ने</td><td>प्रहरी वरिष्ठ उपरीक्षक</td><td>प्रहरी नायब महानिरीक्षक</td></tr><tr><td>(ग) भविष्यमा सरकारी सेवाको निमित्त अयोग्य नठहरिने गरी सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवाबाट बर्खास्त गर्ने</td><td>प्रहरी नायब महानिरीक्षक</td><td>प्रमुख</td></tr><tr><td rowspan="3">(२) प्रहरी निरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेखे</td><td>प्रहरी बरिष्ठ उपरीक्षक</td><td>प्रहरी नायब महानिरीक्षक</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलब वृद्धि घटुवा गर्ने वा जेष्ठता सहित खाइपाई आएको सुरु स्केलमा घटुवा गर्ने</td><td>प्रहरी नायब महानिरीक्षक</td><td>प्रमुख</td></tr><tr><td>(ग) भविष्यमा सरकारी सेवाको निमित्त अयोग्य नठहरिने गरी सेवावाट बर्खास्त गर्ने</td><td>प्रमुख</td><td>नेपाल सरकार, मुख्य सचिव</td></tr><tr><td rowspan="3">(३) प्रहरी नायब उपरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने</td><td>प्रहरी नायब महानिरीक्षक</td><td>प्रमुख</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलब वृद्धि घटुवा गर्ने वा जेष्ठता सहित खाइपाई आएको सुरु स्केलमा घटुवा गर्ने</td><td>प्रहरी नायब महानिरीक्षक</td><td>प्रमुख</td></tr><tr><td>(ग) भविष्यमा सरकारी सेवाको निमित्त अयोग्य नठहरिने गरी सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवावाट बर्खास्त गर्ने</td><td>प्रमुख</td><td>नेपाल सरकार, मुख्यसचिव</td></tr><tr><td rowspan="3">(४) प्रहरी उपरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेखे</td><td>प्रहरी नायब महानिरीक्षक</td><td>प्रमुख</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने वा जेष्ठता सहित खाइपाई आएको सुरु स्केलमा घटुवा गर्ने</td><td>प्रहरी नायब महानिरीक्षक</td><td>प्रमुख</td></tr><tr><td>(ग) भविष्यमा सरकारी सेवाको निमित्त अयोग्य नठहरिने गरी सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवावाट बर्खास्त गर्ने</td><td>विभागीय मन्त्री</td><td>नेपाल सरकार, मन्त्रिपरिषद्</td></tr><tr><td rowspan="3">(५) प्रहरी वरिष्ठ उपरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने</td><td>प्र प्रहरी नायब महानिरीक्षक</td><td>प्रमुख</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलब वृद्धि घटुवा गर्ने वा जेष्ठता सहित खाइपाई आएको सुरु स्केलमा घटुवा गर्ने</td><td>प्रहरी नायब महानिरीक्षक</td><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलब वृद्धि घटुवा गर्ने वा जेष्ठता सहित खाइपाई आएको सुरु स्केलमा घटुवा गर्ने</td></tr><tr><td>(ग) भविष्यमा सरकारी सेवाको निमित्त अयोग्य नठहरिने गरी सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवावाट बर्खास्त गर्ने ।</td><td>विभागीय मन्त्री</td><td>नेपाल सरकार, मन्त्रिपरिषद्</td></tr><tr><td rowspan="3">(६) प्रहरी नायब महानिरीक्षक</td><td>(क) नसिहत दिने वा चालचलन सम्बन्धी प्रतिवेदनमा प्रतिकूल राय लेख्ने</td><td>प्रमुख</td><td>नेपाल सरकार, मुख्य सचिव</td></tr><tr><td>(ख) बढुवा रोक्का गर्ने, तलब वृद्धि रोक्का गर्ने, खाइपाई आएको तलब वृद्धि घटुवा गर्ने वा जेष्ठता सहित खाइपाई आएको सुरु स्केलमा घटुवा गर्ने</td><td>प्रमुख</td><td>नेपाल सरकार, मुख्य सचिव</td></tr><tr><td>(ग) भविष्यमा सरकारी सेवाको निमित्त अयोग्य नठहरिने गरी सेवाबाट हटाउने वा भविष्यमा सरकारी सेवाको निमित्त अयोग्य ठहरिने गरी सेवावाट बर्खास्त गर्ने</td><td>विभागीय मन्त्री</td><td>नेपाल सरकार, मन्त्रिपरिषद्</td></tr></tbody></table><p class="content-paragraph"><span class="bold">६८. पुनरावेदन माथि विचारः</span> (१) यस नियमावली बमोजिम पुनरावेदन लाग्ने भएमा पुनरावेदन सुन्ने अधिकारीले पुनरावेदन लिन अस्वीकार गर्न सक्ने छैन ।</p><p class="content-paragraph indent-1">(२) पुनरावेदन सुन्ने अधिकारीले नियम ६६ बमोजिम प्राप्त भएको पुनरावेदन उपर देहायका कुराहरूको विचार गरी सजाय कायमै राख्न, बदर गर्न वा घटाउन सक्नेछः-</p><p class="content-paragraph indent-2">(क) सजायको आदेशमा आधारित भएका कुराहरूको यथार्थता प्रमाणित भइसकेको छ वा छैन ?</p><p class="content-paragraph indent-2">(ख) प्रमाणित भइसकेको कुरा कारबाही गर्नका निमित्त पर्याप्त छन् वा छैनन् ?</p><p class="content-paragraph indent-2">(ग) सजाय गरेको ठीक वा बढ्ता के छ ?</p><p class="content-paragraph indent-1">(३) पुनरावेदन सुन्ने अधिकारीले उपनियम (२) बमोजिम पुनरावेदनमाथि विचार गर्दा सजाय दिने अधिकारीबाट विभागीय कारबाही गर्दा अबलम्बन गर्नु पर्ने कार्यविधि सम्बन्धी कुनै त्रुटि गरेको वा अरू कुनै उचित कारणले गर्दा पुनरावेदनकर्तालाई मर्का परेको छ भन्ने लागेमा पुनः जाँचबुझ गर्नको निमित्त आदेश दिन सक्नेछ ।</p><p class="content-paragraph indent-1">(४) सजायको आदेश दिने अधिकारीबाट वस्तुनिष्ठ प्रमाणको अभावमा गलत नियत वा कुनै आग्रह वा पूर्वाग्रह राखी त्यस्तो निर्णय गरेको देखिएमा पुनरावेदन सुन्ने अधिकारीले त्यस्तो अधिकारीलाई सचेत गराउन, निजको व्यक्तिगत अभिलेखमा सो व्यहोरा जनाउन लगाउन वा विभागीय कारवाही समेत गर्न, गराउनका लागि लेखी पठाउन सक्नेछ ।</p><p class="content-paragraph indent-1">(५) पुनरावेदन सुन्ने अधिकारीले पुनरावेदन प्राप्त भएको मितिले तीन महिनाभित्र निर्णय गरिसक्नु पर्नेछ ।</p><p class="content-paragraph indent-2">तर विशेष कारणले सो अवधिभित्र निर्णय गर्न नसकिएमा पुनरावेदन सुन्ने अधिकारीले निर्णय हुन नसकेको व्यहोरा खुलाई सम्बन्धित मिसिलमा संलग्न गर्नु पर्नेछ ।</p><p class="content-paragraph"><span class="bold">६९. प्रहरी सेवामा पुनः कायम भएपछि पूरा तलब, भत्ता पाउनेः</span> कुनै प्रहरी कर्मचारीलाई सेवाबाट हटाउने वा वर्खास्त गर्ने गरी दिइएको आदेश कुनै अदालत वा अधिकारीबाट रद्द भई निज सेवामा पुनः कायम भएमा त्यस्तो प्रहरी कर्मचारीले सेवाबाट हटाइएको वा बर्खास्त गरिएको मितिदेखि पुनः कायम भएको मितिसम्मको पूरा तलब, भत्ता र तलब वृद्धि पाउने भए सो समेत पाउनेछ ।</p><p class="content-paragraph indent-1">तर गयल कट्टी भई सेवावाट हटाइएको वा वर्खास्त गरिएको प्रहरी कर्मचारी सेवामा बहाली भएमा निजले गयल कट्टी भएको अवधिको कुनै पनि सुविधा पाउने छैन ।</p><p class="content-paragraph"><span class="bold">७०. हानी नोक्सानी असुल उपर गरिनेः</span> कुनै प्रहरी कर्मचारीको लापर्वाहीको कारणबाट नेपाल सरकारलाई कुनै हानी, नोक्सानी हुन गएमा सो हानी, नोक्सानी त्यस्तो प्रहरी कर्मचारीको निजको जुनसुकै स्रोतबाट असुल उपर गरिनेछ ।</p><div class="section-header">परिच्छेद-७</div><div class="sub-section-header">अवकाश, उपदान र निवृत्तिभरण</div><p class="content-paragraph"><span class="bold">७१. अनिवार्य अवकाशः</span> (१) प्रहरी कर्मचारीले देहाय बमोजिम जुन पहिले हुन्छ सोही आधारमा प्रहरी सेवाबाट स्वतः अवकाश पाउनेछः–</p><p class="content-paragraph indent-1">(क) देहायको पदमा बहाल रहेको प्रहरी कर्मचारीको देहाय बमोजिमको उमेर पूरा भएमाः-</p><table class="no-border-table"><tbody><tr><td>(१) प्रहरी नायब महानिरीक्षक</td><td class="cell-right-align">- ५६ वर्ष</td></tr><tr><td>(२) प्रहरी वरिष्ठ उपरीक्षक वा प्रहरी उपरीक्षक</td><td class="cell-right-align">५५ वर्ष</td></tr><tr><td>(३) प्रहरी नायब उपरीक्षक</td><td class="cell-right-align">५४ वर्ष</td></tr><tr><td>(४) प्रहरी निरीक्षक</td><td class="cell-right-align">- ५३ वर्ष</td></tr><tr><td>(५) प्रहरी नायब निरीक्षक</td><td class="cell-right-align">५२ वर्ष</td></tr></tbody></table><p class="content-paragraph indent-1">(ख) देहायका पदमा देहायको अवधिसम्म बहाल रहेको प्रहरी कर्मचारीले सो अवधि पूरा भएमाः-</p><table class="no-border-table"><tbody><tr><td>(१) प्रहरी नायब महानिरीक्षक</td><td class="cell-right-align">५ वर्ष</td></tr><tr><td>(२) प्रहरी वरिष्ठ उपरीक्षक</td><td class="cell-right-align">६ वर्ष</td></tr><tr><td>(३) प्रहरी उपरीक्षक</td><td class="cell-right-align">१० वर्ष</td></tr></tbody></table><p class="content-paragraph indent-1">(ग) प्रहरी कर्मचारीको नोकरी अवधि तीस वर्ष पूरा भएमा ।</p><p class="content-paragraph indent-1">(२) उपनियम (१) को खण्ड (क) को प्रयोजनको लागि प्रहरी कर्मचारीको उमेरको हिसाब गर्दा निजले पेश गरेको नागरिकताको प्रमाणपत्रमा उल्लेख भएको जन्मदिन वा वर्षबाट हुन आएको उमेर, निजले पेश गरेको शैक्षिक योग्यताको प्रमाणपत्रमा उल्लेख भएको जन्मदिन वा वर्षबाट हुन आएको उमेर वा निजले भरेको वैयक्तिक नोकरी विवरण (सिटरोल) मा लेखी दिएको जन्ममिति वा वर्षबाट हुन आएको उमेर मध्ये जुन उमेरबाट निज पहिले अवकाश हुन्छ सोही आधारमा उमेर गणना गरिनेछ ।</p><p class="content-paragraph indent-1">(३) उपनियम (१) को खण्ड (ख) वा (ग) बमोजिम अवकाश प्राप्त गर्ने प्रहरी कर्मचारीको हकमा निजको खण्ड (क) बमोजिमको उमेर बाँकी अवधि रहेमा त्यसरी बाँकी हुन आउने अवधि थप गरी निजले पाउने निवृत्तिभरणको हिसाब गरिनेछ ।</p><p class="content-paragraph indent-1">(४) सम्वत् २०४९ साल फागुन १५ गते भन्दा अघि प्रहरी सेवा वा नेपाल विशेष सेवामा नियुक्ति पाई तत्कालीन विशेष प्रहरी विभागबाट केन्द्रमा स्थानान्तरण भई उपनियम (१) बमोजिम अवकाश प्राप्त गरेका वा गर्ने प्रहरी कर्मचारीले निज नियुक्ति हुँदाका बखत वहाल रहेको निजको सेवा, समूह सम्बन्धी नियमावली बमोजिम अवकाश प्राप्त गर्न जति उमेर बाँकी रहेको छ सो अवधि निजले गरेको जम्मा नोकरी अवधिमा थप गरी निजले पाउने निवृत्तिभरणको हिसाब गरिनेछ ।</p><p class="content-paragraph"><span class="bold">७२. स्वेच्छिक अवकाशः</span> नियुक्ति गर्ने अधिकारीले चाहेमा नियम ७५ बमोजिम निवृत्तिभरण पाउने अवधि पूरा गरेको प्रहरी कर्मचारीलाई सेवाबाट अवकाश लिने अनुमति दिन सक्नेछ ।</p><p class="content-paragraph"><span class="bold">७३. राजीनामा स्वीकृत गर्ने अधिकारीः</span> (१) देहायका प्रहरी कर्मचारीको राजीनामा स्वीकृत गर्ने अधिकार देहायका अधिकारीलाई हुनेछः-</p><table class="no-border-table"><tbody><tr><td>(क) राजपत्राङ्कित प्रथम श्रेणीका प्रहरी कर्मचारी</td><td class="cell-right-align">- नेपाल सरकार</td></tr><tr><td>(ख) राजपत्राङ्कित द्वितीय श्रेणीसम्मका प्रहरी कर्मचारी</td><td class="cell-right-align">प्रमुख</td></tr></tbody></table><p class="content-paragraph indent-1">(२) निवृत्तिभरण पाउने सेवा अवधि पुगेको र एउटै पदमा कम्तीमा बाह्र वर्ष बहाल रहेको प्रहरी नायब उपरीक्षक वा सोभन्दा मुनिका कुनै प्रहरी कर्मचारीको नियम ७१ बमोजिम अनिवार्य अवकाश हुन एक महिना बाँकी भएमा निजलाई एक तह पदोन्नति गरी अवकाश दिइनेछ ।</p><p class="content-paragraph indent-1">(३) प्रहरी कर्मचारीलाई अवकाशको पत्र दिने अधिकार प्रमुखलाई हुनेछ ।</p><p class="content-paragraph"><span class="bold">७४. उपदानः</span> (१) पाँच वर्ष वा सो भन्दा बढी सेवा गरेको तर नियम ७५ बमोजिम निवृत्तिभरण पाउने अवधि नपुगेको प्रहरी कर्मचारीले अवकाश पाएमा, राजीनामा स्वीकृत गराई पदबाट अलग भएमा वा भविष्यमा सरकारी नोकरीको निमित्त अयोग्य नठहरिने गरी पदबाट हटाइएमा देहायको दरले उपदान पाउनेछः–</p><p class="content-paragraph indent-1">(क) पाँच वर्ष भन्दा बढी दश वर्षसम्म नोकरी गरेको प्रहरी कर्मचारीले आफूले काम गरेको प्रत्येक वर्षको निमित्त आखिरी आधा महिनाको तलव,</p><p class="content-paragraph indent-1">(ख) दश वर्ष भन्दा बढी पन्ध्र वर्षसम्म नोकरी गरेको प्रहरी कर्मचारीले आफूले काम गरेको प्रत्येक वर्षको निमित्त आखिरी एक महिनाको तलव,</p><p class="content-paragraph indent-1">(ग) पन्ध्र वर्षभन्दा बढी बीस वर्ष भन्दा कम नोकरी गरेको प्रहरी कर्मचारीले आफूले काम गरेको प्रत्येक वर्षको निमित्त आखिरी डेढ महिनाको तलब ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि कुनै प्रहरी कर्मचारीले सेवामा बहाल रहने उद्देश्यले नागरिकता, उमेर वा योग्यता ढाँटेको प्रमाणित हुन आएमा त्यस्तो प्रहरी कर्मचारीलाई उपदान दिइने छैन ।</p><p class="content-paragraph"><span class="bold">७५. निवृत्तिभरणः</span> (१) प्रहरी कर्मचारीले बीस वर्ष वा सोभन्दा बढी अवधिसम्म प्रहरी सेवामा काम गरी नोकरीबाट अवकाश भएमा देहाय बमोजिमको हिसाबले हुन आउने रकम मासिक निवृत्तिभरण पाउनेछः-</p><p class="content-paragraph indent-1">(क) राजपत्राङ्कित प्रहरी कर्मचारीको निमित्तः</p><table class="no-border-table"><tbody><tr><td>नोकरी वर्ष × आखिरी तलब</td><td class="cell-right-align">४०</td></tr></tbody></table><p class="content-paragraph indent-1">(ख) राजपत्र अनङ्कित प्रहरी कर्मचारीको निमित्तः</p><table class="no-border-table"><tbody><tr><td>नोकरी वर्ष × आखिरी तलब</td><td class="cell-right-align">५०</td></tr></tbody></table><p class="content-paragraph indent-1">(२) निवृत्तिभरणको न्यूनतम रकम समान पदको बहालवाला प्रहरी कर्मचारीको तलब स्केलको सुरु अङ्कको आधाभन्दा कम र अधिकतम रकम समान पदको बहालवाला प्रहरी कर्मचारीको तलबको सुरु स्केलभन्दा बढी हुने छैन ।</p><p class="content-paragraph indent-1">(३) पन्ध्र वर्ष सेवा अवधि पूरा गरेको कुनै प्रहरी कर्मचारीको मृत्यु भएमा निजको सेवा अवधिमा निवृत्तिभरणको लागि आवश्यक पर्ने सेवा अवधि थप गरी निजको परिवारलाई निवृत्तिभरण वा उपदान जुन लिन चाहन्छ सो रोजेर लिन दिइनेछ ।</p><p class="content-paragraph indent-1">(४) यस नियमावलीमा अन्यत्र जुनसुकै कुरा लेखिएको भए तापनि भविष्यमा सरकारी सेवाको निमित्त अयोग्य ठहरिने गरी सेवाबाट वर्खास्त गरिएको प्रहरी कर्मचारीले यस नियमावली बमोजिम निवृत्तिभरण पाउने छैन ।</p><p class="content-paragraph"><span class="bold">७६. निवृत्तिभरणमा वृद्धिः</span> बहालवाला प्रहरी कर्मचारीको तलब वृद्धि हुँदा तलबको सुरु अङ्कमा जति वृद्धि भएको छ, त्यसको दुई तिहाई रकम समान पदका सेवानिवृत्त प्रहरी कर्मचारीको निवृत्तिभरण रकममा पनि थप गरिनेछ ।</p><p class="content-paragraph indent-1">तर समान पदको प्रहरी कर्मचारी सेवामा नरहेमा नेपाल प्रहरीको समान पदको प्रहरी कर्मचारीको तलबको शुरु अङ्कमा जति बृद्धि भएको छ त्यसको दुई तिहाई रकम सेवानिवृत्त प्रहरी कर्मचारीको निवृत्तभरणमा थप गरिनेछ ।</p><p class="content-paragraph"><span class="bold">७७. पारिवारिक उपदान वा निवृत्तिभरणः</span> (१) कुनै प्रहरी कर्मचारीको सेवामा छँदै वा निवृत्तिभरण पाउन थालेको सात वर्ष नपुग्दै मृत्यु भएमा निजको परिवार वा निजको नाबालक भाइ वा अविवाहिता दिदी बहिनीलाई नियम ७४ वा ७५ मा लेखिए बमोजिम उपदान वा निवृत्तिभरण प्राप्त हुनेछ ।</p><p class="content-paragraph indent-1">तर निवृत्तिभरणको हकमा यस्तो निवृत्तिभरण सात वर्षभन्दा बढी समय प्राप्त हुने छैन । निवृत्तिभरण पाउन थालेको सात वर्ष नपुग्दै मृत्यु भएको प्रहरी कर्मचारीको परिवार, नाबालक भाइ वा अविवाहिता दिदी बहिनीलाई सात वर्ष पुगेपछि निवृत्तिभरण प्राप्त हुने छैन ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भए तापनि निवृत्तिभरण पाउने व्यक्ति नाबालक रहेछ भने निजले अठार वर्षको उमेर नभएसम्म त्यस्तो निवृत्तिभरण पाउनेछ ।</p><p class="content-paragraph indent-1">(३) प्रहरी कर्मचारीको विधुर पति वा विधवा पत्नीले निजको पति वा पत्नी सेवामा छँदै वा निवृत्तिभरण पाउन थालेको सात वर्ष नपुग्दै मृत्यु भएमा उपनियम (१) बमोजिम पारिवारिक निवृत्तिभरण पाउने भएमा सो निवृत्तिभरण पाउने अवधि भुक्तान भएको मितिदेखि र त्यस्तो निवृत्तिभरण नपाउने भएमा वा निजको पति वा पत्नीले निवृत्तिभरण पाउन थालेको सात वर्ष व्यतित भई सकेपछि मृत्यु भएकोमा निजको मृत्यु भएको मितिदेखि जीवनभर निजले पाउने निवृत्तिभरणको आधा रकम पाउनेछ ।</p><p class="content-paragraph indent-1">(४) बहालवाला समान पदका प्रहरी कर्मचारीको तलब वृद्धि हुँदा तलबको सुरु अङ्कमा जति वृद्धि भएको छ त्यसको दुई तिहाई रकम पारिवारिक निवृत्तिभरणमा पनि थप गरिनेछ ।</p><p class="content-paragraph indent-2">तर समान पदको प्रहरी कर्मचारी सेवामा नरहेमा नेपाल प्रहरीको समान पदको प्रहरी कर्मचारीको तलबको शुरु अङ्कमा जति बृद्धि भएको छ त्यसको दुई तिहाई रकम पारिवारिक निवृत्तभरणमा थप गरिनेछ ।</p><p class="content-paragraph indent-1">(५) कुनै प्रहरी कर्मचारीको यस नियम बमोजिम पाउने कुनै रकम लिन नपाउँदै मृत्यु भएमा सो रकम निजको परिवारको सदस्यहरुमध्ये यस नियमावली बमोजिम निजको उपदान वा निवृत्तिभरण पाउने ठहरिएको व्यक्तिले लिन पाउनेछ ।</p><p class="content-paragraph indent-1">(६) उपदान वा निवृत्तिभरण दिंदा मृत प्रहरी कर्मचारीले आफ्नो परिवारका सदस्य मध्ये नाबालक भाइ वा अविवाहिता दिदी बहिनी कसैलाई इच्छाएको रहेछ भने सो व्यक्तिलाई र कुनै कारणले सो व्यक्तिले उपदान वा निवृत्तिभरण पाउन नसक्ने भएमा वा कसैलाई पनि इच्छाएको रहेनछ भने सो प्रहरी कर्मचारीको परिवारको सदस्यमध्ये नेपाल सरकारले उचित ठहर्याएको व्यक्तिलाई दिइनेछ ।</p><p class="content-paragraph"><span class="bold">७८. अशक्त वृत्तिः</span> (१) कुनै प्रहरी कर्मचारी सरकारी कामको सिलसिलामा दुर्घटनामा परी अङ्गभङ्ग भई वा चोटपटक लागेको कारणले शारीरिक वा मानसिक रुपमा सेवाको लागि असमर्थ भएमा त्यस्तो प्रहरी कर्मचारीले निजको जीविकाको निमित्त बाँचुञ्जेलसम्म अशक्त वृत्तिको रुपमा उपनियम (२) मा लेखिए बमोजिम निवृत्तिभरण सहित उपनियम (३) मा लेखिए बमोजिमको अशक्त भत्ता पाउनेछ ।</p><p class="content-paragraph indent-1"><span class="bold">स्पष्टीकरणः</span> यस उपनियमको प्रयोजको लागि मानसिक रुपमा अशक्त भन्नाले नेपाल सरकारले गठन गरेको मेडिकल बोर्डबाट शारीरिक वा मानसिक रुपमा अशक्त भई सेवाको लागि असमर्थ भनी सिफारिस गरेको प्रहरी कर्मचारी सम्झनु पर्छ ।</p><p class="content-paragraph indent-1">(२) उपनियम (१) बमोजिम अशक्त प्रहरी कर्मचारीको सेवा अवधि निवृत्तिभरण पाउने अवधि पुगेको भए निजले तत्काल खाइपाई आएको तलबले नियम ७५ को उपनियम (१) बमोजिम हिसाब गरी हुन आउने रकम बराबर अशक्त निवृत्तिभरण पाउनेछ । त्यस्तो अशक्त प्रहरी कर्मचारीको सेवा अवधि निवृत्तिभरण पाउने अवधिभन्दा घटी भएमा यस नियमावली बमोजिम निवृत्तिभरण पाउने वर्ष पुर्याउन नपुग प्रत्येक पूरा वा चानचुन वर्षको निमित्त दामासाहीबाट कट्टी गरी बाँकी हुन आउने रकम निवृत्तिभरण वापत पाउनेछ । यसरी कट्टी गर्दा एक तिहाईभन्दा बढी रकम कट्टी गरिने छैन ।</p><p class="content-paragraph indent-1">(३) प्रहरी कर्मचारीले अशक्तता बापत उपनियम (२) बमोजिम पाउने अशक्त निवृत्तिभरणको अतिरिक्त थप पाउने मासिक अशक्त भत्ताको रकम निजले खाईपाई आएको तलबको बीस प्रतिशत बराबर हुनेछ ।</p><p class="content-paragraph indent-1">(४) उपनियम (१) बमोजिम चोटपटक लाग्न गई उपचार गराउँदा लाग्ने खर्चको पूरा रकम सम्बन्धित प्रहरी कर्मचारीले पाउनेछ र यस्तो उपचार खर्च दिंदा यस नियमावली बमोजिम पाउने उपचार खर्चमा कट्टा गरिने छैन ।</p><p class="content-paragraph indent-1">(५) यस नियम बमोजिम अशक्त वृत्ति पाइरहेको कुनै प्रहरी कर्मचारीको मुत्यु त्यस्तो सुविधा पाउन सुरु गरेको मितिले सात वर्ष नपुग्दै भएमा सो सात वर्ष पूरा हुन बाँकी अवधि वापत पाउने अशक्त वृत्ति अनुदानको रुपमा एकमुष्ट रकम नियम ७५ को उपनियम (१) बमोजिम उपदान वा निवृत्तिभरण पाउने ठहरिएको व्यक्तिले लिन पाउनेछ ।</p><p class="content-paragraph indent-1">(६) बहालवाला नेपाल प्रहरी कर्मचारीको तलब वृद्धि हुँदा समान स्तरको प्रहरी कर्मचारीको तलबको सुरु अङ्कको रकममा जति प्रतिशत वृद्धि भएको छ सोही प्रतिशतले उपनियम (१) बमोजिमको अशक्त वृत्तिको रकममा समेत वृद्धि हुनेछ ।</p><p class="content-paragraph"><span class="bold">७९. असाधारण पारिवारिक निवृत्तिभरण र उपदानः</span> (१) कुनै प्रहरी कर्मचारी सरकारी कामको सिलसिलामा कुनै दुर्घटनामा परी तत्काल मृत्यु भएमा वा त्यसैको कारणबाट निको नहुँदै पछि मृत्यु भएमा निजको पति वा पत्नी वा यस नियमावली बमोजिम निवृत्तिभरण वा उपदान पाउने ठहरेको व्यक्तिलाई त्यस्तो प्रहरी कर्मचारीले खाइपाई आएको तलब को आधा पारिवारिक निवृत्तिभरण र देहाय बमोजिम असाधारण पारिवारिक उपदान समेत दिइनेछः-</p><p class="content-paragraph indent-1">(क) दश वर्षसम्मको सेवा अवधि नपुग्दै मृत्यु भएकोमा निजले खाइपाई आएको छ महिनाको तलब बराबरको रकम,</p><p class="content-paragraph indent-1">(ख) दश वर्ष भन्दा बढी बीस वर्षभन्दा कम सेवा अवधि पूरा गरी मृत्यु भएकोमा निजले खाइपाई आएको नौं महिनाको तलब बराबरको रकम,</p><p class="content-paragraph indent-1">(२) उपनियम (१) बमोजिम असाधारण पारिवारिक निवृत्तिभरण मृतक प्रहरी कर्मचारीको पति वा पत्नी तथा बाबु, आमा भए आजीवन र छोरा वा अविवाहिता छोरी भए एक्काइस वर्षको उमेर पूरा नगरेसम्म वा निज सरकारी सेवामा प्रवेश गरेको जुन मिति अगाडि हुन्छ सो मितिसम्म पाउनेछ ।</p><p class="content-paragraph indent-1">(३) बहालवाला नेपाल प्रहरी कर्मचारीको तलब वृद्धि हुँदा समान स्तरको प्रहरी कर्मचारीको तलबको सुरु अङ्कको रकममा जति प्रतिशत वृद्धि भएको छ सोही प्रतिशतले उपनियम (१) बमोजिमको असाधारण पारिवारिक निवृत्तिभरण र उपदान रकममा समेत वृद्धि हुनेछ ।</p><p class="content-paragraph indent-1">(४) यस नियमको प्रयोजनको लागि प्रहरी कर्मचारीको विधुर पति वा विधवा पत्नीलाई देहायको अवस्थामा मात्र मान्यता दिइनेछः-</p><p class="content-paragraph indent-2">(क) उपर्युक्त कारणबाट मृत्यु हुने घटना घट्नु अघि त्यस्तो प्रहरी कर्मचारीसँग वैवाहिक सम्बन्ध भइसकेको हुनु पर्नेछ ।</p><p class="content-paragraph indent-2">(ख) प्रहरी कर्मचारीको मृत्यु भएको समयमा निजसंग सगोलमा बसेको हुनु पर्नेछ ।</p><p class="content-paragraph"><span class="bold">८०. सन्ततिवृत्ति र शैक्षिक वृत्तिः</span> (१) कुनै प्रहरी कर्मचारी सरकारी कामको सिलसिलामा कुनै दुर्घटनामा परी सोही कारणले आजीवन काम गर्न नसक्ने गरी अशक्त भएमा त्यस्तो अशक्त प्रहरी कर्मचारीको बढीमा दुई सन्ततिलाई देहायको दरले मासिक सन्ततिवृत्ति दिइनेछः-</p><table class="no-border-table"><tbody><tr><td>(क) राजपत्राङ्कित प्रहरी अधिकृत</td><td class="cell-right-align">– दुई सय साठी रुपैयाँ</td></tr><tr><td>(ख) राजपत्र अनङ्कित प्रहरी</td><td class="cell-right-align">एक सय चौबीस रुपैयाँ</td></tr></tbody></table><p class="content-paragraph indent-1">(२) कुनै प्रहरी कर्मचारीको उपनियम (१) बमोजिमको अवस्था परी मृत्यु भएमा त्यस्तो मृतक प्रहरी कर्मचारीको बढीमा दुई सन्ततिलाई मृतक प्रहरी कर्मचारीको बहाल रहेको पदको सुरु तलब स्केलको देहाय बमोजिमको प्रतिशतका दरले मासिक सन्ततिवृत्ति दिइनेछः-</p><table class="main-table"><thead><tr><th>पद</th><th>सुरु तलबको प्रतिशत</th></tr></thead><tbody><tr><td>(क) प्रहरी नायब महानिरीक्षक वा प्रहरी वरिष्ठ उपरीक्षक</td><td>८</td></tr><tr><td>(ख) प्रहरी उपरीक्षक वा प्रहरी नायब उपरीक्षक</td><td>९</td></tr><tr><td>(ग) प्रहरी निरीक्षक</td><td>१०</td></tr><tr><td>(घ) प्रहरी नायब निरीक्षक</td><td>१२</td></tr></tbody></table><p class="content-paragraph indent-1">(३) उपनियम (१) बमोजिमको सन्ततिवृत्ति छोरा वा अविवाहिता छोरी भए एक्काईस वर्षको उमेर पूरा गरेको वा निज सरकारी सेवामा प्रवेश गरेको जुन मिति अगाडि हुन्छ सो मितिसम्म पाउनेछ र उपनियम (२) वमोजिमको सन्ततिवृत्ति अठार वर्षको उमेरसम्म पाउनेछ ।</p><p class="content-paragraph indent-1">(४) कुनै प्रहरी कर्मचारीको सरकारी कामको सिलसिलामा दुर्घटनामा परी अशक्त भएमा वा मृत्यु भएमा त्यस्तो अशक्त वा मृतक प्रहरी कर्मचारीको बढीमा दुई सन्ततिलाई अठार वर्षको उमेर पूरा नभएसम्म उपनियम (१) वा (२) बमोजिमको सन्ततिवृत्तिको अतिरिक्त देहाय बमोजिमको दरले वार्षिक शैक्षिकवृत्ति समेत दिइनेछः–</p><table class="no-border-table"><thead><tr><th>पद</th><th>शैक्षिकवृत्ति</th></tr></thead><tbody><tr><td>(क) राजपत्राङ्कित प्रहरी अधिकृत</td><td class="cell-right-align">दुईहजार चार सय रुपैयाँ</td></tr><tr><td>(ख) राजपत्र अनङ्कित प्रहरी</td><td class="cell-right-align">एक हजार आठ सय रुपैयाँ</td></tr></tbody></table><p class="content-paragraph"><span class="bold">८१. समितिको व्यवस्थाः</span> (१) सरकारी कामको सिलसिलामा खटिएको कुनै प्रहरी कर्मचारी दुर्घटनामा परी अशक्त भएमा, सोही कारणबाट निजको मृत्यु भएमा, चोटपटक लागि उपचार गर्नु परेमा वा त्यस्तो प्रहरी कर्मचारीको परिवार वा सन्ततिले पाउने सन्तति वृत्ति, उपदान वा उपचार खर्चको सम्बन्धमा सिफारिस गर्न देहायका बमोजिमको एक समिति रहनेछः-</p><p class="content-paragraph indent-1">(क) प्रधानमन्त्री तथा मन्त्रिपरिषद्को कार्यालयको प्रतिनिधि,</p><p class="content-paragraph indent-1">(ख) अर्थ मन्त्रालयको प्रतिनिधि,</p><p class="content-paragraph indent-1">(ग) केन्द्रको कर्मचारी प्रशासन शाखा प्रमुख ।</p><p class="content-paragraph indent-1">(२) उपनियम (१) बमोजिमको समितिलाई केन्द्रमा कार्यरत प्रहरी कर्मचारीको मृत्यु वा चोटपटक सरकारी कामको सिलसिलामा भएको हो, होइन भन्ने र अशक्तताको सम्बन्धमा समेत आवश्यक जाँचबुझ गरी सिफारिस गर्ने अधिकार हुनेछ ।</p><p class="content-paragraph"><span class="bold">८२. निवृत्तिभरण सम्बन्धी कार्यविधिः</span> (१) उमेरको हद वा सेवा अवधि पुगेको कारणबाट निवृत्तिभरण पाउने प्रहरी कर्मचारीले अवकाशलिने मितिभन्दा छ महिना अगाडि तोकिएको फाराम भरी सम्बन्धित अधिकारी समक्ष पठाउनु पर्नेछ । त्यस्तो प्रहरी कर्मचारीको मृत्यु भएमा निजको मृत्यु भएको छ महिनाभित्र निजको परिवारले निवृत्तिभरणका लागि सम्बन्धित अधिकारी समक्ष दरखास्त पठाउनु पर्नेछ ।</p><p class="content-paragraph indent-1">(२) नियम ६३ को उपनियम (२) बमोजमको अवस्थामा बाहेक अन्य जुनसुकै कारणबाट सेवा निवृत्त हुने कर्मचारीको निवृत्तिभरण रकम निर्धारण, निवृत्तिभरण अधिकारपत्र तथा निवृत्त कर्मचारी परिचयपत्रका लागि केन्द्रले सिफारिस सहित प्रहरी किताबखानामा लेखी पठाउनु पर्नेछ ।</p><p class="content-paragraph"><span class="bold">८३. नोकरी अवधिको गणनाः</span> (१) यस परिच्छेदको प्रयोजनको निमित्त नोकरी अवधिको गणना गर्दा सेवाको कुनै पदमा स्थायी नियुक्ति भई नोकरी गरेको जम्मा अवधि (बीचमा टुटेको भए सो टुटेको अवधि कटाई) लाई गणना गरिनेछ ।</p><p class="content-paragraph indent-1">(२) उपनियम (१) मा जुनसुकै कुरा लेखिएको भएता पनि कुनै कारणले सेवाबाट अवकाश भई उपदान पाइसकेको व्यक्ति प्रहरी सेवामा पुर्नबहाली भएमा निजले पहिले पाएको उपदानको रकम फिर्ता गरेमा मात्र निजको पहिलेको नोकरी जोडिनेछ ।</p><div class="section-header">परिच्छेद-८</div><div class="sub-section-header">तलब, भत्ता, उपचार खर्च तथा अन्य सुविधा</div><p class="content-paragraph"><span class="bold">८४. तलब, भत्ताः</span> (१) प्रहरी कर्मचारीले आफ्नो पदमा बहाल गरेको मिति देखि प्रत्येक महिना भुक्तान भएपछि नेपाल सरकारले तोकिदिए बमोजिमको तलब, भत्ता पाउनेछ ।</p><p class="content-paragraph indent-1">(२) माथिल्लो तलबमानको कुनै पदमा बढुवा पाउने प्रहरी कर्मचारीले उक्त तलबमानमा तोकिएको सुरु तलबै पाउनेछ ।</p><p class="content-paragraph indent-2"><span class="bold">◇तर</span> निजले साविक पदमा पाइरहेको तलब बढुवा भएको पदको न्यूनतम तलब बराबर वा सो भन्दा बढी भएमा निजको बढुवा भएको पदको तलब निर्धारण गर्दा देहाय बमोजिम निर्धारण गरिनेछः-</p><p class="content-paragraph indent-3">(क) निजले साबिक पदमा पाइरहेको तलब बढुवा भएको पदको तलबको सुरु तलब बराबर मात्र भएमा सो तलबमा माथिल्लो पदको एक तलब वृद्धि थप गरेर,</p><p class="content-paragraph indent-3">(ख) निजले साबिक पदमा पाइरहेको तलब बढ्वा भएको पदको सुरु तलबभन्दा बढी भएमा साबिकमा पाइआएको तलबमा नपुगसम्मको तलब वृद्धि थप गरी माथिल्लो पदको एक तलब वृद्धि समेत थप गरेर।</p><p class="content-paragraph"><span class="bold">८५. तलब वृद्धिः</span> तलब वृद्धि रोक्का भएको अवस्थामा बाहेक प्रत्येक प्रहरी कर्मचारीले एक वर्ष सेवा पूरा गरेपछि एक तलब वृद्धि पाउनेछ ।</p><p class="content-paragraph"><span class="bold">८६. उपचार खर्चः</span> (१) प्रहरी कर्मचारीले सेवा अवधिभरमा राजपत्राङ्कित प्रहरी कर्मचारी भए बाह्र महिना बराबरको रकम र राजपत्र अनङ्कित प्रहरी कर्मचारी भए अठार महिना बराबरको खाइपाई आएको तलब रकमसम्म उपचार खर्च वापत पाउनेछ ।</p><p class="content-paragraph indent-1">(२) कुनै प्रहरी कर्मचारी वा निजको परिवारको सदस्य बिरामी भएमा उपनियम (१) बमोजिम पाउने रकममा नबढ्ने गरी देहाय बमोजिम भएको खर्चको रकम दिइनेछः-</p><p class="content-paragraph indent-2">(क) उपचारको निमित्त स्वीकृत चिकित्सकले दिएको प्रेस्क्रिप्सन बमोजिम खरिद गरेको औषधि खर्च,</p><p class="content-paragraph indent-2">(ख) स्वास्थ्य संस्थामा भर्ना हुँदा र उपचार गराउँदा लागेको बिल बमोजिमको खर्च,</p><p class="content-paragraph indent-2">(ग) प्लाष्टिक सर्जरी बाहेक सबै किसिमका चिरफार (सर्जिकल अप्रेशन) गर्दा लागेको बिल बमोजिमको खर्च,</p><p class="content-paragraph indent-2">(घ) आफ्नो घर वा डेरा छाडी अर्को जिल्लामा वा विदेशमा गई औषधि उपचार गराउँदा त्यस्तो स्थानसम्म पुग्दा र फर्कदाको बिरामीको र कुरुवा चाहिने अवस्था भए एक जना कुरुवाको यातायात खर्चको पूरै रकम र खाना खर्च वापत निज बिरामी प्रहरी कर्मचारीले नियम अनुसार पाउने दैनिक भत्ताको पचत्तहर प्रतिशत रकम ।</p><p class="content-paragraph indent-1"><span class="bold">स्पष्टीकरणः</span> यस उपनियमको प्रयोजको लागि “स्वीकृत चिकित्सक” भन्नाले सरकारी सेवामा रहेको वा प्रचलित कानून बमोजिम चिकित्सकको रुपमा दर्ता भएका डाक्टर, कविराज, हेल्थ असिष्टेण्ट, वैद्य समेतलाई जनाउँछ ।</p><p class="content-paragraph indent-1">(३) सरकारी कामको सिलसिलामा खटिँदा चोटपटक लाग्न गई त्यस्तो चोटपटकको नेपालभित्र औषधि उपचार हुन नसक्ने भनी नेपाल सरकारद्वारा गठित मेडिकल बोर्डद्वारा सिफारिस गरेको प्रहरी कर्मचारीले विदेशमा गई उपचार गराउन चाहेमा निजलाई नेपाल सरकारले उचित ठहर्याएको थप आर्थिक सहायता दिन सक्नेछ ।</p><p class="content-paragraph indent-1">(४) यस नियम बमोजिम पाउने उपचार खर्च कुनै प्रहरी कर्मचारीले पेश्कीको रुपमा लिन चाहेमा र सोको कारण मनासिब देखिएमा यस नियमको अधीनमा रही पछि हिसाब बुझाउने गरी पेश्की रकम दिन सकिनेछ । त्यसरी पेश्की दिएको रकमको हिसाब गर्दा उपचार बापत पाउने रकमभन्दा बढी हुन आएमा बढी भएजति रकम सम्बन्धित प्रहरी कर्मचारीको तलबबाट किस्ताबन्दीमा कट्टी गरिनेछ । त्यसरी कट्टी गर्नु पर्ने रकम भुक्तान नहुदै सम्बन्धित प्रहरी कर्मचारी वा निजको परिवारको सदस्यको मृत्यु भएमा सो कट्टी गर्न बाँकी रहेको रकम मिन्हा हुनेछ ।</p><p class="content-paragraph indent-1">(५) भविष्यमा सरकारी सेवाको लागि अयोग्य ठहरिने गरी सेवाबाट बर्खास्त गरिएकोमा बाहेक अन्य अवस्थामा सेवाबाट अलग हुने प्रहरी कर्मचारीले यस नियम बमोजिम सेवा अवधिभरमा पाउने उपचार खर्च मध्ये केही लिई वा नलिई उपचार खर्च लिन बाँकी भएको भए त्यस्तो बाँकी रकम एकमुष्ट लिन पाउनेछ ।</p><p class="content-paragraph indent-2">तर निवृत्तिभरण पाउने गरी सेवाबाट अवकाश पाएको प्रहरी कर्मचारीले उपचार खर्च बापत लिन बाँकी रकममा बीस वर्ष, पच्चीस वर्ष वा सो भन्दा बढी सेवा अवधि भएकोमा क्रमशः दश, पन्ध्र र बीस प्रतिशत थप गरी हुन आउने रकम एकमुष्ट लिन पाउनेछ ।</p><p class="content-paragraph indent-1">(६) दश वर्षको सेवा अवधि नपुगेको कुनै प्रहरी कर्मचारीलाई औषधि उपचारको लागि खर्च दिंदा यस नियममा तोकिएको रकमलाई दशवर्ष सेवा गरेवापत पाउने रकम मानी दामासाहीले हुन आउने रकम मात्र दिइनेछ ।</p><p class="content-paragraph indent-1">(७) यस नियम बमोजिम स्वास्थ्य संस्थामा भर्ना भई वा विदेशमा गई उपचार गराउनु पर्दा बाहेक प्रहरी कर्मचारीलाई एक वर्षमा निजले खाइपाई आएको डेढ महिनाको तलब बराबरको रकम भन्दा बढी उपचार खर्च दिइने छैन ।</p><p class="content-paragraph indent-1">(८) यस नियम बमोजिम प्रहरी कर्मचारीले पाएको उपचार खर्चको विवरण खर्च लेख्ने कार्यालयले प्रहरी कर्मचारीको व्यक्तिगत अभिलेख राखी प्रहरी किताबखानामा समेत पठाउनु पर्नेछ ।</p><p class="content-paragraph"><span class="bold">८७. उपचार व्यवस्थाः</span> नेपाल सरकारले प्रहरी कर्मचारी तथा निजको परिवारका लागि कुनै सरकारी अस्पतालबाट सहुलियत दरमा स्वास्थ्य उपचार गराउने व्यवस्था गर्न सक्नेछ ।</p><p class="content-paragraph"><span class="bold">८८. पोशाकः</span> प्रहरी कर्मचारीले निजामती कर्मचारीले पाए सरह पोशाक सुविधा पाउनेछ ।</p><p class="content-paragraph"><span class="bold">८९. रासन <span class="form-field medium"></span> प्रहरी कर्मचारीले आफ्नो पदमा बहाल गरेको मिति देखि प्रत्येक महिना भुक्तान भएपछि नेपाल सरकारले तोकिदिए बमोजिमको रासन सुविधा पाउने छ ।</p><p class="content-paragraph indent-1">तर रासन भत्ता पाउने प्रहरी कर्मचारीले दोहोरो भत्ता पाउने छैन ।</p><p class="content-paragraph"><span class="bold">९०. चाडपर्व खर्चः</span> (१) प्रहरी कर्मचारीले आफ्नो धर्म, संस्कृति, परम्परा अनुसार मनाइने चाडपर्वको लागि खाइपाई आएको एक महिनाको तलब बराबरको रकम प्रत्येक वर्ष चाडपर्व खर्चको रूपमा पाउनेछ । यस्तो रकम कर्मचारीले एक आर्थिक वर्षमा एकपटक आफ्नो धर्म, संस्कृति, परम्परा अनुसार मनाइने मुख्य चाडपर्वको अवसरमा भुक्तानी लिन सक्नेछ ।</p><p class="content-paragraph indent-1">(२) निलम्बनमा रहेको प्रहरी कर्मचारीले समेत उपनियम (१) बमाजिमको चाडपर्व खर्च पाउनेछ ।</p><p class="content-paragraph indent-1">(३) निवृत्तिभरण पाउने गरी अवकाश प्राप्त कर्मचारीलाई निजले पाउने एक महिनाको निवृत्तिभरण बराबरको रकम चाडपर्व खर्चको रुपमा दिइनेछ ।</p><p class="content-paragraph"><span class="bold">९१. कर्मचारी सञ्चय कोषः</span> प्रहरी कर्मचारीको प्रत्येक महिनाको तलबबाट दश प्रतिशतका दरले रकम कट्टी गरी सो रकममा नेपाल सरकारले शत प्रतिशत रकम थप गरी कर्मचारी सञ्चय कोषमा जम्मा गरिदिनेछ ।</p><p class="content-paragraph"><span class="bold">९२. बीमा सम्बन्धी व्यवस्थाः</span> प्रहरी कर्मचारीको बीमा सुविधा सम्बन्धी व्यवस्था नेपाल सरकारले तोके बमोजिम हुनेछ ।</p><p class="content-paragraph"><span class="bold">९२क. सञ्चय कोष र बिमा बाहेक अन्य कुनै सुविधा नपाउनेः</span> (१) यस नियमावलीमा अन्यत्र जुनसुकै कुरा लेखिएको भए तापनि नियम ६३ को उपनियम (२) बमोजिम सेवाबाट बर्खास्त भएको प्रहरी कर्मचारीले नियम ९१ बमोजिमको कर्मचारी सञ्चय कोषको रकम र नियम ९२ बमोजिमको बिमा बाहेक यस नियमावली बमोजिमको अन्य कुनै सुविधा पाउने छैन ।</p><p class="content-paragraph indent-1">(२) यस नियमावलीमा अन्यत्र जुनसुकै कुरा लेखिएको भए तापनि नियम ५३क. को उपनियम (४) वा (५) बमोजिम दिएको जानकारीबाट कुनै प्रहरी कर्मचारीको सगोलको पति वा पत्नीले स्थायी आवासीय अनुमति प्राप्त गरेको देखिएमा स्थायी आवासीय अनुमति लिएको त्यस्तो प्रहरी कर्मचारीको पति वा पत्नीले नियम ९१ बमोजिमको कर्मचारी सञ्चय कोषको रकम र नियम ९२ बमोजिमको बिमा बाहेक यस नियमावली बमोजिमको अन्य कुनै सुविधा पाउने छैन ।</p><div class="section-header">परिच्छेद-९</div><div class="sub-section-header">विविध</div><p class="content-paragraph"><span class="bold">९३. प्रहरी कर्मचारीको बचाउः</span> (१) कुनै प्रहरी कर्मचारीले ऐन वा यस नियमावली वा अरु प्रचलित कानून बमोजिम गर्नु पर्ने आफ्नो ओहोदाको कर्तव्यपालन सम्झी गरेको कुनै सरकारी कामको सम्बन्धमा निज उपर उपनियम (२) बमोजिमको कार्यविधि नपुर्याई मुद्दा चल्न सक्ने छैन ।</p><p class="content-paragraph indent-1">(२) उपनियम (१) बमोजिम कुनै पनि प्रहरी कर्मचारी उपर मुद्दा चलाउनका लागि फौजदारी मुद्दाको हकमा अख्तियारवालाको अनुमति प्राप्त हुनु पर्नेछ र देवानी मुद्दाको हकमा देहाय बमोजिम प्रक्रिया अवलम्बन गरेको हुनु पर्नेछः–</p><p class="content-paragraph indent-2">(क) मुद्दा चलाउने कारण तथा वादीको वारेस भएमा त्यस्तो वारेसको नाम र ठेगाना खोली लिखित सूचना अख्तियारवाला वा सम्बन्धित प्रहरीलाई बुझाएको वा हुलाकद्वारा रजिष्ट्री गरी पठाएको र त्यसको एक प्रति नक्कल केन्द्रमा पेश भएको दुई महिना नाघेको, र</p><p class="content-paragraph indent-2">(ख) मुद्दा चलाउने कारण भएको तीन महिनाभित्र मुद्दा दायर गरिसकेको ।</p><p class="content-paragraph indent-1">(३) कुनै प्रहरी बहाल छँदा आफ्नो ओहदाको कर्तव्यपालनको सिलसिलामा गरेको कामको सम्बन्धमा बहाल टुटिसके पछि पनि केन्द्रको स्वीकृति नभई निज उपर मुद्दा चल्न सक्ने छैन ।</p><p class="content-paragraph indent-1">(४) उपनियम (३) बमोजिम मुद्दा चलाउन केन्द्रबाट स्वीकृति प्राप्त भएमा निजको प्रतिरक्षा नेपाल सरकारले गर्नेछ ।</p><p class="content-paragraph"><span class="bold">९४. वैयक्तिक नोकरी विवरणः</span> (१) प्रहरी कर्मचारीका वैयक्तिक नोकरी विवरणको अभिलेख <span class="bold">*</span>केन्द्र र प्रहरी किताबखानामा राखिनेछ ।</p><p class="content-paragraph indent-1">(२) उपनियम (१) बमोजिमको विवरण सो प्रयोजनको लागि तोकिए बमोजिमको फाराममा अभिलेख गरिनेछ ।</p><p class="content-paragraph"><span class="bold">९५. अभिलेख सम्बन्धी व्यवस्थाः</span> (१) प्रहरी कर्मचारीको नोकरी सम्बन्धी व्यक्तिगत अभिलेख <span class="bold">*</span>प्रहरी किताबखानामा रहनेछ ।</p><p class="content-paragraph indent-1">(२) प्रहरी कर्मचारीको अभिलेख सम्बन्धमा <span class="bold">*</span>प्रहरी किताबखानाले देहाय बमोजिमको कार्य गर्नेछः–</p><p class="content-paragraph indent-2">(क) पद दर्ता गर्ने,</p><p class="content-paragraph indent-2">(ख) प्रहरी कर्मचारीहरूको नियुक्ति, वढुवा, पुरस्कार, विभागीय सजाय, शैक्षिक योग्यता, तालीम, औषधि उपचार लगायत प्रहरी कर्मचारीको व्यक्तिगत विवरण सहितको अभिलेख राख्ने,</p><p class="content-paragraph indent-2">(ग) सेवा निवृत्त प्रहरी कर्मचारीको निवृत्तिभरण अधिकारपत्र जारी गर्ने,</p><p class="content-paragraph indent-2">(घ) सेवा निवृत्त प्रहरी कर्मचारीको निवृत्तिभरण अधिकारपत्रमा संशोधन गर्ने, प्रतिलिपि दिने,</p><p class="content-paragraph indent-2">(ङ) सेवा निवृत्त प्रहरी कर्मचारीको उपदानको अङ्क किटान गरी सम्बन्धित निकायमा पठाउने,</p><p class="content-paragraph indent-2">(च) औषधि उपचार रकम किटान गर्ने,</p><p class="content-paragraph indent-2">(छ) पारिवारिक निवृत्तिभरण, अशक्त निवृत्तिभरण, सन्ततिवृत्ति, शैक्षिकवृत्ति आदिको अधिकारपत्र जारी गर्ने,</p><p class="content-paragraph indent-2">(ज) पारिवारिक निवृत्तिभरण पाउने व्यक्तिको यकिन गर्ने र अधिकारपत्र नामसारी गर्ने</p><p class="content-paragraph indent-2">(झ) वैयक्तिक नोकरी विवरण दर्ता गर्ने र प्रमाणित गर्ने,</p><p class="content-paragraph indent-2">(ञ) नोकरी जोड्ने,</p><p class="content-paragraph indent-2">(ट) तलबी प्रतिवेदन पारित गर्ने,</p><p class="content-paragraph indent-2">(ठ) अभिलेखमा विवरण फरक परेमा जाँचबुझ गरी यकिन गर्ने,</p><p class="content-paragraph indent-2">(ड) प्रहरी कर्मचारी बहाल छँदै औषधि उपचार वापत लिएको रकमको अभिलेख राख्ने,</p><p class="content-paragraph indent-2">(ढ) सम्पत्ति विवरणको अभिलेख राख्ने ।</p><p class="content-paragraph indent-2">(ण) नियम ६३ को उपनियम (२) बमोजिम बर्खास्त गरिएका प्रहरी कर्मचारीको अभिलेख राख्ने ।</p><p class="content-paragraph"><span class="bold">९६. पुरस्कारः</span> प्रमुखले कर्तव्यपालनको सिलसिलामा प्रशंसनीय काम गर्ने प्रहरी कर्मचारीलाई पुरस्कार स्वरूप पाँच तलब वृद्धिसम्म थप गर्न वा दुई हजार पाँचसय रुपैयाँसम्म प्रदान गर्न सक्नेछ ।</p><p class="content-paragraph"><span class="bold">९७. व्यक्तिगत अभिलेख विवरणः</span> (१) प्रहरी कर्मचारीको व्यक्तिगत अभिलेख तयार गर्दा निजको आचरण तथा कार्यसम्पादनको मूल्याङ्कन गरिएका विभिन्न पक्षहरू समेत स्पष्ट रूपमा खुलाउनु पर्नेछ ।</p><p class="content-paragraph indent-1">(२) उपनियम (१) बमोजिमको अभिलेख केन्द्रको कर्मचारी प्रशासन शाखामा <span class="bold">*</span>राखी सोको जानकारी प्रहरी किताबखानामा पनि पठाउनु पर्नेछ ।</p><p class="content-paragraph"><span class="bold">९८. सेवाका शर्त तथा सुविधामा परिवर्तनः</span> कुनै पनि प्रहरी कर्मचारीलाई निजको नियुक्ति हुँदाका बखत कायम रहेको तलब, उपदान, निवृत्तिभरण र त्यस्तै अन्य सुविधा सम्बन्धी सेवाका शर्तहरुमा निजलाई प्रतिकूल असर पर्ने गरी परिवर्तन गरिने छैन ।</p><p class="content-paragraph"><span class="bold">९९. तालीमको व्यवस्थाः</span> नेपाल सरकारले केन्द्रमा कार्यरत प्रहरी कर्मचारीलाई अनुसूची-६ बमोजिमको तालीम दिने व्यवस्था मिलाउनेछ ।</p><p class="content-paragraph"><span class="bold">१००. अधिकार प्रत्यायोजन गर्न सक्नेः</span> (१) नेपाल सरकारले यस नियमावली बमोजिम आफूलाई प्राप्त अधिकार मध्ये आवश्यकता अनुसार केही अधिकार नेपाल राजपत्रमा सूचना प्रकाशन गरी सोही सूचनामा तोकिएको प्रहरी कर्मचारी वा अधिकारीले प्रयोग गर्न पाउने गरी प्रत्यायोजन गर्न सक्नेछ ।</p><p class="content-paragraph indent-1">(२) यस नियमावलीद्वारा कुनै प्रहरी कर्मचारी वा अधिकारीलाई प्रदान गरिएको अधिकार आफ्नो सामान्य रेखदेखमा काम गर्ने गरी निजले आफू मुनिको प्रहरी कर्मचारी वा अधिकारीलाई सुम्पन सक्नेछ ।</p><p class="content-paragraph"><span class="bold">१०१. परिचय पत्रः</span> सेवा निवृत्त प्रहरी कर्मचारीका नाउँमा <span class="bold">*</span>प्रहरी किताबखानाले परिचयपत्र जारी गर्न सक्नेछ ।</p><p class="content-paragraph"><span class="bold">१०२. अनुसूचीमा हेरफेर तथा थपघट गर्न सक्नेः</span> केन्द्रले नेपाल राजपत्रमा सूचना प्रकाशित गरी अनुसूचीमा हेरफेर तथा थपघट गर्न सक्नेछ ।</p><p class="content-paragraph"><span class="bold">१०३. खारेजी र बचाउः</span> (१) राष्ट्रिय सतर्कता केन्द्र प्रहरी समूह (गठन) नियमावली, २०६४ खारेज गरिएको छ ।</p><p class="content-paragraph indent-1">(२) राष्ट्रिय सतर्कता केन्द्र प्रहरी समूह (गठन) नियमावली, २०६४ बमोजिम भए गरेका काम कारबाही यसै नियमावली बमोजिम भए गरेको मानिनेछ ।</p><div class="document-subtitle">अनुसूची-१</div><div class="document-subtitle">(नियम १४ को उपनियम (१) सँग सम्बन्धित)</div><div class="document-subtitle">कार्य सम्पादन मूल्याङ्कन फारम</div><div