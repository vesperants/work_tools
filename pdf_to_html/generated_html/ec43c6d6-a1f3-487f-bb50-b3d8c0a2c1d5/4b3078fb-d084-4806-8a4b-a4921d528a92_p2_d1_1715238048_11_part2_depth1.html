<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715238048_11_part2.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="content-paragraph"> २९६. यौनसम्बन्ध नभएकी खालि विवाह मात्र भएकी पतिलाई छोडेर अन्यत्र जाने स्त्री पहिलो प्रकारकी पुनर्भू कहिन्छिन् । त्यस्ती स्त्रीको फेरी संस्कार हुन सक्छ । आफूभन्दा कम उमेरका पतिसँग विवाह भएकी स्त्री अरूसँग सम्बन्ध राखेर पछी आफ्ना पतिकहाँ आउँछिन् भने त्यस्ता प्रकारकी स्त्री दोस्रो प्रकारकी पुनर्भू कहिन्छिन् । पतिको मृत्युपछि देवर नभएको कारणले बान्धवहरूद्वारा सगोत्री र सपिण्डीसँग विवाह गराइएकी स्त्री तेस्रो प्रकारकी पुनर्भू कहिन्छिन् । </div><div class="content-paragraph"> २९७. सन्तान भएकी या बाँझी स्त्री आफ्नो लोग्ने जीवित छँदाछँदै कामवासना तृप्तिका लागि अर्को पुरुषसँग जान्छे भने त्यो पहिलो प्रकारकी स्वैरिणी कहलाउँछे । लोग्ने मरेपछि आफूलाई लान तयार परेका देवर आदिलाई छोडेर आफूले रुचाएको अर्को पुरुषसँग जान्छे भने त्यो दोस्रो प्रकारकी स्वैरिणी कहलाउँछे । अरू देशबाट नौलो देशमा आएकी, धनले किनिएकी, भोक तीर्खाले आकुलव्याकुल भएकी जुन स्त्री म तपाइँकी हुँ मलाई स्वीकार्नुहोस् भनेर अभीष्ट पुरुषका समीपमा आउँछिन्, उसलाई तेस्रो प्रकारकी स्वैरिणी भन्दछन् । </div><div class="content-paragraph"> २९८. देश र धर्मको विचार गरेर अभिभावकहरूले बान्धवहरूलाई दिइएकी स्त्री दिइसकेपछि आफैं आँट गरेर आफूले रुचाएको अर्कै पुरुषमा आफूलाई सुम्पिन्छिन्, ती चौथो प्रकारकी स्वैरिणी हुन् । </div><div class="content-paragraph"> २९९. यी चार प्रकारका स्वैरिणीहरूमा पहिलेपहिले बताइएका स्वैरिणीहरू निन्दित हुन् र पछिपछि बताइएका स्त्रीहरू उत्तम हुन् । पिण्ड तर्पण आदिमा तिनका सन्तानको विकल्प सोच्नुपर्ने हुन्छ । </div><div class="content-paragraph"> ३००. दोस्रो तेस्रो विवाह गर्ने स्वैरिणीहरूका निमित्त यो विधि बताइएको छ । तिनमा पहिलेपहिलेका निन्दित र पछिपछिका उत्तम मानिन्छन् । </div><div class="content-paragraph"> ३०१. तीमध्ये सन्तान नहुने व्यक्तिले सन्तानका लागि उनका पतिलाई शुल्क दिएर कोही स्त्री लाग्ने सन्तान शुल्क दिनेका हुन्छन् । शुल्क नदिई लगिएका स्त्रीहरूका सन्तान पहिलेकै लोग्नेका हुँदैनन् । </div><div class="content-paragraph"> ३०२. कसैका खेतमा खेतका मालिकले थाहा नपाई अरू कसैले बीउ छरेर अनाज फलायो भने त्यो अनाज फलाउनेको नभएर जग्गाधनीको भए जस्तै कसैकी पत्नीमा अर्काले उसको पतिलाई थाहा नदिई गर्भाधान गर्यो भने त्यसबाट उत्पन्न सन्तान पहिला पतिकै हुन्छ, गर्भाधान गर्नेको हुँदैन । पानीका भेलले बगाएर ल्याएको वा हावाका झाँक्काले उडाएर ल्याएको अनाजको बीउ जसका खेतमा परी उम्रिएर फल्छ त्यो फल त्यसै जग्गाधनीको हुन्छ, पानीको भेल र हावाका झाँक्काको हुँदैन । </div><div class="content-paragraph"> ३०३. साँढेले आफ्ना गोठको आसपासमा चर्दै छेउछाउमा आएका गाईहरूलाई गर्भिणी बनाएर बाच्छा पैदा गरिदिन्छ । ती बाच्छा जसका गाई हुन् उसैका हुन जान्छन् । साँढेको वीर्यस्राव फजूल हुन्छ । </div><div class="content-paragraph"> ३०४. जमीनका मालिकको अनुमति लिएर जसका जमीनमा बीउ रोपिन्छ अर्थात स्त्रीका पतिको अनुमति लिएर अर्को व्यक्तिले उनमा सन्तान उत्पन्न गर्यो भने ती सन्तान दुवै बाबुका हुन्छन् । </div><div class="content-paragraph"> ३०५. जमीनविना पनि अनाज हुँदैन, बीउविना पनि अनाज हुँदैन । अनाज उब्जाउन दुवै कुराको आवश्यकता परेझैँ सन्तान उत्पन्न गराउनमा पनि आमा र बाबुको बीज दुवैको आवश्यकता हुने हुँदा धर्मका दृष्टिलेसन्तान आमा-बाबु दुवैका हुन्छन् । </div><div class="content-paragraph"> ३०६. आफ्नी पत्नी घरमा नआएकी हुँदा उनका खोजीमा दोस्रो घरमा जाँदा पतिले उनलाई दोस्रो पुरुषका साथ सहवास गरेको संग्रहण भन्दछन् । </div><div class="content-paragraph"> ३०७. विनाकसूर पत्नीलाई त्यागिदिने, नपुंसक (सन्तान उत्पन्न गर्न नसक्ने), क्षयरोगले ग्रस्त र कुकर्मले पतित यस्ता पुरुषकी निर्दोष पत्नी आफ्नै इच्छाले कुनै पुरुषकहाँ आएमा त्यस्ती स्त्रीसँग सहवास गर्ने व्यक्तिलाई दोष लाग्दैन । </div><div class="content-paragraph"> ३०८. परपत्नीका साथ बेमौकामा कुठाउँमा एकान्तमा रहने, कुराकानी गर्ने, आमोद-प्रमोद गर्ने यी तीनै क्रियालाई संग्रहण बात लाग्ने अपराधका रूपमा लिनुपर्छ । </div><div class="content-paragraph"> ३०९. नदीका सङ्गम, तीर्थ, बगैंचा र वनमा स्त्री र पुरुषमात्र एक्लै भेटघाट, कुरा तथा एकान्त गर्छन् भने त्यसलाई संग्रहण भनेर लिन सकिन्छ । </div><div class="content-paragraph"> ३१०. स्त्रीलाई पुरुषले कुठाउँमा स्पर्श गर्ने र उसले स्पर्श गर्दा स्त्रीले सहिरहने गरेमा परस्परको अनुमतिबाट त्यसो हुन गएको भन्ने बुझिने हुँदा त्यो सबै संग्रहण मानिन्छ । </div><div class="content-paragraph"> ३११. स्त्री पुरुषमा एक अर्कोले अर्काको उपकार गर्नु, खेलबाड गर्नु, गहना कपडाहरू छुनु र एउटै पलङ्गमा सँगै बस्नु इत्यादि सबै संग्रहण मानिन्छ । </div><div class="content-paragraph"> ३१२. स्त्री र पुरुष परस्परमा एक अर्काले एक अर्कालाई विविध खाद्य पदार्थ, कपडा, माला, द्रव्य पठाउँछन् भने त्यो पनि संग्रहण मानिन्छ । </div><div class="content-paragraph"> ३१३. घमण्ड वा मोह वा प्रशंसा गरेर यस स्त्रीलाई मैले भोग गरेको छु वा तिनीसँग मेरो सहवास छ भनेर पुरुष स्त्री स्वयं भन्दछन् भने यो पनि संग्रहण हो । </div><div class="content-paragraph"> ३१४. कुनै स्त्रीलाई पुरुषले हातमा समायो वा चुल्ठामा समायो वा कपडाका छेउमा समायो वा पर्ख पर्ख भन्यो भने त्यो सबै संग्रहण मानिन्छ । </div><div class="content-paragraph"> ३१५. आफ्नो जातभन्दा बाहिरकी स्त्रीका साथ भोग गरेमा पुरुषलाई उत्तमसाहस दण्ड गर्नू । आफूभन्दा माथिल्लो जातकी स्त्रीका साथ सहवास गरेमा त्यसलाई प्राणदण्ड दिनू । </div><div class="content-paragraph"> ३१६. कामवासना नभएकी कन्यामा जबर्जस्ती सहवास गरेमा पुरुषका दुई औंला काटिदिनू । आफूभन्दा माथिल्लो जातकी र कामवासना नभएकी कन्यामा जबर्जस्ती भोग गरेमा पुरुषलाई प्राणदण्ड दिनुका साथै उसको सर्वस्वहरण गरिदिन् । </div><div class="content-paragraph"> ३१७. कामवासना भएकी आफ्नै वर्णकी स्त्रीलाई भोग गरेमा दोष लाग्दैन । ती कन्यालाई अलङ्कृत गरेर मर्यादापूर्वक विवाह गर्नू । </div><div class="content-paragraph"> ३१८. आमा, सानिमा, सासू, माइजु, फुपू, की, शिष्यपत्नी, बहिनी, उनकी साथी, बुहारी, छोरी, गुरुमा, भाउजु, एकै गोत्रकी स्त्री, आफ्नो शरणमा परेकी स्त्री, रानी, सन्यास लिएकी स्त्री, धाई आमा, पतिव्रता, आफूभन्दा उत्तम जातकी स्त्री यी सबै गुरुतल्प मानिन्छन् । यहाँ बताइएका कुनै पनि स्त्रीमा जाइलाग्ने व्यक्ति गुरुतल्पगामी मानिन्छ । त्यस्ता गुरुतल्पगामी पुरुषका निमित्त एकमात्र दण्ड शास्त्रले बताएको छ सो हो- उसको लिङ्ग काटिदिनु । यसमा अरू दण्ड बताइएको छैन । </div><div class="content-paragraph"> ३१९. मर्यादा नाघेर पशुयोनिमा संभोग गर्नेलाई एक सय पण जरीवाना गर्नू, गाईमा र चाण्डाली आदिमा गमन गर्नेलाई मध्यमसाहस दण्ड गर्नू । </div><div class="content-paragraph"> ३२०. राजाले चलाएका दण्डले अगम्यगामी (भोग गर्न नहुने स्त्रीमा भोग गर्ने) लाई शिक्षा दिन्छ । प्रायश्चित गराउनु भनेको पापबाट छुटकारा दिलाउनु हो । </div><div class="content-paragraph"> ३२१. कसैको अधनमा नबसेकी ब्राह्मणीबाहेककी स्त्री, वेश्या, दासी, लोग्नेले घरबाट निकालेकी र आफूभन्दा तल्ला जातका यस्ता स्त्रीहरू भोग्या हुन्छन् । माथिल्ला जातका उक्त प्रकारका स्त्रीहरूसँग भने संभोग गर्नुहुँदैन । </div><div class="content-paragraph"> ३२२. उक्त प्रकारको स्थितिमा रहेका नोकर्नीहरूमा संभोग गर्दा परस्त्रीहरूमा भोग गर्दा झैँ दोष लाग्छ । दासी नोकर्नीहरू भोग्या भए तापनि तिनीहरूमा संभोगार्थ जानुहुँदैन, किनभने तिनीहरू परस्त्री हुन् । </div><div class="content-paragraph"> ३२३. कुनै महिलामा सन्तान नजन्मँदै उनका पनि को स्वर्गवास भयो भने र उनका अभिभावक सासू ससुराहरूले उनलाई देवरबाट सन्तान उत्पन्न गराउन उक्साए भने सन्तानका लागि मात्र उनले देवरका साथ सहवास गर्न सक्तछिन् । </div><div class="content-paragraph"> ३२४. देवरले पनि कसरी धर्मसंकटमा परेर आफूकहाँ आएकी भाउजुलाई सन्तान प्राप्ति नभएसम्म (ऋतुकालमा) स्वीकार्नुपर्छ । सन्तान उत्पन्न हुनासाथ त्यस प्रसङ्गबाट हट्नुपर्छ अन्यथा पतित हुन्छ । </div><div class="content-paragraph"> ३२५. भाउजुका साथ देवरले सहवास गर्न बाध्य हुनुपर्दा त्यस क्रियाभन्दा पहिले पूरा शरीरमा घीउ वा असुगन्धित तेलले मालिस गरेर सम्पर्क गर्नु । त्यसमा पनि मुख मिलाउने वा जननेन्द्रियबाहेक अरू कुनै भाउजुका शरीरका अवयवको आफ्ना अवयवले स्पर्श नगर्नू । </div><div class="content-paragraph"> ३२६. छोरो भएकी, आफूले मान्नुपर्ने, कामवासना नै नभएकी, आफूसँग सहवास गर्न नचाहने, गर्भिणी, निन्दनीय काम गर्ने, अभिभावक बन्धुहरूले आफूसँग सहवास गर्ने अनुमति नदिएकी, यी सात प्रकारका स्त्रीहरूका साथ पुरुषले सहवास गर्नुहुँदैन । </div><div class="content-paragraph"> ३२७. अभिभावकद्वारा देवरका साथ सहवास गर्न अनुमति दिइएको जुन स्त्री देवरबाट सन्तान उत्पन्न गराउँछिन्, उनको त्यस सन्तानलाई धर्मको व्याख्या गर्ने मानिसहरू जारबाट उत्पन्न भएको अंश दिन नपर्ने भन्दछन् । </div><div class="content-paragraph"> ३२८. बन्धुवर्ग वा अभिभावकको अनुमति नभई देवर भाउजुमा संभोगार्थ गयो भने वा जेठो दाजु दाजुमा गया ती दुवै गुरुतल्पगामी पतित हुन्छन् । </div><div class="content-paragraph"> ३२९. सन्तान नभएर ऊ स्वयं अन्तिम पुस्ता हुन पुगेमा आफ्ना मान्यजनहरूले कान्छा भाइकी पत्नीमा सन्तान पैदा गराइदेऊ भनी अनुमति दिएमा वासनाले होइन सन्तानका लागि मात्र कान्छा भाइकी पत्नीमा जान हुन्छ । </div><div class="content-paragraph"> ३३०. कुल नै नष्ट हुन लाग्दा आफूलाई अनुमति दिने कुनै मान्य अभिभावक छैन भने राजाको हुकुम लिएर देवर वा जेठा दाजुले भाउज्यू वा भाइबुहारीमा गर्भाधान गर्नू । </div><div class="content-paragraph"> ३३१. पूर्वोक्त विधिविधानद्वारा शुद्ध भएर ऋतु स्नान गरेकी स्त्री (भाउजू वा बुहारी) मा एक पल्ट गर्भधान गर्नू । स्त्रीले गर्भधारण नगरेसम्म ऋतुऋतुमा सहवास गर्नू गर्भधारण गरेपछि स्त्री पुरुष दुवै आआफ्ना मर्यादामा बस्नू । </div><div class="content-paragraph"> ३३२. यहाँ बताएबाहेक मनमा कामवासना लिएर पुरुष वा स्त्रीका आग्रहले सहवास गरेमा त्यस्ता स्त्री पुरुषलाई राजाले कडा दण्ड दिनुपर्छ । नत्र राजा स्वयं अपराधी ठहर्छन्, नरकगामी हुन्छन् र धर्ममर्यादा नष्ट हुन्छ । </div><div class="content-paragraph"> ३३३. अरूको ईर्ष्या डाहाबाट उत्पन्न भएको प्रेमसम्बन्धमा सम्बद्ध स्त्री पुरुषमात्र अपराधी हुन्छन् बन्धुबान्धव वा राजामा कुनै दोषकसूर हुँदैन । </div><div class="content-paragraph"> ३३४. स्त्रीले गुप्तरूपमा व्यभिचार नगरी पति वा पत्नीले विरुद्ध भएर अर्कालाई त्यागिदिए त्यसो त्याग्नेको अपराध हुन्छ । </div><div class="content-paragraph"> ३३५. स्त्रीले व्यभिचार गरेमा उसको शिर मुडाइदिनू र जमीनमा ओछ्यान लगाएर सुत्न लगाउनू, पलङ्गमा सुत्न नदिनू, सडेगलेका बासी अन्न खान र नराम्रा पुराना कपडा लगाउन दिनू, कुचो लगाउने र कसिङ्गर फाल्ने काम लगाउनू । </div><div class="content-paragraph"> ३३६. स्त्रीधर्मबाट च्युत भएकी, आफैं गर्भ तुहाउन प्रयत्न गर्ने र लोग्नेलाई मार्ने योजनामा लागेकी स्त्रीलाई घरबाट निकालिदिन् । </div><div class="content-paragraph"> ३३७. हरबखत विनाप्रयोजनका कुचक्र रच्ने एवं अप्रिय कुरा बोल्ने, पतिभन्दा पहिले खाने स्त्रीलाई बुझक्कड व्यक्तिले तुरुन्त निकालिदिन् । </div><div class="content-paragraph"> ३३८. बाँझी, सन्तान जन्माए पनि छोरी मात्र जन्माउने, निन्दनीय एवं सधैं पतिको विरुद्ध काम गर्ने स्त्रीलाई कामवासनाका दृष्टिले अभिनन्दन नगर्नू । यसो गर्दा पुरुष दोषी हुँदैन । </div><div class="content-paragraph"> ३३९. पतिको अनुकूल काम गर्ने, नराम्रो अप्रिय नबोल्ने, घरायसी कामकाजमा सिपालु, पतिव्रता, सन्तान भएकी पत्नीलाई त्याग्ने पुरुषलाई राजाले कडा दण्ड गरेर मर्यादामा राख्नू । </div><div class="content-paragraph"> ३४०. टाढाको नाता पर्ने वा एकै गोत्रको कन्या इत्यादि शास्त्रीय दृष्टिले विवाह गर्न नहुने कारण थाहा नभएर विवाह गरेकी कन्यालाई कारण थाहा भएपछि उनी निर्दोष छिन र अन्यत्र पनि गएकी छैनन् भने त्यस्ती स्त्रीलाई उनका भाइबन्धुहरूले उनका पतिका घरमा लगेर जिम्मा लगाइदिन । बन्धुहरू छैनन् भने उनी आफै पतिकहाँ गएर उनलाई सम्झाई जिम्मा लाग्नू । </div><div class="content-paragraph"> ३४१. पति आफूलाई छोडेर परदेश गएमा, मरेमा, सन्यास लिएर हिँडेमा, नपुंसक भएमा, पतित भएमा, यी पाँच प्रकारका आपतहरूमा स्त्रीहरूले अर्को पति वरण गर्ने विधान छ । </div><div class="content-paragraph"> ३४२. ब्राह्मणीले परदेश लागेका आफ्ना पतिलाई ८ वर्षसम्म पर्खन् । सन्तान नभई परदेशिएकालाई ४ वर्षसम्म पर्खिए पुग्छ, त्यसपछि अर्का पतिको आश्रय लिनू । </div><div class="content-paragraph"> ३४३. क्षत्रियकुलमा उत्पन्न स्त्रीले परदेश लागेका आफ्ना पतिलाई ६ वर्षसम्म प्रतीक्षा गर्नू, सन्तान नभई परदेश लागेको भए ३ वर्ष पर्खिए पुग्छ । वैश्यकुलमा उत्पन्न स्त्रीले सन्तान भए ४ वर्ष पर्खनू, नत्र २ वर्ष पर्खन् । </div><div class="content-paragraph"> ३४४. शूद्रकुलमा उत्पन्न स्त्रीलाई पतिले छोडेपछि यति समय पर्खनुपर्छ भनेर शास्त्रले तोकेको छैन । एउटा पतिले छोडेपछि अर्को पति लिँदा धर्मको उल्लङ्घन पनि मानिँदैन । विशेषगरी सन्तान नभएकी स्त्रीका लागि एक वर्षको समय पल्लो टुङ्गो हो । </div><div class="content-paragraph"> ३४५. कुनै चिठ्ठीपत्र वा समाचारको आदानप्रदान नभएमा पति परदेशिएका महिलाहरूको प्रतिक्षाकाल यही हो । चिठ्ठीपत्र आदिको आदानप्रदान हुँदै रहेमा यहाँ बताइएका समयको दोब्बर प्रतीक्षाकाल हुन सक्छ । </div><div class="content-paragraph"> ३४६. सृष्टिका स्रोत महिलाहरूले एउटै पतिलाई कुरेर जीवन विताउनुपर्दा ब्रह्माजीको सृष्टिमा नै खलल पर्ने हुँदा तोकिएको समयपछि स्त्रीले दोस्रो घरजम गर्दा कुनै दोष छैन । </div><div class="content-paragraph"> ३४७. अपेक्षाकृत उच्च जातिका पुरुषको आफूभन्दा नीच जातिकी स्त्रीमा सन्तान उत्पन्न गराउनु शास्त्रानुकूल अर्थात् अनुलोमविधि हो । पुरुषले आफूभन्दा उच्च जातकी महिलामा सन्तान उत्पन्न गराउनु प्रतिलोमविधि हो । यसरी प्रतिलोमविधिबाट जन्मिएको सन्तान वर्णशंकर हुन पुग्छ भनी सम्झनुपर्छ । </div><div class="content-paragraph"> ३४८. अनुलोम र प्रतिलोम दुवै प्रकारका पुत्रहरू प्रत्येक अनन्तर, एकान्तर, द्वयन्तर यस्ता तीन प्रकारका हुन्छन् । </div><div class="content-paragraph"> श्र्वपाक आदि प्राणीहरू जो छन् ती वर्णशङ्कर हुन् । तिनको एक्काइसे समूह हुन्छ । </div><div class="content-paragraph"> ३४९. उत्तम जातका ब्राह्मण, क्षत्रिय र वैश्यहरूबाट शूद्रा स्त्रीमा जन्मिएका सन्तानहरू क्रमशः उग्र, पारशव, निषाद भनिन्छन् । अर्थात् ब्राह्मणबाट शूद्रामा जन्मिएको छोरो उग्र, क्षत्रियबाट शूद्रामा जन्मिएको छोरो पारशव र वैश्यबाट शूद्रामा जन्मिएको छोरो निषाद कहलाउँछ । यी अनुलोम सन्तान भए । </div><div class="content-paragraph"> ३५०. प्रतिलोम सन्तान यस प्रकारका हुन्छन्- शूद्रबाट ब्राह्मणीमा जन्मिएको छोरो चाण्डाल, वैश्यबाट ब्राह्मणीमा जन्मिएको सूत, क्षत्रियबाट ब्राह्मणीमा जन्मिएको सन्तान पारशव कहलाउँछ । यी प्रतिलोम सन्तान भए । </div><div class="content-paragraph"> ३५१. ब्राह्मणबाट क्षत्रिय स्त्रीमा उत्पन्न सन्तान अन्बष्ठ कहलाउँछ । वैश्यबाट क्षत्रिया स्त्रीमा उत्पन्न सन्तान मागध भनिन्छ । शूद्रबाट स्त्रीमा उत्पन्न सन्तान क्षत्ता (सारथी) भनिन्छ । यिनमा पहिलो प्रकारको सन्तान अनुलोम र बाँकी दुई सन्तान प्रतिलोम हुन्छन् । </div><div class="content-paragraph"> ३५२. शूद्रबाट वैश्या स्त्रीमा उत्पन्न पुत्र अम्बष्ठ भनिन्छ । ब्राह्मणबाट वैश्या स्त्रीमा उत्पन्न पुत्र यवन भनिन्छ । क्षत्रियबाट वैश्या स्त्रीमा उत्पन्न पुत्र आयोगवान भनिन्छ । यी तीन थरी सन्तानमा तेस्रो आयोगवान प्रतिलोम सन्तान भयो । बाँकी दुइ अम्बष्ठ र यवनचाहिँ अनुलोम भए । </div><div class="content-paragraph"> ३५३. नीच जातका पुरुषहरूबाट उच्च जातका स्त्रीहरूमा उत्पन्न गराइने जो पुत्र आदि सन्तान हुन्, तिनलाई प्रतिलोमज भन्दछन् । </div><div class="content-paragraph"> ३५४. ब्राह्मणबाट ब्राह्मणीमा जन्मिएको सन्तान सवर्ण हो । </div><div class="content-paragraph"> ३५५. ब्राह्मणबाट क्षत्रियामा जन्मिएको सन्तान अनन्तर अम्बष्ठ भनिन्छ । ब्राह्मणबाट वैश्यामा उत्पन्न सन्तान उग्र भनिन्छ । </div><div class="content-paragraph"> ३५६. ब्राह्मणबाट वैश्यामा स्त्रीमा उत्पन्न सन्तान एकान्तर दौष्षन्त हुन्छ । क्षत्रियबाट शूद्र स्त्रीमा जन्मिएको सन्तान निषाद हुन्छ । </div><div class="content-paragraph"> ३५७. शूद्र जातिको स्त्री ब्राह्मणबाट पारशव सन्तान उत्पन्न गर्छिन् । अर्थात् ब्राह्मणबाट शूद्रामा सन्तान द्वयन्तर पारशव कहलाउँछ । </div><div class="content-paragraph"> ३५८. सबै वर्णहरूका यिनै हुन्छन् । ब्राह्मणबाट क्षत्रियामा जन्मिएको अनन्तर वैश्यामा जन्मिएको एकान्तर, शूद्रमा जन्मिएको द्वयन्तर हुन्छ । एवं प्रतिलोममा शूद्रबाट वैश्यामा जन्मिएको अनन्तर, क्षत्रियामा जन्मिएको एकान्तर, ब्राह्मणी जन्मिएको द्वयन्तर हुन्छ । </div><div class="content-paragraph"> ३५९. सूत, मागध, आयोगवान यी तीन थरी सन्तान नीच जातका पुरुषबाट उच्च जातकी स्त्रीमा उत्पन्न गराइने प्रतिलोम सन्तान हुन् र अब यसपछि बताइने सन्तान पनि यस्तै हुन् । </div><div class="content-paragraph"> ३६०. जहाँ ब्राह्मणी शूद्रमा झुम्मिन पुग्छिन् । त्यहाँ त्यस शूद्रबाट ती ब्राह्मणीमा वर्णशङ्कर भइकन चाण्डालनामक पापी द्वयन्तर प्रतिलोम सन्तान उत्पन्न हुन्छ । </div><div class="content-paragraph"> ३६१. त्यस कारण राजाले वर्णशङ्कर हुनुबाट समाजलाई बचाउन स्त्रीहरूको विशेषरूपमा सुरक्षा गर्नुपर्छ । </div><div class="content-paragraph"> स्त्रीपुंसयोगनामक विवादपद समाप्त भयो । </div><div class="document-title"> दायविभाग प्रकरण </div><div class="content-paragraph"> ३६२. बाबुबाट प्राप्त भएको चल अचल सम्पतिलाई उनका छोराहरूले बण्डा गरेर लिनुलाई दायभाग (अशंबण्डा) भनिएको छ । अशंबण्डासम्बन्धी मुद्दा विद्वान्हरूद्वारा दायभागविवादपद भनिएको छ । </div><div class="content-paragraph"> ३६३. पिताको देहान्त भएपछि उनको सम्पत्ति उनका छोराहरूले बाँडेर लिनू । आमाको मृत्युपछि स्त्रीधनमा उनका छोरीहरूको र छोरीहरू नभएमा उनीहरूका सन्तानको अधिकार हुन्छ । </div><div class="content-paragraph"> ३६४. आमाको रज किपछि दिदी बहिनीहरूको विवाहदान भइसकेपछि, धन आदि भाग्य बस्तुमा लालचा हटिसकेको बाबु मोक्षमार्गमा लागिसकेपछि वा मरेपछि छोराहरूले उनको सम्पति बाँडेर लिन् । बाबुले आफ्नो उमेर छँदैमा आफ्नो सम्पति छोराहरूलाई बाँडिदिनु । बाँड्दा जेठालाई जेठाभाग दिनू अथवा उसको आफ्नो विचारअनुसार बराबर बाँडिदिन् । </div><div class="content-paragraph"> ३६५. जसो गरे पनि जेठो दाजु बाबुबराबर हुन्छ । कान्छो अरू भाइभन्दा सशक्त छ भने उसैले जेठो भाग लिन्छ, किनभने कुलका सम्पत्तिहरू शक्तितर्फ लहसिने हुन्छन् । </div><div class="content-paragraph"> ३६६. आफूले शूरो भएर कनाएको धन, पत्नीको पेवाधन एवं विद्यारूपी धन यी तीन प्रकारका धन र बाबुले निगाह गरेर दिएको धन बाँड्नुपर्दैन । </div><div class="content-paragraph"> ३६७. आमाले पनि आफ्नो निजी पेवाधन जुन छोरालाई प्रेमपूर्वक दिन्छिन् त्यो पनि बाँड्नुपर्दैन। किनभने आमा पनि बाबुबराबर नै हुन् अर्थात् आमाको पनि आफ्ना धनमा पूर्ण स्वतन्त्रता हुन्छ । </div><div class="content-paragraph"> ३६८. विवाहमा अग्निका सामु दिइएको धन (अध्यग्नि), छोरीलाई उनका पतिले आफ्ना घर लान लाग्दा दिएको धन (अद्यावहनिक), पतिले पेवा बनाउन दिएको धन, दाजुभाइबाट स्त्रीले प्राप्त गरेको धन, आमाले दिएको धन, बाबुले दिएको धन, यी ६ प्रकारका स्त्रीधन हुन्छन् । </div><div class="content-paragraph"> ३६९. ब्राह्म, प्राजापत्य, आर्ष र दैव विबाह बिधिहरूद्वारा गृहिणी हुन गएका स्त्रीहरूका उक्त प्रकारका धनहरू उनका शेषपछि उनका सन्तानले पाउने । सन्तान हेनछन् भने पतिले पाउँछ । बाँकी चार प्रकारका गान्धर्व, राक्षस, पैशाच विवाह विधिले गृहिणी हुन पुगेका स्त्रीहरूका धनहरू उनीहरूका पिताले पाउने हन्छन। </div><div class="content-paragraph"> ३७०. विद्या आर्जिन गएका दाजु वा भाइका जहानलाई जुन दाजु वा भाइले पालिदिन्छ त्यसले आफू मूखै भए तापनि विद्या आर्जिएर आएका दाजुभाइले त्यस विद्याका बलले कमाएका सम्पतिको हिस्सा पाउँछ । </div><div class="content-paragraph"> ३७१. अंशियार दाजुभाइहरूमध्ये कुनै भाइ विद्वान् छ र उसले पैतृक धनलाई आधार नमानी आफ्नै विद्याका बलले धन कमाएको छ र ऊ त्यो धन भाइअंश गर्न चाहँदैन भने भाइहरूलाई नदिए हुन्छ । </div><div class="content-paragraph"> ३७२. बाबुले स्वयं आफ्नो सम्पतिको अंशबण्डा गर्दा आफूलाई समानरूपले बाँडेका दुई अंश राख्नू । उनकी पत्नी (छोराहरूकी आमा) पतिको शेषपछि छोराहरूसरह नै अंश पाउने हुन्छिन् । </div><div class="content-paragraph"> ३७३. अंश गर्दा जेठा छोरालाई अरूभन्दा बढी र सबैभन्दा असल छोरालाई केही बढी एवं बाँकी अरू छोरा र विवाह नभएकी बहिनी (छोरी) लाई बराबर गरिदिन् । </div><div class="content-paragraph"> ३७४. दाजुभाइ आदि नातादार वा अरू कसैकी पत्नीमा उनका अभिभावकका धर्मशास्त्रानुकूल नियोगद्वारा उत्पन्न गराउने सन्तानलाई क्षेत्रज भन्दछन् । धर्मशास्त्रको अनुमतिअनुसार नै परपत्नीमा उत्पन्न त्यस्ता पुत्रहरूमा पनि पहिले भनिएअनुसार नै अंशबण्डा गर्नु । आफूभन्दा तल्ला जातका विवाहित स्त्रीहरूमा उत्पन्न पुत्रकांश क्रमशः अंश कम दिनू । </div><div class="content-paragraph"> ३७५. अंशियार छोराहरूका पिताले नै आफ्ना छोराहरूमा धेरथोर गराएर अंश बाँडे भने पनि जसले जति पाउँछ, त्यसले त्यतिमै सन्तुष्ट रहनुपर्छ त्यही धर्म हो, किनभने बाबुको सबै छोराहरूमा संप्रभुता हुन्छ । </div><div class="content-paragraph"> ३७६. विवाह नगरेकी कन्याबाट जन्मिएको पुत्र, अरूले गर्भिणी गराएकी स्त्रीलाई विवाह गरेर त्यसबाट जन्मिएको पुत्र वा जारी गरेकी स्त्रीमा जन्मिएको पुत्र यी सबको भरणपोषण पिताले गर्नुपर्छ । उसले कमाएका धनका यी सब अंशियार हुन्छन् । </div><div class="content-paragraph"> ३७७. विवाह नगरेकी कन्या आमाबाट जन्मिएको, बाबुको पत्ता नलागेका छोराले मातामहलाई नै पछ्याउनू र उनकै क्रियाकाज गरी अंश खानू । </div><div class="content-paragraph"> ३७८. अभिभावकहरूले सन्तानप्राप्तिका निमित्त नियुक्त नगरिएकी स्त्रीमा एक वा अनेक पुरुषहरूले सन्तान उत्पन्न गराए भने तिनीहरूले अंश पाउँदैनन् । ती सन्तानचाहिँ जसजसको वीर्यबाट जन्मिएका हुन् तिनतिनकै हुन्छन् । </div><div class="content-paragraph"> ३७९. जसकी आमालाई बाबुले शुल्क वा जारी तिरेर ल्याएको छ त्यस्ता छोराले जसको वीर्यबाट उसको जन्म भयो, त्यही बाबुको क्रियाकाज पिण्ड गर्नू । शुल्क नतिरी ल्याएकी आमाबाट जन्मिएको छोराले जसको वीर्यबाट ऊ जन्मिएको छ, त्यसको क्रियाकाज गर्नपर्दैन, जसले उसलाई पालेको छ, त्यसको क्रियाकाज गर्नू । </div><div class="content-paragraph"> ३८०. बाबुको द्वेष गर्ने, कुकर्म गरेर पतित भएको, नपुंसक र अरूबाट जन्मिएको यस्ता सन्तान जातभात मिल्दा भए तापनि अंश पाउँदैनन् । अरूका पत्नीमा उत्पन्न सन्तानको त कुरै भएन । </div><div class="content-paragraph"> ३८१. लामो एवं कडा रोग लागेका, लाटा, पागल, अन्धा र लङ्गडा यस्ता सन्तान कुलमा जन्मिन गए भने तिनको पालनपोषण गर्नुपर्छ । त्यस्ताका सन्तान पनि अंशियार हुन्छन् । </div><div class="content-paragraph"> ३८२. यी दुइथरी बाबु- जन्म दिने र पालनपोषण गर्नेले, हुर्काएका सन्तानहरूले उक्त दुवैथरी बाबुहरूलाई अलगअलग पिण्डपानी दिनुपर्छ एवं गर्भाधान गर्ने र पालनपोषण गर्ने ती दुवैथरी बाबुबाट आधाआधा अंश यिनले लिनू । </div><div class="content-paragraph"> ३८३. सगोलमा बसेका अंशियार दाजुभाइहरूमध्ये जजसको जे जति दायभाग छ, त्यो त्यसत्यसको हुन्छ । परन्तु तिनमा पनि जो निःसन्तान छ, त्यो विचारणीय हुन्छ, किनभने निर्वीर्य (प्रजननशक्ति नभएको) व्यक्तिमा दिइएको अंश अन्यत्र जाने हुन्छ । </div><div class="content-paragraph"> ३८४. अंश लिएका धेरै दाजुभाइमध्ये कुनै सन्तान नहुँदै मर्यो वा सन्यासी भयो भने उसकी पत्नीको पेवाधनबाहेक बाँकी उसको धन अरू दाजुभाइहरूले बाँडेर लिन् । </div><div class="content-paragraph"> ३८५. उक्त अवस्थाका भाइको धन बाँडेर लिने भाइहरूले उसकी पत्नी पतिको सतमा बसिन् भने उनी बाचुञ्ज्याल भरणपोषण गर्नुपर्छ । </div><div class="content-paragraph"> ३८६. उक्त किसिमका वा सन्यास लिने भाइका छोरीमात्र रहेछन् भने उनका बाबुको अंश विवाह नभएसम्म उनीहरूकै भरणपोषणमा लगाइदिनुपर्छ । विवाह भएपछि उनका पतिले उनलाई पाल्नुपर्छ । </div><div class="content-paragraph"> ३८७. सन्तान नहुँदै पति परलोक भएका महिलाहरूको पतिका पक्षका देवर-जेठाजु आदि प्रभु हुन्छन्, उनलाई नियोग गराउने नगराउने उनको भरणपोषण आत्मरक्षा सबै उनीहरूकै जिम्मा हुन्छ । </div><div class="content-paragraph"> ३८८. पतिको कुल खिइसकेको रहेछ, त्यहाँ कुनै व्यक्ति कुनै आश्रय केही रहेनछ, उनका सपिण्ड बन्धुहरू पनि रहेनछन् भने त्यस्ती स्त्रीले आफ्ना माइतीको आश्रय लिनुपर्छ, उनका अभिभावक उनीहरू नै हुन्छन् । </div><div class="content-paragraph"> ३८९. पतितर्फ कोही बाँकी छैन, माइतीतर्फ पनि कोही बाँकी छैन भने त्यस्ता निराश्रय स्त्रीहरूको भरण-पोषण राजाले गर्नुपर्छ भनेर शास्त्रले बताएको छ । राजाले उनको भरणपोषण गर्नु र नीच काम गरी पतित भएमा उनलाई दण्ड पनि दिन् । </div><div class="content-paragraph"> ३९०. बिल्कुल स्वाधीन रहँदा ठूलो कुलमा जन्मिएका स्त्रीहरू पनि नराम्रोसँग नासिन्छन्, त्यस कारण ब्रह्माजीले स्त्रीहरूलाई स्वाधीन नराख्ने नियम बनाएका छन् । </div><div class="content-paragraph"> ३९१. कुमारी अवस्थामा स्त्रीहरूलाई उनका पिताले सुरक्षित राख्छन्, जवानीमा उनका पतिले उनलाई सुरक्षित राख्छन्, विधवा भएमा छोराले उनलाई सुरक्षित राख्छन् । यिनकै आडभरोसामा उनले रहनुपर्छ । स्त्रीहरू स्वाधीन हुन बिल्कुल लायक हुँदैनन् । </div><div class="content-paragraph"> ३९२. अंशवण्डा गर्दा बाबुको जायजेथा जे-जति छ, त्यसबाट बाबुले लिएको ऋण तिरीदिएर बचेको मात्र अंशियारहरूले बाडेर लिनु, बाबुलाई ऋणी राख्नु हुदैन । </div><div class="content-paragraph"> ३९३. जुन अंशियार दाजुभाइहरुको विवाह व्रतबन्ध आदि संस्कारविधिहरू बाबुले गरिदिएका छैनन्, तिनीहरूका ती विधिहरू पनि सबै दाजुभाइहरूले त्यही पैतृक धनबाट क्रमशः गरिदिनुपर्छ । </div><div class="content-paragraph"> ३९४. पैतृक सम्पत्ति बचेको छैन भने पूर्वोक्त संस्कारहरू भइसकेका दाजुहरूले आफूले पाएका अंशबाट सम्पत्ति निकालेर पनि असंस्कृत भाइहरूका संस्कारहरू अवश्य गरिदिनुपर्छ । </div><div class="content-paragraph"> ३९५. आफ्ना पोष्यवर्गको परिपालनका लागि कसैले उत्साहित भएर कुनै उद्योग गर्न लागेमा अरू बाँकी भाइहरूले यथाशक्ति भोजन वस्त्र वाहनहरू दिएर उसको उत्साह बढाइदिनुपर्छ । </div><div class="content-paragraph"> ३९६. अंशबण्डा गर्दा गर्नुपर्ने धर्म ठीकसँग गरियो गरिएन भन्ने सन्देह भएमा अंशियारहरूको तिबाहेक भित्रै बयान धिअनुसार अरू बन्धुहरूले अंशबण्डाको लेखिराख्नू । </div><div class="content-paragraph"> ३९७. दाजुभाइ भिन्न नभएसम्म उनीहरूका देवकार्य पितृकार्यजस्ता धर्म पनि एउटै हुन्छन् । भागवण्डा गरी छुट्टिएपछि उनीहरूका देवकार्य पितृकार्य आदि, पनि अलगअलग हुन्छन् । </div><div class="content-paragraph"> ३९८. दान दिनु लिनु, पशु अन्न घर खेतहरूको आदान प्रदानजस्ता व्यवहार र देवपूजा, भान्सा, तर्पण, बली र वैश्वदेवजस्ता धार्मिक क्रियाहरू एवं आम्दानी खर्च छुट्टिएका भाइहरूले अलगअलग नै गर्नुपर्छ । </div><div class="content-paragraph"> ३९९. सहोदर भाइहरूमध्ये एउटाले परस्परमा अर्काको साक्षी बस्ने, जमानी बस्ने, ऋण लिने-दिनेजस्ता कुराहरू नछुट्टिएसम्म गर्न हुँदैन, छुट्टिएपछि हुन्छ । </div><div class="content-paragraph"> ४००. अंशियारहरू दाजुभाइका साक्षी बस्ने र जमानी बस्ने आदि पूर्वोक्त क्रियाहरू भएमा दुनियाँमा त्यस्ता व्यक्तिलाई उनीहरूको अंशबण्डासम्बन्धी लिखतविना पनि अन्य व्यक्तिहरूले उनीहरूलाई भागबण्डा गरी अलग बसिका भनी बुझ्छन् । </div><div class="content-paragraph"> ४०१. एउटै बाबुबाट जन्मिएका धेरै सन्तानहरू विभिन्न धर्म र विभिन्न पेशालाई अँगालेका हुन्छन् भने विभिन्न पेशागत काम र गुणहरूले युक्त भएका ती सन्तानहरू गर्नुपर्ने कर्तव्य कार्यहरूमा अवश्य एकमत हुन सक्तैनन् । आफूले अंशबण्डामा पाएको पैतृक सम्पत्तिको भाग उनीहरू दान गर्न, बेच्न वा अरू नै कुनै काममा उपयोग गर्न सक्तछन् । उनीहरू अंशबण्डाबाट प्राप्त पैतृक धनका रूपमा स्वामी हुन्छन् । </div><div class="content-paragraph"> ४०२. पुत्रहरू प्रकारका हुन्छन्- (१) सजातीय विवाहिता धर्मपत्नीमा आफ्नै वीर्यबाट उत्पन्न भएको (२) भ्रातृजाया आदिमा नियोजनपद्धतिद्वारा आफ्न वीर्यबाट जन्मिएको (३) छोरीको छोरा (४) अविवाहित कन्यामा आफूबाट उत्पन्न (५) अरूबाट गर्भिणी भएर आफूसँग विवाह गरेपछि जन्मिएको (६) गुप्त प्रेमसम्बन्धबाट गुप्तरूपमै जन्मिएर बढेको (७) आफूसँग दोस्रो विवाह गर्ने स्त्रीबाट जन्मिएको (८) बाबुआमा दुवैले उपेक्षा गरी त्यागेको (९) अचानक फेला परेको (१०) उसका बाबु आमालाई रुपैयाँ दिएर किनेको (११) छोरोबराबर गराएर पालेको (१२) म तपाईंहरूको छोरोसरह भएर सेवा गर्छु भनी आफैं आएको । </div><div class="content-paragraph"> ४०३. यी १२ प्रकारका पुत्रहरूमध्ये ६ प्रकारका छोराहरू बाबुका सम्पतिको अंश पाउने र ६ प्रकारका नपाउने हुन्छन् । तिनमा पहिलेपहिलेका उत्तम र पछिपछिका निन्दित हुन्छन् । </div><div class="content-paragraph"> ४०४. बाबुको देहान्त भएपछि यस प्रकरणमा बताइएका सबै किसिमका छोराहरूले क्रमशः पैतृक धन प्राप्त मर्छन् । उक्त क्रममा पहिलापहिला प्रकारका छोराहरू नभएमा पछिपछिका प्रकारका छोराहरू पैतृक धन प्राप्त गर्न लायक हुन्छन् । </div><div class="content-paragraph"> ४०५. छोरा छैनन् भने छोरीहरू बाबुका छोरा जत्तिकै सन्तान हुनाले पैतृक धन प्राप्त गर्छन् । किनभने छोरा-छोरी दुवैले बाबुको सन्ततिपरम्परा चलाउने गर्छन् । </div><div class="content-paragraph"> ४०६. छोरी पनि छैनन् भने एकै कुलका बान्धवहरूले अपुताली पाउँछन् । ती कोही नभए त्यस्ताको धन राजकोषमा जम्मा हुने हुन्छ । </div><div class="content-paragraph"> ४०७. राजाले धार्मिक मान्यताको कदर गर्दै यस्तो अपुताली धन राजकोषमा जम्मा गर्न लगाउँदा ब्राह्मणबाहेक अरू जातिको अपुताली धनमात्र राजकोषमा जम्मा गराउनू । उनको कर्तव्य के हो भने (निराश्रित) स्त्रीहरूलाई जीवन (जीविका) दिनू । यो अंशबण्डासम्बन्धी विधि हो । </div><div class="content-paragraph"> दायविभाग नामको विवादपद समाप्त भयो । </div><div class="document-title"> साहस प्रकरण </div><div class="content-paragraph"> ४०८. बलका घमण्डले फुलेका व्यक्तिहरूले विचार नपुऱ्याई तुरुन्ततुरुन्त जुनसुकै काम गरे तापनि त्यो साहस भनिन्छ । साहस शब्दको अर्थ बल हो । </div><div class="content-paragraph"> ४०९. साहस तीन प्रकारका हुन्छन् (१) प्रथम (२) मध्यम (३) उत्तम । अर्थात् प्रथमसाहस, मध्यमसाहस र उत्तमसाहस । शास्त्रहरूमा त्यसका अलगअलग लक्षणहरू बताइएका छन् । </div><div class="content-paragraph"> ४१०. फल तरुल पानी आदि तोड्नु, थुन्न, नष्ट्वष्ट गर्नु, जमीनको साँधसीमा मिच्नु, खेती आदिका सामान नष्टभ्रष्ट पार्नु आदि प्रथमसाहस मानिएको छ । </div><div class="content-paragraph"> ४११. कपडा, पशु, गरज वापिस घरायसी सामानहरूलाई नष्टभ्रष्ट गराउने दुःसाहस गराउनु मध्यमसाहस भनिएको छ । </div><div class="content-paragraph"> ४१२. विष हतियारजस्ता सामानको व्यापार गर्नु वा विष हतियारजस्ता वस्तु प्रयोगमा ल्याई मानिस मार्नु, अरूका पत्नीहरूलाई हातपात गर्नु र अरू प्राणघाती क्रियाकलाप गर्नु उत्तमसाहस मानिएको छ । </div><div class="content-paragraph"> ४१३. त्यसको दण्डव्यवस्था यस प्रकार छ- काम कति खतराजनक छ त्यसलाई विचार गरेर प्रथमसाहसमा सयभन्दा कम र मध्यमसाहसमा कम्तीमा पाँच सय दण्ड गर्नू । उत्तमसाहसका अपराधमा प्राणदण्ड, सर्वस्वहरण, शहरबाट निकालिदिने, यो व्यक्ति यस्तो अपराधी हो भनेर डामेर चिनु लगाई छाडिदिने अथवा उसको कुनै अङ्ग काटिदिने यस प्रकारका दण्डहरू गरिन्छन् । </div><div class="content-paragraph"> ४१४. यहाँ बताइएका दण्डहरूमा प्राणदण्डबाहेक अरू सबै दण्डहरू सबै जातका मनुष्यमा समानरूपले गर्नू । प्राणदण्डचाहिँ ब्राह्मणबाहेक अरू जातका व्यक्तिहरूलाई मात्र दिनू, किनभने ब्राह्मण मारिनलायक हुँदैनन् । </div><div class="content-paragraph"> ४१५. ब्राह्मणले प्राणदण्ड पाउनलायक अपराध गरेमा उनलाई शिर मुडेर शहरबाट निकालिदिन् । उसका निधारमा यो व्यक्ति यस्ता कुकृत्यको अपराधी हो भनी खोपेर छोडिदिनू अथवा गदाहामा चढाएर घुमाइदिन । </div><div class="content-paragraph"> ४१६. प्रथमसाहस र मध्यमसाहसका अपराध गर्ने अपराधीहरू दण्ड भोगिसकेपछि लिनु-दिनु भावी व्यवहार गर्न सकिने हुन्छन् । उत्तमसाहसमा बताइएका अपराध गर्ने व्यक्तिहरू दण्ड भोगिसकेपछि पनि बोल्ने र भोजन गराउने आदि व्यवहारका लायक हुँदैनन् । </div><div class="content-paragraph"> ४१७. उत्तमसाहसका अपराधहरूकै भेद चोरी हो । त्यसमा केही फरक देखिन्छ । आक्रमण गरी अरूका अधीनको वस्तु खोसेर उसको मनमा चिन्ता पैदा गराइदिनु आधि हो, छलकपटद्वारा अरूका अधीनको वस्तु आत्मसात् गरी उसको मनमा पीर उत्पन्न गराइदिनु स्तेय हो । </div><div class="content-paragraph"> ४१८. त्यो साहस वा चोरी पनि लुटिले वा चोरिले द्रव्यलाई दृष्टिमा राखेर विद्वानहरूले तीन प्रकारको बताएका छन्।लुटिने वा चोरिने द्रव्य तुच्छ, मझौलो र उत्तम यस्ता तीन प्रकारका हुन्छन् । </div><div class="content-paragraph"> ४१९. माटाका भाँडा, आसन, खाट, काठ, झार (तृण), कोसेबाली र तयारी खाना यी सब तुच्छ (क्षुद्र) द्रव्य हुन् । </div><div class="content-paragraph"> ४२०. रेशमीबाहेकका अरू कपडा, गाईबाहेकका अरू पशु, सुनबाहेकका अरू धातु र धान एवं जौ मझौला द्रव्य हुन् । </div><div class="content-paragraph"> ४२१. सुन, रत्न, रेशमी कपडा, स्त्री, पुरुष, गाई, हात्ती, घोडा तथा देवता, ब्राह्मण र राजाका स्वामित्व इत्यादिका द्रव्यहरू उत्तम हुन् । मस्तसँग निदाएका, सादक पदार्थ पिएर मातेका र नशा चढेका बेहोसी व्यक्तिहरूबाट विभिन्न प्रकारका उपायहरूद्वारा उनको स्वत्वको हत्याउनुलाई विद्वान्हरूले चोरी भनेका छन् । </div><div class="content-paragraph"> ४२२. चोरी गरेको सामानसहित व्यक्तिलाई पक्रिएमा चोरेको प्रमाणित हुन्छ । औकातभन्दा बढी मात्रामा भोगचलन खर्चबर्च गरेको देखिएमा पनि यसले चोरेको हो भन्ने ठहर हुनसक्छ । चोरी डकैती गर्ने फटाहा व्यक्तिहरूसँग एक भई मिलेर काम गरेको देख्नाले पनि यसले चोरेको हो कि भनी प्रमाणित गर्न सकिन्छ । फजूलसँग खर्च गरेको देखिनाले पनि त्यसले चोरेको प्रमाणित हुनसक्छ । </div><div class="content-paragraph"> ४२३. चोरी गर्दै हिँड्ने व्यक्तिहरूलाई गाँस वास दिने व्यक्तिहरू र त्यस्ता व्यक्तिहरूलाई अँचेट्न सक्ने सामर्थ्य राखेर पनि उनीहरूलाई उम्कन दिने व्यक्तिहरू पनि त्यसमा मुछिन जान्छन् । </div><div class="content-paragraph"> ४२४. प्रथम, मध्यम र उत्तम यी तीन प्रकारका साहसहरूमा विद्वान्हरूद्वारा जुन दण्डव्यवस्था बताइएका छन्, क्षुद्र, मध्यम र उत्तम द्रव्यहरूको चोरीमा पनि क्रमशः तिनै दण्ड गर्नुपर्ने हुन्छ । </div><div class="content-paragraph"> ४२५. गाई आदि जनावरहरू हराएमा र धनमालको चोरी भएमा त्यससम्बन्धी विशेष जानकारी राख्ने व्यक्तिहरूले पाइला आदि चिह्नहरूबाट खोजतलास गर्न । गाउँ, गोठ, एकान्त स्थानमा जहाँ पाइला त्यस गाउँ वा गोठका व्यक्तिले त्यसको हर्जाना । </div><div class="content-paragraph"> ४२६. एकान्त स्थानको बाटो अड्याङबड्याङ भई गाई आदिका पाइला नचिनिने भएमा वा तितरबितर भएमा वा टुटेमा त्यसको आसपासमा जुन गाउँ वा गोठ छन्, तिनलाई त्यसको हर्जाना तिराउनु । </div><div class="content-paragraph"> ४२७. पहिलेदेखि नै चोरीमा ख्याति प्राप्त गरिसकेको पटके चोर वा यस्ता व्यक्तिहरूसँग लागेको धेरैजसो चोरै भइसकेको अपवित्र व्यक्ति मार्गमा फेला पर्न सक्छन् । त्यस कारण प्राणिघातक वा चाण्डालजस्ता रात्रिमा घुम्ने रमन वा जासुसहरूले त्यस्ता व्यक्तिलाई गाउँ वा शहर जहाँ छन् त्यहाँबाट बाहिर निकालिदिन् । </div><div class="content-paragraph"> ४२८. राजाले कसैको धनमाल चोरी हुनासाथ तदारुकतासँग तुरुन्त चोर पत्ता लगाई तिनबाट हराएको धन फिर्ता गराउनुपर्छ । चोर्ने पत्ता लागेनन् भने राजकोषबाट दुनियाँलाई हर्जाना दिनुपर्छ । दुनियाँको धनमाल चोरी हुँदा राजा वास्तै नगरी रहन्छन् भने त्यस दुष्कर्मको पाप राजा स्वयंले बेहोर्नुपर्छ एवं उनी धर्म अर्थ यी दुवै पुरुषार्थबाट छोडिन्छन् पनि । </div><div class="content-paragraph"> साहस नामको विवादपद सिद्धियो । </div><div class="document-title"> वाक्पारुष्य दण्डपारुष्य प्रकरण </div><div class="content-paragraph"> ४२९. कसैलाई होच्याउन उसको देश जात कुल आदिका बारेमा दोषयुक्त एवं अपमानजनकरूपमा विपरीत अर्थवाला आक्रोशितरूपको जुन बोलीको प्रयोग गरिन्छ, त्यसलाई वाक्पारुष्य भनिन्छ । </div><div class="content-paragraph"> ४३०. निष्ठुर, अश्लील र अत्यन्त कडारूपमा प्रयोग गरिने हुनाले उक्त वाकपारुष्य तीन प्रकारको भनिएको छ । त्यसको महत्तालाई दृष्टिमा राखेर ती तीन प्रकारका वाक्पा दण्ड पनि क्रमशः ओजनदार हुन्छन् । </div><div class="content-paragraph"> ४३१. आक्षेप लगाएर बोलेको वाक्यलाई निष्ठुरपारुष्य भन्दछन् । दोषयुक्त एवं तिरस्कारजनक शब्दको प्रयोग गरी बोलेको वाक्यलाई अश्लीलपारुष्य भन्दछन् । पतित गराउने खालका वाक्यको प्रयोग गरी बोलेको बोलीलाई विद्वान्हरू तीव्रपारुष्य भन्दछन् । </div><div class="content-paragraph"> ४३२. हात-गोडा अर्थात् मुक्का लात्ती हतियार आदिद्वारा अरूका शरीरमा द्रोह गर्नु, जाइलाग्नु, अरूका शरीरमा तातो खरानी खन्याइदिनु जस्ता क्रियालाई दण्डपारुष्य भन्दछन् । </div><div class="content-paragraph"> ४३३. मुक्का, लात्ती, हतियार, लठ्ठी उभ्याउने कार्यमात्रद्वारा शत्रुलाई भयभीत गराउनु, निष्फक्रीरूपमा उसका शरीरमा तिनको प्रयोग गर्नु र घाउ नै लगाउनु जस्ता क्रियाकलाप देखिने हुनाले दण्डपारुष्य पनि क्रमशः उत्तम, मध्यम र अधम ती प्रकारका हुन्छन् । </div><div class="content-paragraph"> ४३४. हीन, मध्यम र उत्तम यस्ता तीन प्रकारका उपकरणहरूलाई आवेशमा आएका अवस्थामा थुतेर काममा ल्याउने साहस पनि तीनै प्रकारका हुन्छन् । त्यसमा कण्टकशोधन (काँडा निकाल्ने कान अर्थात् शत्रुलाई निर्मूल गराउने विधि) अपनाइन्छ । </div><div class="content-paragraph"> ४३५. त्यस्तो कण्टकशोधनविधि उक्त दुवै प्रकारका साहसहरूमा पाँच प्रकारको हुन्छ । त्यसमा दण्डभागी व्यक्ति त्यसबेला सम्बद्ध भएको हुनुपर्छ र त्यसपछि उसले सफाइ पाउँछ । </div><div class="content-paragraph"> ४३६. अकस्मात् आवेशमा आएर झगडा गर्नेहरूलाई दण्ड दिनुपर्छ । </div><div class="content-paragraph"> ४३७. क्रूरतासँग एकसाथ भिडने ती दुवै मिडने की देने पक्षमा अपराधका मात्राको कम बेशी केही देखिँदैन भने दवैलाई समान दण्ड गर्नू । </div><div class="content-paragraph"> ४३८. झगडा गर्ने दुइ थरीमा पहिले तथानाम गाली गर्ने व्यक्ति निश्चित रूपमा दण्डनीय हुन्छ । पछिबाट झगडा गर्न आउने व्यक्तिले पनि शिष्टतापूर्ण व्यवहार गरेन भने त्यो पनि दण्डनीय हुन्छ । </div><div class="content-paragraph"> ४३९. तर पहिले झगडा शुरू गर्ने व्यक्तिलाई भने बढी दण्ड दिनुपर्दछ । </div><div class="content-paragraph"> दुवै थरीले बराबर आपत्तिजनक कुरा बोलेको वा त्यस्तो कसूर गरेमा अमुकले मेराविरूद्ध यस्तो आपत्तिजनक कुरा बोल्यो वा त्यस्तो कसूर गर्यो भनी जो उजूर गर्न आउँछ, पहिले अपराध बोल्ने वा गर्ने वा पछि बोल्ने गर्ने जे भए पनि उही दण्डको भागी हुन्छ । </div><div class="content-paragraph"> ४४०. श्वपाक (पतित जातिको पुरुष), नपुंसक (षण्ड), चाण्डाल, विकलाङ्ग, व्याधा, माहुते, व्रात्य (संस्कारहीन) र गुरु आचार्यमा अतिक्रमण गर्ने (मर्यादा नाघ्ने) व्यक्तिलाई तुरुन्त मारिदिन् । यही त्यस अपराधको दण्ड हो । यस्ता व्यक्तिको बधलाई विद्वान्हरूले दण्डपारुष्यको दोष भनेका छैनन् । </div><div class="content-paragraph"> ४४१. नीच व्यक्तिले स्वयं नीच भएर मनुष्यमध्य जुन व्यक्तिमा अतिक्रमण (मर्यादारहित काम) गर्दछ, त्यसलाई त्यही अतिक्रमण गरिएका व्यक्तिले स्वयं दण्ड । त्यसलाई राजाले दण्ड दिनुपर्दैन अर्थात् यस्तो मामला राजासम्म पुऱ्याइरहने जरुरतै छैन । </div><div class="content-paragraph"> ४४२. यस्ता नीच व्यक्तिहरू मनुष्यका मलस्वरूप हुन् । यिनीहरूको जेथा पनि मलस्वरूप नै हुन्छ । त्यस कारण राजाले त्यस्ता व्यक्तिलाई प्राणदण्ड नै दिनू, अर्थदण्ड मात्र गरेर नछोड्नू । </div><div class="content-paragraph"> ४४३. क्षत्रियले ब्राह्मणलाई दुर्वाच्य बोलीद्वारा गाली गरेमा त्यस्तो क्षत्रिय १०० पणको दण्डभागी बन्दछ । वैश्यले ब्राह्मणलाई त्यस्तो गाली गरेमा त्यो वैश्य १५० पणको वा २०० पणको दण्डभागी हुन्छ । शूद्रले ब्राह्मणलाई त्यस्तो गाली गरेमा उसले मृत्युदण्ड नै पाउँछ । </div><div class="content-paragraph"> ४४४. ब्राह्मणले क्षत्रियलाई दुर्वाच्य बोली गाली गरेमा उसलाई ५० पण दण्ड गर्नू । ब्राह्मणले वैश्यलाई त्यस्तो गाली गरेमा २५ पण उसलाई दण्ड गर्नू । ब्राह्मणले शूद्रलाई त्यस्तो गाली गरेमा उसलाई १२ पण दण्ड गर्नू । </div><div class="content-paragraph"> ४४५. द्विजाति अर्थात् ब्राह्मण, क्षत्रिय र वैश्य मध्ये समानवर्णका व्यक्तिले समानवर्णका व्यक्तिमा अतिक्रमण गरेमा त्यस्तो अतिक्रमण गर्नेलाई १२ पण दण्ड गर्नू । भन्न नहुने कुरा बोली विवाद गरेमा त्यसको दुइ गुणा अर्थात् २४ पण दण्ड गर्नु । </div><div class="content-paragraph"> ४४६. कानु या खोरण्डो अथवा यस्तै प्रकारका अरू विकलाङ्ग व्यक्तिलाई ए काना ! ए खोरण्डा ! भनेर गाली गरेमा त्यो तथ्यै भए पनि त्यस्तो गाली गर्ने व्यक्तिलाई कम्तीमा १ कार्षापणमा नघटाई दण्ड गर्नू । </div><div class="content-paragraph"> ४४७. शास्त्रको आफूले गरेका पापको प्रायश्चित्त गरिसकेका पापीको त्यही पापसँगको सम्बन्ध जोडेर बदनाम नगर्नू एवं कुनै विशिष्ट अपराधमा राजदण्ड भोगिसकेका व्यक्तिको त्यही अपराधसँग जोडेर थप बदनामी नगर्नू । </div><div class="content-paragraph"> ४४८. यस दुनियाँमा दुई किसिमका व्यक्तिको निन्दा गर्न हुँदैन । तिनका वध पनि गर्न हुँदैन । तिनमा एक ब्राह्मण हुन्, दोस्रा राजा हुन् । किनभने यी दुई व्यक्तिहरूले नै यस विश्वलाई मर्यादितरूपमा धारण गरेका हुन्छन् । </div><div class="content-paragraph"> ४४९. पतित व्यक्तिलाई पतित भनेर सम्बोधन गर्दा र चोरलाई चोर भन्दा सामान्य अपराध हुन्छ । पतित नभएकालाई पतित भनेमा र चोरी नगर्नेलाई चोर भनेमा दोबर अपराध हुन्छ । </div><div class="content-paragraph"> ४५०. नीच वर्णमा जन्मिएको व्यक्तिले ब्राह्मण, क्षत्रिय र वैश्य वर्णका व्यक्तिहरूको द्रोहपूर्वक नाम वा जातको उल्लेख गरेमा १८ अङ्गुल लामो फलामको कीलो उसको जिब्रोमा गाडिदिन् । </div><div class="content-paragraph"> ४५१. आफू जान्ने सुन्ने भएका घमंडले शूद्रले द्विजातिमा धर्मको उपदेश गर्न लागेमा राजाले उसका मुख र कानमा तातो तेल खन्याउन लगाइदिनू । </div><div class="content-paragraph"> ४५२. तल्लो जातको व्यक्ति आफ्ना जुन अङ्गले ब्राह्मणको उपकार वा उनकाप्रति अपराध गर्दछ, व्यक्तिको त्यो उपकार गर्ने अङ्ग काटिदिनू, त्यसो गर्नाले त्यो शुद्ध हुन्छ । </div><div class="content-paragraph"> ४५३. तल्लो जातका व्यक्तिले ब्राह्मण वा आफूभन्दा उत्कृष्ट जातका देशनिक समान आसन चाहेमा उसलाई कम्मरमा डामेर गर्न अथवा त्यसका कम्मरका मासुका दुइ हुँदा काटिदिनू । </div><div class="content-paragraph"> ४५४. नीच जातका व्यक्तिले आफूभन्दा ठूलो जातका व्यक्तिमा घमण्डले फुलेर थुकिदिएमा राजाले उसका दुवै ओठ कटाइदिनू, पिशाब गरिदिएमा लिङ्ग छेद गराइदिनू, दिसा गरिदिएमा उसको गुदद्वार कटाइदिनू । </div><div class="content-paragraph"> ४५५. जगल्ट्याएमा दुवै हात कटाइदिनू, गोडा पक्रिएर कष्ट दिएमा वा दाह्री वा नाक समाएर तानेमा वा गर्धन वा गला वा अण्डकोष अँठ्याएमा पनि उसका दुवै हात काटिदिनू । </div><div class="content-paragraph"> ४५६. छाला खोस्रिदिएमा वा रगत आउने गरी चोट लगाएमा १०० पण जरीवाना गर्नू । मासु लुछेमा ६ निष्क दण्ड गर्नू, हड्डी फुटाएमा देशनिकाला गर्नू । </div><div class="content-paragraph"> ४५७. मर्यादितरूपमा आफ्ना कर्तव्यमा रहेका राजालाई नराम्रोसँग गाली गर्नेलाई उसको जिब्रो काटिदिएमा वा सर्वस्वहरण गरिदिएमा ऊ शुद्ध हुन्छ । </div><div class="content-paragraph"> ४५८. कुनै दुर्बुद्धि नीच व्यक्तिले अपराध राजामा पनि प्रहार गरेछ भने त्यो सयौं ब्रह्महत्याभन्दा पनि ठूलो पाप हुनाले त्यस्ता पापी व्यक्तिलाई शूलमा रोपेर आगोमा पकाउनू । </div><div class="content-paragraph"> ४५९. छोराका अपराभल बावु र घोडा, कुकुर तथा वानरका अपराधले उनका मालिकहरू दण्डभागी हुँदैनन् । परन्तु बाबुले छोरालाई र मालिकले घोडा, कुकुर र वानरलाई त्यस्तो अपराध गर्न लगाएका रहेछन् भने ती सबै दण्डभागी हुन्छन् । </div><div class="content-paragraph"> वाक्पारुष्य दण्डपारुष्य नामको विवादपद सिद्धियो । </div><div class="document-title"> द्यूतसमाह्वय प्रकरण </div><div class="content-paragraph"> ४६०. कौडा, शिशाका टुक्रा, पाशा र शलाका आदिले जूवा खेल्नु वा बाजी राख्नु, पंक्षी र साढेहरू जुधाएर जसकाले जित्छ उसलाई बाजी तिर्नु यी सब द्यूतसमाह्वयनामक विवादपदमा पर्दछन् । </div><div class="content-paragraph"> ४६१. जुवा खेलाउनेले खेल्ने जुवाडेहरूलाई उनीहरूलाई चाहिएको धन दिनू र जित्नासाथ तुरुन्त १० प्रतिशत ब्याजसहित असूल-उपर गर्नू । </div><div class="content-paragraph"> ४६२. बाजीमा यदि खेलाडीहरू दाउ चिन्ने छन् भने दुई पटक अभ्यास गरिएका कौडाहरू खालमा गिर्छन । त्यसमा एउटा जुवाडेले हार्छ । जुवामा कसले जित्यो, कसले हार्यो भन्ने कुरामा शङ्का भएमा जुवाडेहरूले त्यहाँ तमाशा हेर्न बसेका अरू जुवाडेहरूमा नै निर्णयका लागि भर पर्नुपर्छ । जुवाडेका दर्शक भने पनि साक्षी भने पनि सबै तिनै हुन् । </div><div class="content-paragraph"> ४६३. कपटी जुवाडेले आफ्नो अभीष्ट सिद्धिका लागि अरू जुवाडे जमातलाई निर्णायक गराउन मिल्दैन । विरोधी जुवाडेलाई पिट्न पनि हुँदैन, आफ्ना इष्ट व्यक्तिबाट दिनुपर्ने कुरा दिलाउनू । </div><div class="content-paragraph"> ४६४. कपटी पाशा बनाउन जान्ने कूट जुवाडेहरूलाई गलामा अक्षमाला लगाएर जुवाका खालबाटै बाहिर निकालिदिनू, यिनीहरूको दण्ड त्यही हो । </div><div class="content-paragraph"> द्यूतसमाह्वय नामको प्रकरण सिद्धियो । </div><div class="document-title"> प्रकीर्णक प्रकरण </div><div class="content-paragraph"> ४६५. यस प्रकीर्णक प्रकरणमा राजाद्वारा गरिने व्यवहारको विषयमा बताइन्छ । राजाको आज्ञाको प्रतिपालन र त्यसको उल्लङ्घनको परिणामको बारेमा पनि बताइन्छ । </div><div class="content-paragraph"> ४६६. शहरनिर्माणको लागि अनुमति तथा आर्थिक सहयोग, दुनियाँको विभाग, पाखण्ड, नैगम, श्रेणी, गणहरूसम्बन्धी व्यवहार, बाबु छोराबीचको झगडा, प्रायश्चित्तको उल्लङ्न, आश्रमवासीहरूलाई दिइने सुविधा र दण्ड, वर्णसङ्करदोष, वृत्तिको नियम आदि अघिल्ला प्रकरणमा नलेखिएका कुरा यस प्रकीर्णक प्रकरणमा लेखिन्छन् । </div><div class="content-paragraph"> ४६७. राजाले सावधान भएर ब्रह्मचर्य, गार्हस्थ्य र सन्यास यी सबै आश्रमहरूका मर्यादाको परिपालन शास्त्रहरूमा बताइएका साम, दान, भेद, दण्ड यी चार उपायहरूद्वारा गर्नुपर्छ एवं यिनै चार उपायहरूद्वारा दुनियाँदारमा पनि मर्यादा कायम राख्नुपर्छ । </div><div class="content-paragraph"> ४६८. जुनजुन जाति आफ्ना निर्दिष्ट मर्यादाबाट तलतिर गिर्दै वा धेरै माथि उठ्तै जान्छ, आफ्नो शास्त्र निर्दिष्ट मर्यादाबाट चुकेका ती जातिलाई राजाले उनका आफ्ना मर्यादाभित्र राख्नुपर्छ । </div><div class="content-paragraph"> ४६९. आफूभन्दा पूर्ववर्ती वा समकालिक अरू राजाले अज्ञानद्वारा न्यायरहित कार्य गरेका रहेछन् भने त्यस अन्यायपूर्ण कार्यलाई पनि फेरि न्यायमार्गमा रखाउनू । </div><div class="content-paragraph"> ४७०. राजाले कसैको सर्वस्वहरण गर्नुपर्ने परिस्थितिमा पनि यी यहाँ निर्दिष्ट व्यक्तिहरूका यहाँ निर्दिष्ट सामानहरू हरण गर्न हुँदैन । जस्तै हतियार चलाएर जीविका गर्ने व्यक्तिका हतियारहरू, सीपको काम गर्ने कालीगढका शिल्पसामग्रीहरू, वेश्यावृत्ति गर्ने महिलाका गहनागुरियाहरू, वाद्यवादकका बाजाहरू एवं जुनजुन कालीगढ जुनजुन साधनहरूले आफ्नो जीविका गर्छन्, ति सामानहरूलाई पनि हरण गर्नुहुँदैन । </div><div class="content-paragraph"> ४७१. राजाले आआफ्नो वर्णधर्मबाट स्खलित हुनेहरूलाई आआफ्नो वर्णधर्ममा राख्न कारवाही गर्नू । </div><div class="content-paragraph"> ४७२. शास्त्रहरूमा नबताइएका अरू पापपूर्ण कार्यहरू भए गरेमा राजाले आफनो कर्तव्यलाई दृष्टिमा राखेर दुष्ट व्यक्तिहरूलाई दण्ड गराउनू । </div><div class="content-paragraph"> ४७३. वेद र धर्मशास्त्रमा विरोध पर्ने र प्राणीहरूको हित पनि नहुने क्रियाकलापहरू पहिलेदेखि चलिआएका रहेछन् भने पनि राजाले तिनलाई सकिदिनु । </div><div class="content-paragraph"> ४७४. दुइगोडे (मनुष्य) हरुका लागि राजा र ब्राह्मण आदि अनन्त हुन्छन् । राजा दीप्तिमान् हुन्छन् । ब्राह्मण पवित्र हुन्छन् । राजा दीप्तिमान् हुनाले र ब्राह्मण पवित्र हुनाले यी दुइथरी व्यक्तिहरू आआफ्ना कर्तव्यबाट चुकेका छैनन् भने यिनलाई कसैले निर्देशन दिने पनि आवश्यकता छैन, यिनको निन्दा गर्न पनि हुँदैन । </div><div class="content-paragraph"> ४७५. आआफ्ना कर्तव्यबाट चुकेका सबै वर्णका मनुष्यहरूमा राजाले दण्डको व्यवस्था गरेनन् भने सारा दुनियाँको विनाश हुन्छ । </div><div class="content-paragraph"> ४७६. दण्डधारी राजाको अभावमा ब्राह्मणले ब्राह्मणत्व गुमाउँछ भने क्षत्रियले क्षत्रियत्व त्यागिदिन्छ । वैश्यले पनि आफ्नो कर्तव्य कर्म छोडिदिन्छ । यस्तो परिस्थितिमा शूद्रले विशिष्टता हासिल गर्दै जान्छ । </div><div class="content-paragraph"> ४७७. राजाले पृथ्वीमा दण्ड धारण गरेनन् भने बलिया व्यक्तिहरूले निर्धा व्यक्तिहरूलाई माछालाई शूलमा पकाए झैं पकाउँछन् । </div><div class="content-paragraph"> ४७८. सधैं सज्जनहरूमा निगाह गर्नु, दुर्जनहरूलाई दण्ड दिनु, शास्त्रले बताएको राजाको धर्म यही हो । शत्रुलाई अँचेटेर प्राप्त हुन आउने आय नै उनको अर्थ हो । </div><div class="content-paragraph"> ४७९. यस दुनियाँलाई सधैं जलाएर पनि जसरी अग्नि पापले लेपिँदैन, ठीक त्यसैगरी दण्ड गर्नुपने व्यक्तिलाई दण्ड दिएर राजा पापले लेपिँदैनन् । </div><div class="content-paragraph"> ४८०. हुकूम गर्नु नै राजाहरूको तेज हो । त्यो वाणीमा रहेको हुन्छ । त्यस कारण असत्य वा सत्य जो तिनीहरू बोल्छन्, त्यही अरू व्यवहारी व्यक्तिहरूको धर्म हो । </div><div class="content-paragraph"> ४८१. राजाको नाममा हजार आँखा भएका इन्द्रदेव नै पृथ्वीमा घुम्छन् । त्यस्ता व्यक्तिको हुकूम नाघेर दुनियाँ कहीँ पनि टिक्न सक्तैन । </div><div class="content-paragraph"> ४८२. सम्पूर्ण राष्ट्रको रक्षा गर्ने अधिकार राजामा निहित हुनाले र राष्टमा सबभन्दा शक्तिशाली राजा नै हुनाले एवं प्राणीहरूमा दयापूर्ण व्यवहार गर्ने हुनाले पनि राजाबट जुन कामहरू हुन्छन्, ती प्रामाणिक हुन्छन् भन्ने मर्यादा छ । </div><div class="content-paragraph"> ४८३. जसरी गुणहीन पति पनि स्त्रीहरूका निम्ति पूज्य हुन्छन्, त्यसैगरी गुणरहित राजा पनि दुनियाँका पूज्य हुन्छन् । </div><div class="content-paragraph"> ४८४. राजाले दुनियाँलाई आफ्ना तपस्याले जितेको हुन्छ । यस कारण दुनियाँको मालिक राजा नै हो र दुनियाँले उनका हुकुममा रहनैपर्छ एवं दुनियाँले जीविका पनि राजाकै आश्रयबाट पाउँछन् । </div><div class="content-paragraph"> ४८५. बेगिन्ती ओज भएका राजाहरू अग्नि, इन्द्र, चन्द्र, यमराज र कुबेर यी पाँच देवताका रूप धारण गर्दछन् । </div><div class="content-paragraph"> ४८६. कुनै कारणले वा विनाकारणै रिसले चूर भएर जब राजा दुनियाँलाई जलाउन थाल्छन्, त्यसबखत उनी अग्नि भनिन्छन् । </div><div class="content-paragraph"> ४८७. जब शत्रु परास्त गर्ने बलियो इच्छा लिएर हतियार उज्याई तेजस्वी बनेर शत्रुमा जाइलाग्छन्, त्यस बखत राजा इन्द्र भनिन्छन् । </div><div class="content-paragraph"> ४८८. रिससन्ताप केही नलिई प्रसन्न मुद्रामा जब राजा दुनियाँको दृष्टिपथमा आउँछन्, तब उनी सोम (चन्द्रमा) भनिन्छन् । </div><div class="content-paragraph"> ४८९. जब राजा राजकीय भेषमा धर्मासन (न्यायिक आसन) मा रहेर सबै प्राणीहरूमा समान सोचाइ राख्तै अपराधीतर्फ दण्ड उज्याउँछन्, तब उनी यमराज भनिन्छन् । </div><div class="content-paragraph"> ४९०. जब राजा याचक, गरु, विशिष्ट विद्वान् र सेवक आदिमा दान बर्साउँछन्, त्यति बेला उनी धन दिने कुबेर भनिन्छन् । </div><div class="content-paragraph"> ४९१. त्यस कारण दुनियाँले राजाको तिरष्कार नगर्नू, उनलाई गाली नगर्नू, फजूल कुरले नफुसल्याउनू, उनका हुकुममा रहनू, उक्त कुराको अतिक्रमण गर्नाले अतिक्रमण गर्नेको मृत्यु हुन्छ । </div><div class="content-paragraph"> ४९२. राजाको कर्तव्य दुनियाँको रक्षा गर्नु, ज्ञानवृद्ध वयोवृद्ध अनुभववृद्धहरूको कदर गर्नु, व्यवहार हेर्नु र आफ्ना कर्तव्यमा जागरूक रहनु हो । </div><div class="content-paragraph"> ४९३. राजाले सावधानी साथ ब्राह्मणहरूको सेवा गर्नू, किनभने ब्राह्मणत्वसँग मिलेको क्षत्रियत्व दुनियाँको रक्षा गर्ने प्रमुख कारण हुन्छ । </div><div class="content-paragraph"> ४९४. राजाको उपस्थितिमा उनका अगाडि ब्राह्मणको आसन अपरिहार्य हुन्छ । राजाले बिहान सबै कुराभन्दा पहिले ब्राह्मणको दर्शन र उनको अभिवादन गर्नुपर्छ । </div><div class="content-paragraph"> ४९५. बाटो हिँड्दा नौ थरी वा सात थरी व्यक्तिहरूमध्ये पहिले ब्राह्मणलाई बाटो दिनू । भिक्षा माग्नको लागि अरूका घरमा प्रवेश गर्दा छेकथुन नगर्नू । </div><div class="content-paragraph"> ४९६. अरूका अधिकारमा रहेका समिधा, फूल र जल आदि ब्राह्मणले लिएमा चोरी गरेको ठहर्दैन । अरू चीजको अपेक्षा नराखी ब्राह्मणले पराईका स्त्रीसँग बातचित गर्नुमा पनि दोष मानिँदैन । </div><div class="content-paragraph"> ४९७. नदीहरूमा डुङ्गा यात्रा गर्दा ब्राह्मणलाई सेवा (रकम) नलिई तारिदिन् । पारी पुगेपछि पहिले ब्राह्मणलाई उतारिदिन् । उनले व्यापारका सामान ल्याएका रहेनछन् भने साथका सामानको शुल्क पनि नलिनू । </div><div class="content-paragraph"> ४९८. बाटोको हिँडाइले थाकेको भोको ब्राह्मणले अरूको बारी बगैंचाबाट दिउँसो दुई लाक्रासम्म उखु र पाँच वटासम्म कन्दमूल आफैंले लिएर उपयोग गर्दा दोषी ठहर्दैन । </div><div class="content-paragraph"> ४९९. मुद्दा लागेकाका जमीनबाट, पतित (पातकी) का जमीनबाट, शत्रुका जमीनबाट नास्तिकको जमीनबाट, छलकपट गरी अरूलाई धोखा दिनेका जमीनबाट केही पनि नलिनू । दातालाई कष्ट हुने गरी पनि नलिनू । </div><div class="content-paragraph"> ५००. राष्ट्रमा धेरै प्रकारका प्रयोजनहरू आइपर्ने र महात्माहरूमा आर्थिक टेवा गराउनुपर्ने हुनाले राजाले ब्राह्मणबाहेक अरूबाट धन संग्रह गर्नुपर्छ । </div><div class="content-paragraph"> ५०१. राष्ट्रवासीहरूलाई धर्मपूर्वक रक्षा गर्ने हुनाले र यसै प्रयोजनका निमित्त बलियो अठोट लिएका हुनाले राजा र ब्राह्मणमा केही फरक छैन । </div><div class="content-paragraph"> ५०२. धर्म र गुणका पारखी, राष्ट्र र राष्ट्रवासीको रक्षाका निमित्त अपवित्र चालचलन भएका व्यक्तिहरूलाई दण्ड दिने राजा कडा स्वभाव भएका भए पनि उनको धन पवित्र नै हुन्छ । </div><div class="content-paragraph"> ५०३. जसरी पवित्र र अपवित्र दुवैथरी पानी समुद्रमा जम्मा हुन्छ। त्यस समुद्रमा पुगेपछि पानी पवित्र कि अपवित्र भन्ने प्रश्नै रहँदैन । त्यस्तै पवित्र र अपवित्र दुवै किसिमका धन राजकोषमा जम्मा हुन पुग्छ, त्यहाँ पुगेपछि धन पवित्र कि अपवित्र भन्ने प्रश्नै रहँदैन, सबै समान हुन्छ । </div><div class="content-paragraph"> ५०४. जसरी बलेका आगोमा राखिदिएको सुन शुद्ध अशुद्ध जस्तो भए पनि पवित्र (सफा) हुन्छ, त्यस्तै सबै प्रकारका धनका आगमनहरू राजामा पुगेर पवित्र हुन आउँछन् । </div><div class="content-paragraph"> ५०५. कसैले आफ्ना हकको सम्पत्ति ब्राह्मणलाई दिन्छ भने त्यसलाई राजाले पनि अनुमोदन गरिदिनुपर्छ यो सनातन धर्म हो । </div><div class="content-paragraph"> ५०६. अरू प्रकारका करहरूभन्दा शास्त्रनिर्दिष्ट हुनाले उचित भएको जमीनका उब्जनीको ६ भागको १ भाग तिरो दुनियाँबाट उनीहरूलाई संरक्षण दिएको पारिश्रमिकको रूपमा प्राप्त गर्न राजालाई अधीकार छ । </div><div class="content-paragraph"> ५०७. ब्राह्मणबाहेक अरू जातिलाई दिइएको धन राजाले फेरि उसबाट हरण गर्न पनि सक्छन् । ब्राह्मणलाई एकपल्ट दिएको धन फेरि हर्नुहुँदैन । </div><div class="content-paragraph"> ५०८. दान लिनु, अध्ययन गर्नु र यज्ञ गर्नु यी तीन प्रकारको ब्राह्मणको कर्म हुन्छ । अरूको यज्ञ गराउनु, अरूलाई पढाउनु, अरूबाट दान लिनु ती तीन उनका जीविका हुन् । </div><div class="content-paragraph"> ५०९. ब्राह्मणले आफ्ना धर्ममा रहनुपर्छ, यसरी आफ्नो धर्ममा रहँदा वृत्तिसङ्कट पर्न आएमा राजाबाट जीविका प्राप्त गर्नू । सङ्कटमा ब्राह्मणले जोसुकैबाट पनि दान लिने शास्त्रमा नियम भए पनि खराब व्यक्तिबाट दान नलिनू । </div><div class="content-paragraph"> ५१०. राजाको हुकुमबाट अपवित्र व्यक्ति पवित्र मानिन्छ पवित्र व्यक्ति तुरुन्त अपवित्र मानिन्छ भने होइनन् ? </div><div class="content-paragraph"> ५११. प्रशस्त तेज भएका राजालाई जुन ब्राह्मणहरू नै देवता मान्छन्, त्यस्ता राजाबाट प्रतिग्रह (दान) लिँदा ती लिनेहरूमा दोष लेपिँदैन अर्थात् ती दोषी मानिन्छन् । </div><div class="content-paragraph"> यस दुनियाँमा कुरा मङ्गलदायक मानिन्छन् । ती हुन् (१) ब्राह्मण (२) गाई (३) अग्नि (४) सुन (५) घिउ (६) सूर्य (७) जल (८) राजा । यी आठलाई सधैं हेर्नु, नमस्कार गर्नू र यिनको कदर गर्नू । यी आठलाई भेट्ता दाहिना पारेर हिँड्नू । यसो गरेमा त्यसको आयु बढ्छ । </div><div class="content-paragraph"> प्रकीर्णक नामको विवादपद सिद्धियो । </div><div class="document-title"> चौरप्रकीर्णक नामको प्रकरण </div><div class="content-paragraph"> ५१२. अरूहरूका हकको सामान लुट्ने ठगहरू दुई प्रकारका हुनछन्, हकवालाले नदेखीकन लिने र हकवालाले देखादेख लिने । यी दुवै प्रकारका चोरहरूलाई राजामा हुनुपर्ने गुणहरूले युक्त राजाले निहारेर चिन्नुपर्छ । </div><div class="content-paragraph"> ५१३. तिनमा देखादेख दुनियाँ ठग्ने व्यक्ति यसप्रकार हुन्छन्- (१) तन्त्रमन्त्रको बलमा अरूको सम्पत्ति उठाउने (२) कपटी नाप तौलका साधनद्वारा अरूलाई ठग्ने (३) घूस खाने (४) डकैतीजस्ता काम गर्ने (५) जुवाडे (६) वेश्याहरू (७) नक्सा उतार्ने (८) स्वस्तिवाचन गरी जीविका गर्ने । </div><div class="content-paragraph"> ५१४. स्वयं देखा नपरी अप्रकाशरूपमा दुनियाँ ठग्ने चोरहरू यस प्रकारका हुन्छन्- यिनीहरू घरभित्र वा बाहिर लुकेर बस्छन् र जब मस्तसँग निदाउँछन् वा मादक पदार्थ पिएर बेहोस हुन्छन्, त्यतिखेर आक्रमण गरेर ती व्यक्तिलाई तिनले लुट्छन् । लुकेर चोरी गर्ने लुटेराहरू यसप्रकारका हुन्छन्- देशघाती, ग्रामघाती, अरूका घर भत्काई धनमाल लुट्ने, बाटो भत्काउने, अरूको गोठ खोल्ने, बाटा घाटामा मागिहिँड्ने। यी लुकेर चोरी गर्ने प्रच्छन्न लुटेरा हुन् । </div><div class="content-paragraph"> ५१५. राजाले सधैं चोर पक्रने काममा लागिपर्ने सिपालु जासूसहरूद्वारा ती चोरहरूको पत्तो लिनू र गुप्तचरहरूलाई पिछा गर्न लगाई तिनलाई पक्राउनू । </div><div class="content-paragraph"> ५१६. सभा हुने स्थानहरूमा, पौशालाहरूमा, मिठाइपसलहरूमा, वेश्यालयहरूमा, मदिराका पसलहरूमा, चौबाटाहरूमा, रूखका फेदहरूमा, चौतारीहरूमा, मानिसहरूको जमघटमा, रमिता हेर्ने स्थानहरूमा, निर्जन घरहरूमा, जङ्गलहरूमा र देवमन्दिरहरूमा गुप्तचरहरूले चोरहरूलाई खोज्नू । </div><div class="content-paragraph"> ५१७. त्यसैगरी अरू विश्वासिला उनीहरूको इच्छाअनुसारका कुरा गर्ने व्यक्तिहरूलाई ती चोर पक्रने काममा लगाउनू र ती लगाइएका व्यक्तिहरूले पहिले चोरीको काम गर्ने व्यक्तिहरूलाई हात लिएर तिनीहरूका माध्यमबाट ती आहिरिया चोरहरूलाई अन्नपान, सामदान दिलाएर उनीहरूद्वारा नै सामाजिक उत्सवहरू देखाउन लगाउनू एवं चोर्ने तौरतरीकाहरूको उपदेश दिलाएर तिनीहरूलाई पनि ती बाहिरिया चोरहरूका समाजमा घुलमिल गराउनू । </div><div class="content-paragraph"> ५१८. यसरी पूरा निग्रनीसाथ सावधान भएर आफ्ना चङ्गुलमा ल्याउन पिछा गराए पनि जो आउँदैनन्, तिनीहरूलाई पूरै आक्रामकरूपमा जाइलागेर उनका पुत्र, पशु, बन्धुबान्धवसहित पक्रनू । </div><div class="content-paragraph"> ५१९. त्यहाँ जुनजुन चोरहरू पक्राउ पर्दछन्, तिनलाई मोसो पोती रङ्गीविरङ्गी गराई यी यस्ता समाजपीडक चोर हुन् यिनलाई आज फाँसीमा चढाइन्छ भनेर घोषणा गरी चित्रवधद्वारा उनको हत्या गराइदिनू । </div><div class="content-paragraph"> ५२०. दसी फेला नपरेका निरपराध चोरहरूलाई राजाले वधदण्ड नदिनू । दसी फेला परेका चोरी गर्ने साधनहरूसमेत साथमा भएका चोरहरूलाई राजाले तुरुन्त दण्ड दिनू । </div><div class="content-paragraph"> ५२१. जुन चोरहरू स्वदेशघाती काम गर्दछन् र बाटा घाटामा अवरोध खडा गर्दछन्, राजाले तिनको सर्वस्व हरिलिनू र सामाजिक भर्त्सना पनि गराउनू । </div><div class="content-paragraph"> ५२२. दसी फेला नपरेका परन्तु चोरीको शङ्काले मात्र पक्रिएका व्यक्तिहरूलाई डर, धाक आदि देखाएर त्यसरी कायल गराउनू, जसरी उनीहरू बकून् । </div><div class="content-paragraph"> ५२३. चोरलाई पक्राउ गर्दा कर्मचारीहरूले पक्राउ परेका व्यक्तिले अपराध गरेको ठाउँ, वेला, दिशा र उसको जात नाम घरबार सबै स्पष्टमा सोध्नु । </div><div class="content-paragraph"> ५२४. अनुहारको रङ्ग स्वर आकारमा फरक पर्नाले, सोधेका प्रश्नको जवाफ जनसमाजमा दिन नचाहनाले, समयमा कुठाउँमा देखिनाले वा उसले बताएको देशकाल नमिल्नाले, ऊ बसेको स्थान सफा नगर्नाले, पहिले धेरै पटक चोरीमा पक्रिएर समाजले सहन नसक्ने स्थिति हुनाले, रातदिन बदमासहरूको मात्र संगत गर्ने हुनाले, बेकाइदासँग खर्च गर्नाले, कसैसँग सम्पर्क नगर्नाले यी सब कुरा लेखेर ठम्याएर चोर पक्रनुपर्छ । केवल दसीबाट मात्र चोर पक्रिइँदैन । </div><div class="content-paragraph"> ५२५. चोरी व्यवसाय गर्ने व्यक्तिमा र लुटेरामा शङ्का लागेमा सानै प्रमाण प्राप्त भए पनि त्यसलाई पक्रिएर शपथ गराइहाल्नू । </div><div class="content-paragraph"> ५२६. चोरी पेशामा लागेका व्यक्तिलाई खान दिने, आगोपानी दिने, काम दिने, अर्तीउपदेश दिने, बस्ने ठाउँ दिने, भाग्ने मौका दिने, उनीहरूले चोरी गरेर ल्याएका सामान किनिदिने, सरसापट दिने र ढाकछोप गरी दण्ड पाउनबाट उसलाई बचाउने व्यक्तिहरूलाई पनि चोरसरह दण्ड गर्नू । </div><div class="content-paragraph"> ५२७. राष्ट्रमा अख्तियार पाएका व्यक्तिहरू र प्रमुखद्वारा प्रश्रय दिइएका सामन्तहरू राष्ट्रमा महत्त्वपूर्ण सङ्कट पर्दा तटस्थ रहन्छन् भने ती चोरबराबर हुन् । </div><div class="content-paragraph"> ५२८. आधिकारिक निग्रानीम रहेको जुन स्थानमा चोरी हुन्छ, त्यही अधिकारीले चोरहरूको सुराक पत्ता लगाउनुपर्छ । चोर पत्ता लाग्न नसकेमा चोरिएका मालको हर्जाना उसैले तिर्नुपर्दछ । </div><div class="content-paragraph"> ५२९. कर्मचारीको असावधानीले चोर झ्यालखानाबाट निस्किएमा वा बेपत्ता भएमा त्यस चोरले तिर्नुपर्ने हर्जाना जरीवाना अरूहरूलाई तिराउनू । त्यसका जिम्मेवार व्यक्तिहरू सामन्त, मार्गरक्षक र दिक्पालहरूबाट सो हर्जाना तिर्न लगाउनू । </div><div class="content-paragraph"> ५३०. कसैको घरमा चोरी भएमा राजाले चोरलाई पक्रन लगाउनू । पक्रिसकेपछि चोर बेपत्ता भयो फेला पार्न सकिएन भने चोर पक्रने व्यक्तिलाई त्यसको हर्जाना तिराउनू वा राष्ट्रिय जिम्मेवार निकायबाट असूलउपर गराउनू अथवा दोषी व्यक्तिलाई खोजाई उसैलाई त्यसको हर्जाना तिराउनू । जसको धनमाल चोरी भएको भनिएको छ, त्यसै उपर शङ्का भए मेरो यति धनमाल चोरियो भन्न आउने व्यक्तिलाई शपथ गराउनू । जरुरत परे शारीरिक दण्ड पनि दिनू । यसबाट मामला प्रष्ट हुन आउँछ । सामान चोरी भएको हो भन्ने तथ्य साबित हुन्छ । </div><div class="content-paragraph"> ५३१. सही छानबीनको अभावमा वस्तुतः चोरी नगरेको तटस्थ व्यक्तिलाई अमुक व्यक्तिको यस मितिमा यहाँबाट गायब भएको अमुक सामानका चोर तिमी ठहरिएका छौ अमुक प्रमाणबाट, त्यस कारण तिमीलाई हिरासतमा लिइएको छ भन्ने बेहोरा सुनाएर पक्राउ गरेमा वास्तविक चोरले तत्काल सफाइ पाउने हुनाले छानबीन ठीकसँग भएपछि वास्तविक चोर पक्रिएपछि दोषफत्तुर लगाउनुलाई दुइ गुना दण्ड गर्नू । </div><div class="content-paragraph"> ५३२. चोरी भएर गएको माल जस्ताको तस्तो दाखिला गराउन सकेसम्म प्रयास गर्नू । सो सम्भव नभएमा त्यसको मूल्य चोरबाट असूलउपर गरी त्यो मूल्यबराबर जरीवाना पनि गर्नू । </div><div class="content-paragraph"> ५३३. काठ, डाँठ, घाँस आदिका र माटाका भाँडाबर्तनहरू एवं बाँसुरी र बाँसका सामानहरू तथा बेत, हाड र छालाबाट तयार गरिएका भाँडाहरू चोरेमा जरीवाना गर्नू । हरियो साग, आलो मूला, फलफूल, गोरस, उखुबाट तयार गरिने खुदो, सखर, चिनी, मिस्रीहरूको तथा नून, तेल र पकाएका तयारी खाद्यान्नको, विभिन्न प्रकारका मदिराहरूको, मासुको र यस्तै अरू कम मूल्यवाला पदार्थको चोरी गरेमा चोरिएको पदार्थको मूल्यभन्दा पाँच गुना बढी त्यसका चोरलाई दण्ड गर्नू । </div><div class="content-paragraph"> ५३४. ढक तराजुमा राखी तौलनुपर्ने वा माना-पाथी आदिद्वारा नाप्नुपर्ने पेय पदार्थ वा एकएक एकाइका रूपमा गन्नुपर्ने पूर्वोक्त अल्पमूद्र द्रव्यको भन्दा बढी मोल पर्ने पदार्थको चोरी भएमा ती चोरिएका पदार्थको मूल्यभन्दा दश गुना बढी चोरलाई दण्ड गर्नू । </div><div class="content-paragraph"> ५३५. दश घ्याम्पा धान चोर्ने मृत्युदण्ड र कममा चोरिएका धानको मूल्यभन्दा ११ गुना बढी दण्ड गर्नू । </div><div class="content-paragraph"> ५३६. सुन चाँदी आदि मूल्यवान र उत्तम जातका कपडाहरू एवं प्रमुख रत्नहरू एक सयभन्दा बढी चोरेकोमा त्यस्ता चोरलाई मृत्युदण्ड दिनू । </div><div class="content-paragraph"> ५३७. पुरुषलाई अपहरण गरेमा उत्तमसाहस दण्ड गर्नू । स्त्रीलाई अपहरण गरेमा सर्वस्व गरिदिनू । कन्यालाई हरेमा मारिदिन् । </div><div class="content-paragraph"> ५३८. हात्ती, ऊँट, बाघ, भालु, गैंडा जस्ता ठूला खालका पशुहरू चोरेमा त्यस्ता चोरलाई उत्तमसाहस दण्ड गर्नू । मझौला खालका पशुहरू चोर्नेलाई मध्यमसाहस दण्ड गर्नू । बाखा जस्ता साना पशुहरू चोर्नेलाई प्रथमसाहस दण्ड गर्नू । </div><div class="content-paragraph"> ५३९. मझौला पशुको अपहरण गर्नेलाई मध्यमसाहस दण्ड गर्नू । २४ पणदेखि ९६ पणसम्मको अर्थदण्ड प्रथमसाहस भनिन्छ । २०० देखि ४०० पणसम्मको अर्थदण्ड मध्यमसाहस भनिन्छ । ५०० पणदेखि १००० पणसम्मको अर्थदण्ड उत्तमसाहस भनिन्छ । यसरी तीन साहसमा दण्डविधि ब्रह्माजीले तोक्नुभएको छ । </div><div class="content-paragraph"> ५४०. पहिलो पल्ट औंलाले अरूको गाँठो खोल्दा पक्रिएका व्यक्तिलाई उसका दुवै बूढीऔंला काट्ने दण्ड दिनू । दोस्रो पटक गाँठो खोल्ने व्यक्तिलाई उसका बाँकी औंला काटी प्रथमसाहस अर्थदण्ड पनि गर्नू । </div><div class="content-paragraph"> ५४१. गाईहरूका जमातमा र ब्राह्मणका संस्थाहरूमा चोरी गरेमा चोरका औंलाहरू काटिदिनू । दासीलाई अपहरण गरेमा त्यस अपहरणकारीको आधा खुट्टा काटिदिनू । </div><div class="content-paragraph"> ५४२. दुष्ट वा चोरको शरीरका जुनजुन अङ्गले मानिसहरूलाई सताउने काम गर्दछ । तीती अङ्गहरूलाई काटिदिनू भन्ने मनुको शिक्षा छ । </div><div class="content-paragraph"> ५४३. अत्यधिक महत्त्वपूर्ण द्रव्यको चोरी गर्ने चोरलाई दण्ड पनि त्यसैअनुसारको गर्नुपर्छ । सामान्य किसिमको चोरीमा पहिलाको जस्तो नभई दण्ड पनि अपेक्षाकृत हल्का हुनुपर्छ । </div><div class="content-paragraph"> ५४४. ब्राह्मणबाहेक क्षत्रिय, वैश्य र शूद्र यी तीन वर्णका व्यक्तिहरूका लागि दण्ड दिने स्थानहरू दश हुन्छन् भनी स्वयम्भू मनुले भन्नुभएको छ । ब्राह्मण अक्षत (घाउचोटरहित) रहन्छ । यो सार्वकालिक नियम हो । जननेन्द्रिय, पेट, जिब्रो, दुवै हात, दुवै खुट्टा, आँखा, नाक र दुवै कान, उसको निजी सम्पत्ति एवं उसको पूरा शरीर दण्डका स्थान हुन् । </div><div class="content-paragraph"> ५४५. राष्ट्रको नेतृत्व गर्ने व्यक्तिले देश, काल र परिस्थितिअनुसार वास्तविकरूपमा अपराधको पूरा जानकारी लिई त्यो अपराध दूरगामी कुप्रभाव पार्ने खालको छ कि सामान्य छ सो ठम्याई त्यसमा लागिपर्ने साराको तलासीसमेत लिई विचार गरेर मात्र दण्ड तय गर्नू । </div><div class="content-paragraph"> ५४६. आफनो ज्यान माया मारेर आँटिलो उग्रअपराध गर्ने व्यक्तिलाई राजाले मित्र भनेर वा उसलाई छोडिदिएको खण्डमा पर्याप्त सम्पत्ति आउने देखेर छोड्नुहुँदैन यो कुरा मनुले भन्नुभएको हो । </div><div class="content-paragraph"> ५४७. प्राणदण्ड दिन नहुने व्यक्तिलाई प्राणदण्ड दिलाएमा राजा जति अधर्मी हुन्छन्, प्राणदण्ड दिनुपर्ने व्यक्तिलाई सो नदिलाए पनि त्यात ने अधर्मी हुन्छन् । राजा धर्मात्मा तब हुन्छन्, जब अपराधीलाई अपराधअनुसारको उचित दण्ड दिलाउँछन् । </div><div class="content-paragraph"> ५४८. सम्पूर्ण प्रकारका पाप कर्ममा संलग्नता भए तापनि राजाले ब्राह्मणलाई कुनै पनि हालतमा प्राणदण्ड नदिनू । बरु उनलाई देशनिकाला गरिदिन्। यो धर्मको मर्यादा हो । अथवा ब्राह्मणले त्यस्तो उग्र अपराध गरेमा उसको सर्वस्वहरण गरिदिनू वा चार भागको एक भाग छोडेर बाँकी सम्पत्ति जफत गर्नू । प्रजापतिको धर्मलाई ख्याल गरेर ब्राह्मणमा अरू दण्ड नगर्नू । यो प्रजापतिको मर्यादा हो । </div><div class="content-paragraph"> ५४९. ब्राह्मणले गुरुतुल्यगमन (आमा, सानीआमा, गुरुमा, भाउजु, छोरी र दिदीबहिनी जस्ता व्यक्तिहरूसँग संभोग) गरेमा, मदिरा पिएमा, चोरी गरेमा, ब्राह्मणलाई मारेमा वा भ्रूणहत्या गरेमा उनका शरीरमा खोपेर नमेटिने गरी दाग लगाइदिनू । गुरुतुल्यगमन गरेमा उनका निधार आदि देखिने अङ्गमा स्त्रीयोनिको चिह्न बनाइदिनू । चोरी गरेमा कुकुरको पाइलाको चिह्न बनाएर नमेटिने गरी डामिदिनू । ब्रह्महत्या गरेमा वा भ्रूणहत्या गरेमा उनका निधारमा शिर नभएका शरीरको चिह्न खोप्न लगाउनू । ऊसँग कसैले बोल्न र कुरा गर्न निषेध गरिदिनु । यो मनुको आदेश हो । </div><div class="content-paragraph"> ५५०. चोरले आफ्ना शिरका केश खुला गराएर आफ्नो अपराध बताउँदै, महाराज ! मैले अ सिक चोरी गरें मलाई उचित दण्ड दिलाइबक्स्योस् भन्दै दौडिएर राजाको पछि लाग्नू । यसरी आफ्न अपराधको आफैं घोषणा गरेकोले चोर निष्पाप हुन्छ । राजाले उसलाई उचित दण्ड नदिई छोडिदिएमा त्यस पापको भागी राजाले हुनुपर्दैन । </div><div class="content-paragraph"> ५५१. मानिसहरूले पाप गरे तापनि राजाबाट उनीहरूले उचित दण्ड पाए भने उनीहरू पुन्यात्मा व्यक्तिहरू जस्तै निष्पाप भएर स्वर्ग जान्छन् । अपराधीले राजालाई यथार्थरूपमा आफ्नो अपराध सुनाइसकेपछि राजाले उसलाई दण्ड गरे पनि नगरे पनि ऊ निष्पाप हुन्छ । उसलाई राजाले विनादण्ड मुक्त गरिदिएमा त्यसका पापले राजालाई नै पकड्छ । </div><div class="content-paragraph"> ५५२. पुरुषमा हुनुपर्ने असल गुण भएका आत्मवान् व्यक्तिलाई शासन गर्ने गुरु हुन्छन् । खराब चालचलन भएका दुरात्माहरूलाई शासन गर्ने राजा हुन्छन् । गोप्य पाप भएका पापीहरूलाई शासन गर्ने सूर्यपुत्र यमराज हुन्छन् । </div><div class="content-paragraph"> ५५३. शूद्रले चोरी गरेमा उसलाई ८ पाउ पाप लाग्छ भने वैश्यले चोरी गरेमा १६ पाउ एवं क्षत्रियले चोरी गरेमा ३२ पाउ र ब्राह्मणले चोरी गरेमा ६४ पाउ पाप लाग्छ भनेर स्वयम्भू ब्रह्माका पुत्र मनुले भन्नुभएको छ । ज्ञान बढी हुने हुनाले विशेषरूपले विद्धान्लाई दण्ड पनि ज्यादा हुन्छ । </div><div class="content-paragraph"> ५५४. दण्ड दुइ प्रकारका हुन्छन्- (१) शारीरिक दण्ड (२) आर्थिक दण्ड । यसमा शारीरिक दण्ड दश प्रकारको हुन्छ भने आर्थिक दण्ड अनेक प्रकारका हुन्छन् । आर्थिक दण्ड एक कौडीदेखि लिएर व्यक्तिको सर्वस्वसम्म हुन्छ । शारीरिक दण्डव्यक्तिलाई झ्यालखानामा थुनेर कष्ट दिनुदेखि लिएर प्राणदण्डसम्मको हुन्छ । </div><div class="content-paragraph"> ५५५. काकिणी आदि जो अर्थ दण्ड बताइएको छ, त्यो कम्तीमा एक मासासम्मको हुन्छ भनी मानिएको छ । एक मासाबाट शुरू हुने जो दण्ड छ, त्यो बढीमा एक कार्षापणसम्मको हुन्छ । </div><div class="content-paragraph"> ५५६. कम्तीमा कार्षापणबाट शुरू हुने दण्ड चार कार्षापंणसम्मको हुन्छ । दुइ कार्षापणबाट शुरू हुने दण्ड बढीमा आठ कार्षापणसम्मको हुन्छ । अर्को एक प्रकारको दण्ड तीन कार्षापणबाट शुरू भएर बाह्र कार्षापणसम्म वा त्यसभन्दा बढीको हुन्छ । कार्षापण आदि जुन दण्डका परिमाणहरू यहाँ बताइए ती सबै पहिलापहिलाका अपेक्षा उत्तरोत्तर दोस्रो, तेस्रो आदि चारचार गुना बढी हुन्छ । यसैगरी हेरेर अरू पनि परिमाणहरू सम्झनुपर्ने हुन्छन् । यी दण्डविधानहरू पूर्वसाहस भनिन्छन् । </div><div class="content-paragraph"> ५५७. दक्षीण दिशामा कार्षापणनामक सिक्का चाँदीद्वारा तयार गरिन्छ र त्यही चल्छ । पूर्व दिशामा पणसँग सम्बद्ध कार्षापण अर्थात् यति पणबराबर एक कार्षापण भनेर व्यवस्था गरिएको कार्षापण चल्छ । त्यो बीस पणबराबर हुन्छ । </div><div class="content-paragraph"> ५५८. कार्षापणको बीस भागको एक भाग मास कहलाउँछ । मास र पणको चार भागको एक भाग काकणी कहलाउँछ । </div><div class="content-paragraph"> ५५९. पञ्जाब प्रदेशमा मुद्राको जुन व्यावहारिक नाम प्रचलित छ, त्यसमा कार्षापणको प्रमाण या परिमाण दिइएको छैन । कार्षापण भनेको अण्डिका हो । चार अण्डिकाको एक धानक हुन्छ । बाह धानकको एक सुवर्ण हुन्छ । दीनार भनिने पनि चित्रक भनिने पनि त्यही हो । </div><div class="content-paragraph"> ५६०. राजाले हर समय सावधान भएर वार्ता (कृषि पाशुपाल्य वाणिज्य), त्रयी (वेद) र दण्डनीति (राजनीति) को अनुसरण गर्नुपर्छ । यी तीन (वार्ता, त्रयी र दण्डनीति) मा भाँजो हाल्ने पापी शत्रुलाई शास्त्रमा बताइएका कुशल उपायहरूद्वारा पकडिएर नष्ट गरिदिनुपर्छ । </div><div class="content-paragraph"> नारदले बताएको संहितामा चौरप्रकीर्णक नामको प्रकरण सिद्धियो । </div><div class="document-title"> व्यवहार प्रकरण </div><div class="content-paragraph"> ५६१. ब्राह्मणलाई मार्ने, बाबुलाई मार्ने, गाईलाई मार्ने, आमालाई मार्ने, गुरुलाई मार्ने, बालकलाई मार्ने, गुरुतल्पगामी, धेरैले बनाएको मर्यादा तोड्ने र स्त्रीहत्या गर्ने यी यहाँ बताइएका उग्र पापीहरू जुन जस्ता लोकहरूमा जालान्, सोधेका प्रश्नहरूका जानाजान झूटा जवाफ दिने व्यक्ति पनि तिनैतिनै त्यस्तै लोकहरूमा जान्छन् । </div><div class="content-paragraph"> ५६२. वास्तविक साक्षी साँचोलाई नछोडी बोल्छ, साँचो व्यवहारले धर्म बढ्छ, त्यस कारण सबै जातका व्यक्तिहरूका सम्बन्धमा साक्षीले सत्य कुरालाई लिएर बोल्नुपर्छ । </div><div class="content-paragraph"> ५६३. मुद्दाविवादमा हिँड्ने व्यक्तिहरुको साक्षी छैन भने त्यस्तो अवस्थामा अभियुक्तलाई विभिन्न प्रकारका शपथहरू गराएर र दिव्य (दिव्य उपाय भन्नाले अभियुक्तको हत्केलामा आगो राखिदिने वा पानीमा डुबाउने) उपायहरूद्वारा जाँच्नुपर्छ । </div><div class="content-paragraph"> ५६४. शपथ गराउँदा अभियुक्तलाई उसका सत्य, वाहन, हतियारहरू, गाई, बीज, चाँदी, देवता, त्रुटिहरू, दान र पुण्यहरूलाई भाकेर शपथ गर्न लगाउनू । जस्तै यो अपराध मैले गरेको रहेछ भने मेरो सत्य नष्ट होस् यस वाहनले मलाई नष्ट गराओस् इत्यादि भनाएर शपथ गराउनू । </div><div class="content-paragraph"> ५६५. मनुष्यमा सर्वोत्तम प्रतिष्ठा भएका राजाले ठूलाठूला अपराधहरूमा अभियुक्तलाई दिव्य प्रयोग गराउनू । सानातिना अपराधहरूमा चाहिँ उसलाई शपथद्वारा नै काबुमा ल्याउने काम गर्नू । </div><div class="content-paragraph"> ५६६. सानातिना अपराधका शङ्कामा अभियुक्तलाई यहाँ बताइएका शपथहरू सजिलै गराउन सकिने रुपमा बताइएका छन् । चोरी, ज्याज मार्नु र अरूका स्त्रीहरूमा हातपात गर्नु जस्ता ठूला साहसिला अपराधहरूमा दिव्य विधिलाई प्रयोगमा ल्याउनुपर्छ । </div><div class="content-paragraph"> ५६७. साहसिला ठूलाठूला अपराधको सन्देहमा र विशेषगरी गोप्य अपराधहरूमा अभियुक्तलाई गराउनुपर्छ । यो दिव्य प्रयोग पाँच प्रकारको हुन्छ भनेर भगवान् मनुले आज्ञा गर्नुभएको छ । </div><div class="content-paragraph"> ५६८. तुलो, अग्नि, जल, विष, पाँच दिव्य उपायहरू निर्दोष, तर लाञ्छना लगाइएकाहरूलाई विशुद्ध घोषित गराउनका निमित्त हुन् । यिनीहरूलाई दूषित गराइँदा यिनीहरू दोषी नै हुन् वा होइनन् भन्ने सन्देहमा उनीहरूको सही विशुद्ध रूप साबित गर्न सत्य र भएको कुरा केलाउनमा पारखी नारद ऋषिले दोहोऱ्याएर बताएका छन् । </div><div class="content-paragraph"> ५६९. विद्वान् राजाले वादी प्रतिवादी दुवैको अनुमति लिएरमात्र यस्तो दिव्य उपायलाई प्रयोगमा ल्याउन लगाउनू, नत्र गराउनुहुँदैन । तुलाका पाउ अर्थात् तुलो झुण्ड्याउनका लागि गाडिने खम्बा दुवै ६/६ हातका हुनुपर्छ र जमीनमाथि तिनको उचाइ परिमाणमा ४/४ हातको हुनुपर्छ । दुवै खम्बाका बीचको अन्तर १ १/२ हातको हुनुपर्छ । त्यस सुदृढ तुलादण्डका दुइ छेउमा दुइ पल्ला झुण्डयाउनू र त्यसमा पहिले पुरुषलाई तौलिएर तुलोमा चिह्न लगाउनू । </div><div class="content-paragraph"> ५७०. त्यसमा तुलाको एकतर्फ पुरुषलाई राख्नू अर्कातर्फ पत्थर राख्नू तौलनू । तौलको परीक्षणका लागि सुनारहरू र व्यापारीहरू तौल ठीकठीक खुट्टयाउन सिपालु व्यक्तिहरू काँसो धातुका भाँडाबर्तन बिक्री गर्ने व्यक्तिहरू जस्ता तुलाको सञ्चालन वा तौलका बारेमा ठीकठीक जानकारी राख्ने व्यक्तिहरूले तौलको परीक्षण गर्नू । </div><div class="content-paragraph"> ५७१. पुरुषलाई तौलनु र तुलामा चिह्न लगाउनू । कक्षाका ठाउँमा जब बराबरी तुलाबाट उतारेर शपथद्वारा उसलाई फेरि तुलामा लडाउनु । त्यस व्यक्तिलाई त्यसरी फेरि कक्षा राख्नू । </div><div class="content-paragraph"> ५७२. तुला (तौल) को परिमाण लेख्नका लागि टोड्को नपरेका खयर वा तींदू वा शिशौ वा सालका नसुकेका चारपाटे परेका तीन-तीन स्थानमा तुलाको गँगटाको आकार बनाएका चोट नलागेका (काठहरू तयार गर्नू) । </div><div class="content-paragraph"> ५७३. यस्ता काठहरू तुलाको लागि तयार गर्नू । सभाभवनको ढोकामा, राजभवनका ढोकामा, देवमन्दिरका अगाडिका चौरमा ती काठ नचल्ने गरी गाड्नू र तिनलाई बास्ना आउने धूप श्रीखण्ड चन्दनले पूजा गर्नू । </div><div class="content-paragraph"> ५७४. दही दूध अक्षता सुगन्धित द्रव्यहरूले पूजा गर्नू, सिँगार गर्नू । त्यसपछि ती गाडिएका काठहरूमा धर्मरक्षाको लागि लोकपालहरूको आह्वान गर्नू । यी लोकपालहरूले आश्रय गरेका काठका सामुमा शपथ गराउनुपर्ने व्यक्तिलाई एक दिन उपवास गराउनू र स्नान गराएर चीसै कपडासँग पूर्वाह्नमा उसलाई सबै प्रकारका दिव्य शपथ गराउनू भनिन्छ । </div><div class="content-paragraph"> ५७५. शिर झुकाएर वादी (अभियोक्ता) उपस्थित भएपछि दिव्य शपथ गराउनू भनिएको छ । परन्तु राजाको सम्बन्धमा चाहिँ यो कुरा अन्यथा हुन सक्छ । हुरी नचलेको र वर्षा नभएको वेलामा यो मुद्दा लगाइएको व्यक्ति आफ्नो शिरमा पत्ता (पत्र) राखेर सचैलस्नान गरी उपस्थित भएमा शिरानमन र तुलारोहण दुवै कुरा नगरेका व्यक्तिलाई लक्ष्य गरेर तल लेखिएका कुरा भन्नू । </div><div class="content-paragraph"> ५७६. ॐ धर्मलाइ नमस्कार । </div><div class="content-paragraph"> ५७७. हे तुला । सम्पूर्ण प्राणीहरूका पाप र पुण्य तिमी नै जान्दछौ, जुन पाप पुण्य मनुष्य जान्न सक्तैनन् । यो पापी मुद्दा लागेको मानिस तिमीद्वारा तौलिइन्छ । त्यस कारण तिमी यस व्यक्तिले यो पापी काम गरेको हो वा होइन भन्ने शङ्कास्पद यी मानिसलाई धार्मिक आधारमा पवित्र गराउन लायक छौ । यसरी तुलामा तौलिएको व्यक्ति नतौलिदांका अवस्थाका अपेक्षामा बढ्यो भने धार्मिक आधारमा त्यो व्यक्ति निर्दोष मानिन्छ । पहिलेकै बराबर रह्यो वा त्यसभन्दा पनि घट्यो भने विशुद्ध मानिँदैन । तुलामा चढ्नुअगाडि जति परिमाणको छ, तुलामा चढ्दा पनि त्यति नै परिमाणको भएमा व्यक्ति समान मानिन्छ, कम भएमा अधोगतिमा जान्छ । त्यस्तो व्यक्ति विशुद्ध हुँदैन । विशुद्ध हुनका लागि पहिलेभन्दा बढी नै हुनुपर्छ अर्थात् ऊर्ध्वगति हुनुपर्छ। समान व्यक्ति पनि विशुद्ध हुनसक्छ । यस्तो तीन प्रकारको तौल हुन्छ । यस पद्धतिलाई तुलाकल्प भन्छन्। यस तुलाकल्पले दूधको दूध पानीको पानीका रूपमा केही फरक नपर्ने गरी दोषी र निर्दोषीलाई खुट्टयाइदिएको छ । </div><div class="content-paragraph"> ५७८. अब यसपछि अग्निपरीक्षाका लागि उत्तम विधि बताइनेछ- सङ्ख्याशास्त्रको व्यक्तिहरूले यस कार्यका लागि २२४ अङ्गुलभन्दा अधिक समतल गोलाकार जमीनको परिकल्पना गर्न र त्यसमा पहिले सानो, त्यसपछि ज्यादा ठूलो, त्यसपछि अझ दुषो गराउँदै सातवटा मण्डल (वृत्त) बनाउनू । किन्तु ती प्रत्येक मण्डलहरूका अन्तर ३२/३२ अङ्गुलका हुनु आवश्यक हुन्छ । यसरी निर्माण गरिएका सात मण्डलहरूले २२४ अङ्गुल परिमित जमीन ढाकिएको हुनुपर्छ । अब अपराधी सम्झिएका व्यक्तिलाई एक दिन उपवास गराई कपडैसँग स्नान गर्न लगाउनू र सावधानीसाथ पवित्र भएर चीसा कपडैसँग मण्डलमा बस्न लगाउनू । अनि उसका दुवै हातमा धागो बेरेका सातवटा पिपलका पात राखिदिनू । राखिएको गोलाकार डल्लोलाई आगोमा रातो हुने गरी तताइराख्नू र यी अगाडिका वाक्यहरू भन्नू । </div><div class="content-paragraph"> ५७९. ॐ धर्मलाइ नमस्कार छ । </div><div class="content-paragraph"> ५८०. हे अग्निदेव ! तपाईं प्राणीमात्रका शरीरमा भित्रभित्र सञ्चार गर्ने उनीहरूले खाएका भोजनहरूलाई पचाउने ज्योतिस्वरूप हुनुहुन्छ । तपाईं नै प्राणीहरूका प्रवृत्त्यात्मक र निवृत्त्यात्मक कर्महरूलाई चलाउनुहुन्छ । यो पुरोवर्ती मुद्दा लागेका व्यक्तिको गलत वा सही व्यवहार छुट्टयाइदिने काम तपाईंकै हो । तपाईंको परीक्षणपछि यो व्यक्ति आफ्नो अधार्मिक स्वभाबलाई छाडेर सत्यव्यवहार गर्ने बानी परेको हुनेछ । यति भनेर फलामको त्यो तातो डल्लो उसका हातमा राखिदिनू । एक दिनको उपवासले पवित्र भएका त्यस व्यक्तिले सात मण्डलका पहिला मण्डलमा उभिएर बिस्तारै फलामको आगोसमेतको त्यो डल्लो बोकी सात मण्डल सात पाइलामा हिँड्नू । अनि खूबसँग तातेका पकडहरूद्वारा स्वस्थ व्यक्तिले ठीकसँग पक्डिएको, त्यस्तै पकडले युक्त भएका लोहारहरूले पनि ताता शपथहरूले अभिमन्त्रित गरिएको, खूबसँग रन्किएको वज्र जस्तै छुन नसकिने, बिजुलीको समूह, बालक पनि होइन, वृद्ध पनि होइन जवान- जवान लोहारहरूले खूब नियन्त्रणसाथ सहयोग गरिनुपर्छ । त्यस अभियुक्तले मण्डललाई नाघ्न पनि हुँदैन, त्यसभन्दा पहिले बीचमा खुट्टा राख्न पनि हुँदैन । जति जमीन नाघेर जहाँ पुग्नुपर्ने हो, ठीक त्यहीँमात्र पुऱ्याइएको हुनुपर्छ । यस विधिअनुसार होसियारीसाथ सबै मण्डलहरूलाई पार गरी नजलीकन जो रहन सक्छ, त्यही व्यक्ति शुद्ध (निर्दोष) मानिन्छ । जुन व्यक्ति उक्त अग्निमय लोहपिण्डलाई डराएर बीचमै छाडिदिन्छ वा त्यसले आफूलाई जलाएको पत्ता पाउँदैन । त्यस व्यक्तिलाई पूर्वोक्त रीतिले फेरि त्यो अग्निमय लोहपिण्डलाई त्यसैगरी उठाउन लगाउनू । पुरानो मर्यादा यही हो । जुन व्यक्ति अग्निमय लोहपिण्ड लिएर सात पाइलामा पार गर्नुपर्ने सातौं मण्डलसम्म पार गर्छ, एक प्रहर (३ घण्टा) पनि त्यसका हात हेर्नू । जसको हात रेखा आदि लक्षणहरूले युक्त पहिलेको जस्तै हुन्छ, त्यसले मुद्दा जित्यो अन्यथा त्यसको पराजय भयो । यसै विधिअनुसार विजय र पराजय छुट्टयाउनू । </div><div class="content-paragraph"> ५८१. अब यसपछि अलको जलको प्रयोगद्वारा अपराधी छुट्टयाउने विधि वताहालको । गुन राजा उत्तम शुद्धि दूधको दूध पानीको पानीका रूपको सफाइ चाहन्छन् उनले हेमन्त ऋतुमा यो यहाँ बताइने जलप्रयोग नगराउनू । </div><div class="content-paragraph"> ५८२. सातवटा बाणलाई एकसाथ वा लगातार प्रयोगमा ल्याउन सक्ने धनु क्रूरधनु कहलाउँछ । छवटा बाणलाई एकसाथ प्रयोगमा ल्याउन सक्ने धनु नातिक्रूर कहलाउँछ । पाचँवटा बाणहरूलाई एकसाथ प्रयोगमा ल्याउने धनु मन्द कहलाउँछ । यो धनुविधि बताइयो । बाणले प्रहार गर्ने धनुर्धारीको सामु एउटा ठूलो तोरण बनाउनू र त्यस तोरणको क्षेत्रमा तल पानीभित्र बाणले प्रहार गर्नू, यसलाई बाणविधि भनिएको छ । धनुर्धारीले नातिक्रूर धनुद्वारा तीन बाण पानीमा हान्नू र बाण छोडेकै स्थानबाट माझको बाण लिनका लागि अभियुक्तलाई पहिल्यैदेखि खडा राखेको खम्बा जस्तो बलियो व्यक्तिको तिघ्रा समाएर पानीमा पूरै डुबी मझ्यौला बाण खोज्न लगाउनू । युवा बलियो व्यक्ति वेगसँग दौड्नू र गएर बाण पक्रनासाथ अर्को त्यस्तै बलियो वेगिलो व्यक्तिले खुब वेगसंग बाणसमेतको त्यस व्यक्तिलाई पक्रेर पहिलेको स्थानमा ल्याउनू । त्यसपछि पाँच छ बाण पानीमा डुबेका अपराधिका आसपासमा उसलाई नलाग्ने गरी हानिदिनू । यतिखेरसम्म यो अपराधी शरीरको अवयव नदेखाई पानीमा डुबेर रह्यो भने नत्र अपराधी हुन्छ । पहिलेका स्थान छोडेर अन्यत्र गयो भने पनि अपराधी हुन्छ । </div><div class="content-paragraph"> ५८३. स्त्रीहरू र दुब्ला पातला पुरुषहरूलाई यसरी जबर्जस्ती पानीमा प्रवेश गर्न नलगाउनू । स्त्रीहरू जलप्रवेशमा ज्यादा डराउने हुनाले र दुब्लो पातलो पुरुष बलहीन हुनाले ती दुवैको जलप्रवेश गराएपछि तुरुन्त मृत्यु हुनसक्छ । त्यस कारण तिनलाई जलप्रवेश नगराउनू । </div><div class="content-paragraph"> ५८४. अपराधीले पानीका बीचमा रहेका बलवान् पुरुषको तिघ्रा समाएर जलमा प्रवेश गर्न र बाण फेला नपरेसम्म त्यहीँ बसिरहनू । अर्का विद्धान् व्यक्तिले स्नान गरी मन पवित्र गराई अगाडि बताइने धर्मवाक्यहरू उसलाई सुनाइदिनू- </div><div class="content-paragraph"> धर्ममन्त्र- </div><div class="content-paragraph"> ५८५. ॐ धर्मलाइ नमस्कार । हे जलदेव ! तपाईं प्राणीहरूलाई सुख दिने र शीतलस्वरूप हुनुहुन्छ । त्यस कारण यो अभियुक्त व्यक्तिलाई पापबाट बचाइदिनुहोस् । यसको शुभाशुभ तपाईं नै देख्नुहुन्छ । प्राणीहरूका पहिला देवता तपाईं नै हुनुहुन्छ । यो सारा विश्वलाई तृप्त गराउने महत्त्वशाली साधन पनि तपाईं नै हुनुहुन्छ । साँचो र झूटोको छानबीन गरी ती दुवैलाई सुस्पष्ट पारिदिने महान् जलदेव र अग्निदेव नै हुन् । त्यसमा पनि अग्निदानोत्पत्ति पनि जलैबाट भएकोले जलको विशेषपन अरू बढी सिद्ध हुन्छ । धर्मको तत्त्व जान्ने व्यक्तिहरूले दूषित व्यक्तिलाई शुद्ध गराउने काममा जल नै अघि सारिन्छन् । त्यस कारण हे भगवान् जलदेव । तपाईं सत्यद्वारा यसको रक्षा गर्न लायक हुनुहुन्छ । यति प्रार्थना गरेर अभियुक्तले आफ्ना कुनै पनि अङ्ग बाहिर नदेखिने गरी पानीमा डुबाउनू र बाणको खोजी गर्नू । बाण प्राप्त भएपछि त्यसलाई उठाएर हेरी बुद्धिपूर्वक जलबाट बाहिर आई राजा र सबै सभासद्लाई दण्डवत् प्रणाम गरेर त्यहाँबाट निस्कनू । </div><div class="content-paragraph"> ५८६. अब यसपछि विषको प्रयोगको उत्तम विधि बताइन्छ । विष कुन समयमा कसरी प्राप्त भयो। त्यसको तयारी कसरी गरिएको हो। सङ्ख्या परिमाणहरूको मर्म बुझेका व्यक्तिहरूले कति मात्रामा विषको प्रयोग गर्नु भनेका छन्, यी सब कुरा बताइनेछ । </div><div class="content-paragraph"> ५८७. पहिले विषलाई तौलनू र जाडो याममा यसलाई प्रयोगमा ल्याउनू। धर्म जान्ने व्यक्तिले दिनको पहिलो भागमा, मध्यभागमा र साँझमा पनि विषको प्रयोग नगर्नू । शरद, ग्रीष्म, वसन्त र वर्षा ऋतुहरूमा विषको प्रयोगमा दोष हुँदैन । </div><div class="content-paragraph"> ५८८. फुटेको, दारेको, धूप, अरू पदार्थसँग मिसिएको एवं कालकूट विषहरूलाई यत्नसाथ छोडिदिनू । </div><div class="content-paragraph"> ५८९. हिमालयमा हुने शाङ्गविण जसको वर्ण, गन्ध र रस उपयुक्त छन् असल मानिन्छ । यस्तो विष शास्त्रीय विधिअनुसार लिनू र ब्राह्मणहरूलाई सोधेर उनीहरूले अनुमति दिएपछि त्यस विषको वास्तविक क्षमता बुझन चाहने राजाले ठूलो अपराध गरेका व्यक्तिलाई दिनू । </div><div class="content-paragraph"> ५९०. बालक, रोगी, बूढो र सानुतिनु अपराध गर्ने व्यक्ति, मादक पदार्थ पिएर मातेको, पीडित, अङ्गभङ्ग भएको व्यक्ति र तपस्वी यी व्यक्तिहरूलाई विष नदिनू । विष दिनुपर्ने व्यक्तिलाई विष दिँदा घिउमा डुबाएको सात जोडा दाना जति दिनू । पलको छैटौं भाग, पलको बीसौं भाग, पलको आठौँ भाग घिउमा डुबाई शोधन गरी दिनू । विष खाने व्यक्तिले एक दिन उपवास गरेर देवता ब्राह्मणका नजिकमा खानू । विषको वेग विशेष कष्ट नदिई सजिलै पच्यो भने त्यो व्यक्ति निर्दोष रहेछ भनेर राजाले इज्जतसाथ उसलाई छोडिदिन् । </div><div class="content-paragraph"> विषसम्बन्धी धर्ममन्त्र- </div><div class="content-paragraph"> ५९१. ॐ धर्मलाई नमस्कार । हे विष ! तिमी ब्रह्माका पुत्र हौ, तिमी सत्य र धर्ममा रहेका छौ । अतः यस व्यक्तिलाई पापबाट शुद्ध गराऊ, यसले पाप नगरेको सत्य नछोडेको भए यसप्रति तिमी अमतसमान बन । यो अर्थ भएको यो अगाडिको मन्त्र विधिपूर्वक विषपान गर्दा पढ्नू । </div><div class="content-paragraph"> ५९२. अब यसपछि कोशपानको उत्तम विधि बताइनेछ । अघिल्लो एक दिन उपवास गरी स्नान गरेर चीसै कपडासँग खडा रहेका दाह्री पालेका कुनै व्यसन (कुलत) नपसेका व्यक्तिलाई एक मुहूर्तसम्म खडा राखी कोशपाननामक अग्निपरीक्षा गराइन्छ । </div><div class="content-paragraph"> ५९३. एक मुहूर्त बितिसकेपछि सभासद् र मन्त्रीहरूका साथ राजाले निष्पक्षरूपमा धर्मपूर्वक उसको जिब्रो हेर्नू र तथ्यको परिक्षा गरी दण्डभागी भए दण्ड दिनू, नत्र सभासद्हरूले यो व्यक्ति निर्दोष छ भनी साबित गरिदिएपछि राजाले पत्र पुष्प आदिले उसको सत्कार गरी उसलाई छोडिदिन् । </div><div class="content-paragraph"> अब पारणवाक्यमन्त्र । </div><div class="content-paragraph"> ॐ धर्मलाइ नमस्कार । </div><div class="content-paragraph"> ५९४. सूर्य, चन्द्र, वायु, अग्नि, द्युलोक, भूलोक, जलदेवता, प्राणीको आफ्नो हृदय, यमराज, दिन, रात, प्रातःसन्ध्या, सायंसन्ध्या र धर्मले मानिसको चालचलन जान्दछन् । </div><div class="content-paragraph"> मानवधर्मशास्त्रमा नारदले बताएको संहितामा व्यवहारप्रकरण सिद्धियो । </div><div class="content-paragraph"> अब सप्तप्रकरण लेखिन्छ । </div><div class="document-title"> सप्तप्रकरण </div><div class="content-paragraph"> ५९५. सुनको सङ्ख्या जानेर काम गर्नू । १०० घटेपछि विषदीप हुन्छ। ८० घटेपछि अग्निदीप हुन्छ । ६० घटेपछि जलदीप हुन्छ । ४० घटेपछि धटदीप हुन्छ । १३ भाग घटेपछि कोषपान हुन्छ भनी बृहस्पतिले बताएका छन् । ५ भाग घटेपछि तप्तमाष हुन्छ । त्यसको आधा घटेपछि शुद्ध चामल खुवाउनू । त्यसको आधा घटेपछि छोराको टाउको छुन् । त्यसको आधाको पनि आधा घटेपछि लौकिक क्रिय हुन्छ । </div><div class="content-paragraph"> ५९६. स्त्रीहरूका लागि विषको प्रयोग बताइएको छैन । उनीहरूका निमित्त जलको प्रयोग पनि एवं तुला कोष आदिको प्रयोग पनि छैन । त्यस कारण स्त्रीहरूका निमित्त अरू नै कुरा सोच्नुपर्छ । </div><div class="content-paragraph"> ५९७. कुनै पनि मुद्धा लगाउने व्यक्तिलाई यो यहाँ बताइएको दिव्य प्रयोग नगराउनू । जसलाई मुद्ध लगाइन्छ । उसैलाई मात्र दिव्य प्रयोग गर्न लगाउनू । </div><div class="content-paragraph"> अब तप्तमाषप्रकरण बताइन्छ । </div><div class="document-title"> तप्तमाषप्रकरण </div><div class="content-paragraph"> ५९८. सुनको वा चाँदीको वा तामाको वा फलामको वा माटाको भाँडामा गाईको पवित्र घिउ लिएर त्यसलाई आगोमा तताउनू । तीन या दुई तर परेको मनमा डर पैदा गरिदिने त्यस घिउलाई यो अगाडि मन्त्रले एकपटक अभिमन्त्रित गर्नू- </div><div class="content-paragraph"> ५९९. ॐ धर्मलाई नमस्कार छ । हे घिउ ! तिमी यज्ञकर्ममा अत्यन्त पवित्र अमृतरूप हौ । हे ! प्रयोक्तालाई पवित्र गराउने घिउ, तिमी पापीलाई जलाइदेउ र निष्पाप पवित्र व्यक्तिमा हिउँ जस्तै ठण्डा बन । यति भन्नू र त्यस तातो घिउमा पानीले धेरै पल्ट पखालेको सुनको वा चाँदीको वा तामाको वा फलामको सुन्दर औंठी राखिदिन् । त्यसपछि एक दिन उपवास जारी स्नान गरेर चीसै कपडासँग आएको अभियुक्तलाई हातले त्यो तातो घिउमा डुबेको औंठी झिक्न लगाउनू । </div><div class="content-paragraph"> ६००. फलाम, तामो र माटाको पात्र बनाउँदा १६ अङगुलको घेरा भएको ४ अङ्गुल गहिरो गोलाकारको बनाउनू र त्यस पात्रलाई २० पल घिउ र तेलले भर्नू । त्यसपछि त्यस पात्रलाई आगोमा तताउनू । खुबसँग तातेपछि त्यसमा एक मासा सुन छोड्नू र त्यो सुनको टुक्रा अभियुक्तलाई उसका बूढीऔंला र अरू औंलाका सहयोगले त्यस पात्रबाट निकाल्न लगाउनू । यसो गर्दा उसका औंला ताता घिउले विकृत पनि भएनन् विष्फोट पनि भएनन् भने त्यो व्यक्ति धार्मिक दृष्टिले पवित्र हुन्छ । यो ब्रह्मवाक्य हो । त्यसपछि परीक्षकहरूले उसका औंलाको परीक्षा गर्नू, त्यसमा फोका दाग आदि रहेछन् भने त्यो व्यक्ति अपवित्रै ठहर्छ । यो पनि पितामहवाक्य हो । </div><div class="content-paragraph"> तप्तमाषप्रकरण सिद्धियो । </div><div class="content-paragraph"> ६०१. ठूलो महत्त्व भएको नारदीय न्यायशास्त्र जुन यहाँ छ, यो कम बुद्धि भएका मानिसहरूको लागि भने जस्तो गरी बुझन गाह्रो छ । त्यसको यो स्पष्ट टीका नेवारी भाषामा लेखिन्छ । यो पढेर राजाहरू न्यायमार्गमा हिँडून् । </div><div class="content-paragraph"> ६०२. मानवन्यायशास्त्रमा नारद ऋषिले बताएको संहितामा न्यायधर्मपदहरू समाप्त भए । </div><div class="content-paragraph"> ६०३. नेपालमा राजाहरूका शिरोमणि स्थितिराज मल्ल राजा हुनुभयो । उहाँका याचकहरूका लागि कल्पवृक्ष जस्ता, असल नीतिका सागर, श्रेष्ठ मन्त्री हुनुहुन्छ । उहाँका लागि मणिक नाम भएका विद्धान्ले ब्रह्माले धर्मशास्त्रको न्यायविकासिनी नामको प्रसिद्ध टीका नेवारी भाषामा बनाए । सफा बुद्धिको प्रभावले चम्केको नीतिद्वारा देवगुरु बृहस्पतिसँग पनि टेक लिने, सम्पूर्ण गुणका आश्रय एवं स्वच्छ कीर्ति भएको मन्त्रको तेजले उज्याला, दयाले हृदय पग्लेका, सम्पूर्ण याचकहरूका लागि कल्पवृक्ष जस्ता, चन्दन वर्माका छोरा मन्त्रिश्रेष्ठ जयत चिरञ्जीवी होऊन् । ने.सं. ५०० (वि.सं. १४३६) फाल्गुनशुक्ल तृतीया बृहस्पतिवारका दिन राजल्लदेवीका पति श्रीश्रीस्थितिराज मल्ल राजाको विजयराज्यमा भक्तपुर शहरमा न्यायविकासिनी नामको प्रसिद्ध यो टीका पूरा भयो । बुद्धिमान् लुन्तभद्र वज्राचार्यले मन्त्रिश्रेष्ठ जयतको लागि स्पष्ट बुझिने यो न्यायटिप्पणी सारिसिद्धयाए । </div><div class="content-paragraph"> ६०४. ने.सं. ५०० (वि.सं. १४३६) फाल्गुनशुक्ल तृतीया बृहस्पतिवार श्रीश्रीजयस्थितिराज मल्लदेवको विजयराज्यमा भक्तपुरमा मन्त्री जयत वर्माको यो पुस्तक श्रीकीर्तिपुण्यमहाविहारमा बस्ने शाक्यभिक्षु श्रीलुन्तभद्र वज्राचार्यले सारिसिद्धयाए । सम्पुर्ण जगत्को कल्याण होस् । </div><div class="content-paragraph"> ६०५. शत्रुुका मन्त्रीहरूको सल्लाहरूपी बाक्लो बादललाई हुत्याउन ठूलो हुरीबतास जस्ता, आफ्ना मालिकको काम गर्न भने वायुपुत्र हनूमान् जस्ता श्रीमान् मन्त्री जयत दुनियाँलाई आफ्ना छोराछोरीलाई जस्तै पालना गरून् । </div><div class="content-paragraph"> साभारः </div><div class="content-paragraph"> न्यायविकासिनी (मानवन्यायशास्त्र) </div><div class="content-paragraph"> कानून सहप्रकाशन, कानून व्यवसायी क्लब, काठमाडौं २०६५ </div></body></html>