<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1715242928_46.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">जग्गाको क्षेत्रफल लेख्ने पुरानो तरिका</div><div class="content-paragraph"> पहाड तथा काठमाडौँ उपत्यकामा जग्गाको क्षेत्रफल लेखिने तरिका र भित्री मधेश तथा तराईमा जग्गाको क्षेत्रफल लेखिने तरिका अलग-अलग छन् । यी दुई भौगोलिक ठाउँहरूको क्षेत्रफल हिजोआज तेर्सो धर्को (-) तान्दै अङ्कमा लेखिन्छ । त्यसैले आज केवल यी दुई भौगोलिक क्षेत्रको जग्गाको इकाईको मात्र हेक्का राखे पुग्दछ । तर, जग्गाको क्षेत्रफल लेखिने पुरानो तरिका भने जटिल छ । दुबै क्षेत्रमा जग्गाको क्षेत्रफल लेखिने पुरानो तरिकामा केही आधारभूत अन्तर पनि छन् । तसर्थ यिनको अलग-अलग विवेचना यस परिच्छेदमा गरिएको छ । </div><div class="document-subtitle">पहाड र काठमाडौँ उपत्यका</div><div class="document-subtitle text-left">पहाड</div><div class="content-paragraph"> पहाड तथा काठमाडौँ उपत्यकामा रोपनीमा जग्गा क्षेत्रफल लेखिन्छ । रोपनीका इकाईहरू निम्न बमोजिम छन्- </div><table class="main-table"><thead><tr><th>रोपनी</th><th>आना</th><th>पैसा</th><th>दाम</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> यसरी पहाड र काठमाडौँ उपत्यकामा लेखिने जग्गाका यी इकाईको अन्तरसम्बन्धको पनि चर्चा आवश्यक छ । रोपनीपछिको इकाइ आना हो । आनापछिको इकाइ पेसा हो । र, पैसापछिको दाम हो । पहाड तथा काठमाडौँ उपत्यकाका लागि रोपनी-आना-पैसा-दाम जग्गाका इकाइ हुन् । इकाइहरूको अन्तरसम्बन्ध निम्नानुसार हुन्छ- </div><table class="main-table"><thead><tr><th>४ दामको १ पैसा</th><th>४ पैसाको १ आना</th><th>१६ आनाको १ रोपनी</th></tr></thead><tbody><tr><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> हिजोआज पहाड तथा काठमाडौँ उपत्यकामा जग्गाको क्षत्रफल लेख्दा बीचमा तेर्सो धर्को (-) तान्दै अङ्कमा लेखिन्छ । जस्तो-१-२-३ भनि लेखियो भने १ रोपनी २ आना ३ पैसा भन्ने बुझिन्छ । </div><div class="content-paragraph"> यदी क्षेत्रफल २-०-१-२ लेखिएको छ भने ० ले त्यो इकाइ नरहेको जनाउँछ । यसको अर्थ २ रोपनी १ पैसा २ दाम हुन्छ। दोस्रो स्थान आनाको हो । त्यहाँ शून्य जनिए त्यो इकाइ नभएको अर्थ लाग्छ । तेस्रो स्थानमा शून्य जनिएको भए पैसा नभएको अर्थ लाग्दथ्यो । </div><div class="content-paragraph"> अर्को उदाहरणबाट हेरौं। जग्गाको क्षेत्रफल ०-३-४ मात्र लेखियो भने यहाँ रोपनी छैन । दोस्रो स्थान आना छ-त्यो ३ आना भयो । त्यसपछि ४ पैसा भयो । दामको स्थान खाली भएबाट त्यहाँ केही छैन भन्ने बुझ्नुपर्दछ । </div><div class="content-paragraph"> तर, पहिले जग्गाको क्षेत्रफल यति सरल तरिकाले लेखिँदैनथ्यो । अहिले पनि पुराना मोठ, स्रेस्ता र पोता रसीदहरूमा पुरानै तरिकाले जग्गाको क्षेत्रफल अङ्कित भएको हुन्छ । मुद्दाहरूमा पनि त्यही पुरानो जग्गा मापदण्डका इकाइहरू प्रमाणका रूपमा संलग्न भएका हुन्छन् । तिनै पुराना जग्गाको क्षेत्रफल लेख्ने तरिकाको यहाँ विशेषरूपमा चर्चा गर्न लागिएको हो । </div><div class="content-paragraph"> पहाडको जग्गाको क्षेत्रफल लेख्ने तरिका पनि एउटै खालको थिएन । कतै यति हलको मेलो जाने भनेर लेखिन्थ्यो त कतै माटो मुरीको हिसाबले लेखिन्थ्यो। यस्तै गर्ने भन्ने कुनै निश्चितता थिएन । जुन ठाउँमा जसरी चलेर आयो त्यस्तै गरिन्थ्यो। धेरै ठाउँमा माटो मुरीको आधारमा जग्गाको क्षेत्रफल लेखिन्थ्यो । </div><div class="content-paragraph"> माटो मुरीका दृष्टीले जग्गाको इकाइ निम्नानुसार हुन्थे - </div><table class="main-table"><thead><tr><th>मुरी</th><th>पाथी</th><th>माना</th><th>मुठी</th><th>चिम्टी</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> यसरी मुरीपछिको इकाइ पाथी हो । पाथीपछिको इकाइ माना हो । मानापछिको इकाइ मुठी हो । र, मुठीपछिको इकाइ चिम्टी हो । मुरी-पाथी-माना-मुठी-चिम्टी पहिले लेखिने जग्गाका इकाइ हुन् । ती जग्गका इकाइहरूको अन्तरसम्बन्ध निम्नानुसार हुन्छ- </div><table class="main-table"><thead><tr><th>१० चिम्टीको १ मुठी</th><th>१० मुठीको १ माना</th><th>८ मानाको १ पाथी</th><th>२० पाथीको १ मुरी</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> क्षेत्रफल लेख्दा सबैभन्दा ठूलो इकाइ मुरीबाट शुरू गरिन्थ्यो । यदी मुरी छैन भने एउटा ठाडो धर्को (।) तानिन्थ्यो । उदाहरणको लागि।३ लेखियो भने धर्कोबाट शुरू भएबाट यहाँ मुरी छैन भन्ने बुझिन्छ । </div><div class="content-paragraph"> मुरीपछिको इकाइ पाथी भएबाट ३ पाथी भन्ने बुझिन्छ । यदी दुई ठाडा धर्कापछि ३ (॥३) लेखियो भने अघिल्ला दुई इकाइ मुरी र पाथी छैनन्, तसर्थ तेस्रो इकाइ माना भएबाट ३ माना भन्ने अर्थ लाग्दछ । </div><div class="content-paragraph"> शुरूका ठाडा धर्कापछि अङ्क र अङ्कपछिका धर्काको भने अर्थ फरक हुन्छ । तिनले एकाइ छुट्याउने काम गर्दछन् । उदाहरणका लागि।५।३ लेखिएको रहेछ भने ५ पाथी ३ माना भनेर बुझ्नुपर्दछ । </div><div class="content-paragraph"> तर, बीचमा दुईटा ठाडा धर्का आएमा भने बीचको इकाइ नरहेको बुझ्नुपर्छ । जस्तो । ५॥३ लेखिनुको तात्पर्य ५ पाथी ३ चिम्टी हो । अर्थात ० मुरी ५ पाथी ० माना ० मुठी ३ चिम्टीका रूपमा यसलाई बुझ्नुपर्दछ । </div><div class="content-paragraph"> यसरी नै १।।।४ लेखिएको रहेछ भने १ मुरी ० पाथी ० माना ० मुठी ४ चिम्टी अर्थात १ मुरी ४ चिम्टी भनेर बुझ्नुपर्दछ । </div><div class="content-paragraph"> कतै-कतै पहाडी क्षेत्रमा पनि काठमाडौँ उपत्यकाका सरह नै रोपनीमा क्षेत्रफल लेखिएको पनि पाइएको छ । खासगरी काठमाडौँ उपत्यकाका निकटका पहाडी जिल्लामा यसको प्रभाव परेको पाइएको छ। </div><div class="content-paragraph"> अब त सबै पहाडी क्षेत्रमा रोपनी-आना-पैसा-दाममै क्षेत्रफल लेखिन्छ। </div><div class="document-subtitle text-left">काठमाडौँ उपत्यका</div><div class="content-paragraph"> काठमाडौँ उपत्यकामा भने जग्गाको क्षेत्रफल रोपनी-आना-पैसा-दाममा हिजो पनि लेखिन्थ्यो, आज पनि लेखिन्छ । तर फरक के छ भने आज अङ्कमा मात्र क्षेत्रफल जनाइन्छ, पुरानो पद्धतिमा अङ्कका अतिरिक्त ठाडो धर्को (1) पनि प्रयोग गरिन्थ्यो । धर्कोको पनि समान अर्थ थिएन । </div><div class="content-paragraph"> शुरूमा आउने प्रति धर्कोले ४ आना जनाउँथ्यो भने पछि आउने प्रति धर्कोले १ पैसा वा १ दामको अर्थ दिन्थ्यो । कहिले त्यही धर्को इकाइ छुट्याउन पनि प्रयोग गरिन्थ्यो । </div><div class="content-paragraph"> उदाहरणका लागि- </div><div class="content-paragraph"> ५।३।।।२ लेखियो भने ५ रोपनी ७ आना ३ पैसा २ दाम हुन्छ । </div><div class="content-paragraph"> ।।।२।३ लेखियो भने १४ आना २ पैसा ३ दाम हुन्छ । </div><div class="content-paragraph"> २॥२॥३ लेखियो भने २ रोपनी १० आना २ पैसा ३ दाम हुन्छ। </div><div class="content-paragraph"> ५।०।३ लेखियो भने ५ रोपनी ३ पैसा हुन्छ । </div><div class="content-paragraph"> १।०।०। २ लेखियो भने १ रोपनी २ दाम हुन्छ । </div><div class="content-paragraph"> अघिल्लो अङ्क नहुनुको तात्पर्य छैन भनेको हो । त्यसपछि १६ आना पुगेमा १ रोपनी नै हुने भयो, तसर्थ १५ आनासम्म इकाइमा लेख्न सकिने भयो । यसका लागि ॥॥३ लेखे पुग्दथ्यो । कारण । (३ धर्को) प्रत्येकले ४ आनालाई जनाउने भएबाट ४×३-१२ आना भयो त्यसमा ३ पनि जोड्नु पर्दा १५ आना भयो । </div><div class="content-paragraph"> ४ पैसाको १ आना हुने भएबाट पैसा नभए रोपनी र आना पछि केही लेखिँदैनथ्यो । तर, पैसा पनि एकाइ भए आनाको अङ्क र पैसा छुट्याउन पर्दा प्रति धर्को (।) लाई १ मात्र मानिन्थ्यो । ४ पैसा भएपछि १ आना नै हुने भएबाट बढीमा ३ पैसासम्म जनाउन ३ धर्कासम्म तानिन्थे । </div><div class="content-paragraph"> यदी कुनै पोता रसीदमा ०।०।३ लेखिएको रहेछ भने यहाँ रोपनी छैन र दोस्रो इकाइ आना पनि छैन भन्ने कुरामा कुनै द्विविधा भएन । त्यसपछि आएको ।३ ले ७ पैसा भन्ने अर्थ लाग्दैन । कारण ४ पैसा भए त आना नै भइहाल्दछ । तसर्थ त्यो ठाडो धर्कोले १ अर्थात १ पैसा जनाउँछ । पछिल्लो ३ ले ३ दाम भन्ने अर्थ लाग्दछ । </div><div class="content-paragraph"> कुनै कुनै पोता रसीदमा कुनै एकाइ नरहेको जनाउन तेर्सो धर्को (-) पनि तानिएको पनि पाइएको छ । उदाहरणको लागि ३-२।१ भनेको ३ रोपनी २ पैसा १ दाम भनिएको हो । </div><div class="content-paragraph"> बीचमा धर्को नतानी केही बाङ्गो अङ्क लेख्ने चलन पनि पाइन्छ । उदाहरणका लागि ३√।।३ भनेको ३ रोपनी २ आना ३ पैसा ३ दाम हो । </div><div class="content-paragraph"> एउटा अर्को उदाहरणमा। √ ।२ भनेको ६ आना १ पैसा २ दाम हो । </div><div class="content-paragraph"> यदी २। ३। ३ लेखिएको छ भने २ रोपनी ७ आना १ पैसा ३ दाम भनेर बुझ्नुपर्दछ । </div><div class="content-paragraph"> कुनै अङ्क नै नलेखी केही ठाडा धर्का तानेर पनि जग्गाको क्षेत्रफल लेखिएको हुनसक्दछ । उदाहरणका लागि ।।।०। भनेको १२ आना १ दाम हो । यसैगरी २।। ३ भनेको २ रोपनी ६ आना १ पैसा ३ दाम हो । </div><div class="document-subtitle text-left">तराई र भित्री मधेश</div><div class="content-paragraph"> तराई तथा भित्री मधेशमा विगाहामा जग्गाको क्षेत्रफल लेखिन्छ । विगाहाका इकाइहरू निम्नबमोजिम हुन्छन् - </div><table class="main-table"><thead><tr><th>विगाहा</th><th>कठ्ठा</th><th>धुर</th><th>कनवा</th></tr></thead><tbody><tr><td>&nbsp;</td><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> यसरी तराई र भित्री मधेशमा लेखिने जग्गाका मापदण्ड इकाइको अन्तरसम्बन्धको पनि चर्चा आवश्यक छ । विगाहाउपछिको इकाइ कठ्ठा हो । कड्डठ्ठापछिको इकाइ धुर हो । र, धुरपछिको इकाइ कनवा हो । विगाहा-कठ्ठा-धुर-कनवा तराई भित्री मधेशका जग्गाका इकाइ हुन् । इकाइहरूको अन्तरसम्बन्ध निम्नानुसार हुन्छ- </div><table class="main-table"><thead><tr><th>४ कनवाको १धुर</th><th>२० धुरको १ कठ्ठा</th><th>२० कठ्ठाको १ विगाहा</th></tr></thead><tbody><tr><td>&nbsp;</td><td>&nbsp;</td><td>&nbsp;</td></tr></tbody></table><div class="content-paragraph"> हिजोआज जग्गाको क्षेत्रफल लेख्दा बीचमा तेर्सो धर्को (-) तान्दै अङ्कमा लेखिन्छ । जस्तो १-२-३ भनी लेखियो भने १ विगाहा २ कठ्ठा ३ धुर भन्ने बुझिन्छ । </div><div class="content-paragraph"> यदी क्षेत्रफल २-०-१-२ लेखिएको छ भने ० ले त्यो इकाइ नरहेको जनाउँछ । यसको अर्थ २ विगाहा, १ धुर, २ कनवा भन्ने बुझिन्छ । दोस्रो स्थान कठ्ठाको हो । त्यहाँ शून्य जनिए त्यो इकाइ नभएको अर्थ लाग्दथ्यो । तेस्रो स्थानमा शून्य जनिएको भए धुर नभएको अर्थ लाग्दथ्यो । </div><div class="content-paragraph"> तर, पहिले जग्गाको क्षेत्रफल यति सरल तरिकाले लेखिँदैनथ्यो । अहिले पनि पुराना मोठ, स्रेस्ता, दुई नम्बर रसीद र अठसठ्ठाहरूमा पुरानै तरिकाले जग्गाको क्षेत्रफल अङ्कित भएको हुन्छ । मुद्दाहरूमा पनि त्यही पुरानो जग्गा मापदण्डका इकाइहरू प्रमाणका रूपमा संलग्न भएका हुन्छन् । तिनै पुराना जग्गाको क्षेत्रफल लेख्ने तरिकाको यहाँ विशेषरूपमा चर्चा गर्न लागिएको हो। </div><div class="content-paragraph"> काठमाडौँ उपत्यकामा जग्गाको क्षेत्रफल लेख्दा अवलम्वन गरिने मापदण्ड सरह नै तराई र भित्री मधेशमा पनि प्रयोग गरिन्थ्यो। तर, एक ठाडो धर्कोको इकाइ भने यहाँ ५ हुन्छ। कनवा जनाउन तानिने धर्कोको अर्थ भने १ हुन्छ। कारण ४ कनवाको १ धुर भइहाल्दछ । यहाँ इकाइ छुट्याउन बिकारी (5) पनि प्रयोग गरिन्छ । यसलाई डकार भन्ने पनि चलन छ । </div><div class="content-paragraph"> उदाहरणको लागि- </div><div class="content-paragraph"> २०।।१९॥४ लेखियो भने २० विगाह १६ कठ्ठा १४ धुर हुन्छ । </div><div class="content-paragraph"> ४४॥॥४९॥२ लेखियो भने ४४ विगाह ९ कठ्ठा १७ धुर हुन्छ । </div><div class="content-paragraph"> १९०९१ लेखियो भने १ विगाह १ धुर हुन्छ । </div><div class="content-paragraph"> शून्यले त्यो इकाइ नरहेको अर्थ लाग्दथ्यो। </div><div class="content-paragraph"> तराई र भित्री मधेशमा जग्गाको क्षेत्रफल लेख्ने अर्को तरिका पनि प्रचलनमा थियो । त्यो हो माथि केही बाङ्गो तेर्सो धर्को (´) तान्ने । यो तरिकाको चर्चा पनि हुन आवश्यक छ। </div><div class="content-paragraph"> माथि तेर्सो धर्को (८) ले १ अङ्क जनाउँछ । जस्तो– </div><div class="content-paragraph"> १॥ ॥३॥ लेखियो भने १ विगाह ११ कठ्ठा १३ धुर हुन्छ । </div><div class="content-paragraph"> १ ८०।।२ लेखियो भने १ विगाह १२ धुर हुन्छ । </div><div class="content-paragraph"> ४ ९३।।।१ लेखियो भने ४ विगाह ३ कठ्ठा १६ धुर हुन्छ। </div><div class="content-paragraph"> ५॥१॥। ३।। लेखियो भने ५ विगाह १६ कठ्ठा १८ धुर ३ कनवा हुन्छ । </div><div class="content-paragraph"> ।१॥३ लेखियो भने ६ कठ्ठा १८ धुर हुन्छ । </div><div class="content-paragraph"> ४।१।।।०।। लेखियो भने ४ विगाह ६ कठ्ठा १५ धुर २ कनवा हुन्छ । </div><div class="content-paragraph"> ९२.२॥ लेखियो भने २ कठ्ठा २/२ धुर हुन्छ । </div><div class="content-paragraph"> ।०। लेखियो भने ५ कठ्ठा ५ धुर हुन्छ । </div><div class="content-paragraph"> ८२॥ लेखियो भने २ कठ्ठा १० धुर हुन्छ। </div><div class="content-paragraph"> ८।० लेखियो भने ५ कठ्ठा हुन्छ । </div><div class="content-paragraph"> काठमाडौँ उपत्यकाकै जस्तो केही बाङ्गो अङ्क लेखेर जग्गाको क्षेत्रफल लेख्ने प्रचलन पनि प्रशस्तै थियो । यसको विषयमा पनि केही चर्चा आवश्यक छ। </div><div class="content-paragraph"> बीचमा धर्को नतानी केही बाङ्गो लेख्ने चलन पनि पाइन्छ । उदाहरणका लागि ३√ ॥ ३ भनेको ३ विगाहा २ कठ्ठा ३ धुर ३ कनवा हो। </div><div class="content-paragraph"> एउटा अर्को उदाहरणमा । √ । २ भनेको ७ कठ्ठा १ धुर २ कनवा हो । </div><div class="content-paragraph"> यसैगरी २।८।३।। भनेको २ विगाहा ८ कठ्ठा ८ धुर २ कनवा हो। </div><div class="content-paragraph"> कुनै अङ्क नै नलेखी केही ठाडा धर्का तानेर पनि जग्गाको क्षेत्रफल लेखिएको हुन सक्दछ । उदाहरणका लागि ।।।०। भनेको १५ कठ्ठा १ धुर हो। </div><div class="document-subtitle text-left">रोपनी र विगाह</div><div class="content-paragraph"> रोपनी र विगाह अलग-अलग भौगोलिक क्षेत्रमा लेखिने भएपनि कहिलेकाहीँ तिनको तुलना गर्नुपर्ने अवस्था पनि आउँछ । यसका लागि यी दुई मापन इकाइका बारेमा पनि यहाँ चर्चा आवश्यक छ । </div><div class="content-paragraph"> १३-४-० (१३ रोपनी ४ आना) को १ विगाहा हुन्छ । </div><div class="content-paragraph"> ३-१-१ (३ रोपनी १ आना १ पैसा) को ५ कठ्ठा हुन्छ। </div><div class="document-subtitle text-left">रोपनी र वर्गफीट</div><div class="content-paragraph"> नापीको प्रयोजनका लागि फीट र मीटरको प्रयोग गरिन्छ । नक्सा ट्रायल चेक गर्दा वा अदालतबाटै प्रमाणस्वरूप गरिने नक्साका आधारमा पनि क्षेत्रफल निकाल्नु पर्ने अवस्था आउँछ । त्यसका लागि यहाँ फीट र क्षेत्रफलको सम्बन्धका बारेमा चर्चा पनि आवश्यक छ। </div><div class="content-paragraph"> ७४x७४ = ५४७६ वर्गफीटको १ रोपनी हुन्छ । </div><div class="content-paragraph"> ३७×३७ = १३६९ वर्गफीटको ४ आना हुन्छ । </div><div class="content-paragraph"> ३४२ वर्गफीटको १ आना हुन्छ । </div><div class="content-paragraph"> ८५ १/२ वर्गफीटको १ पैसा हुन्छ । </div><div class="document-subtitle text-left">विगाह र वर्गमीटर</div><div class="content-paragraph"> २७०×२७० को ७२९०० वर्गफीटको १ विगाड हुन्छ। </div><div class="content-paragraph"> ३६४५ वर्गफीटको १ कठ्ठा हुन्छ। </div><div class="content-paragraph"> १८२.२५ वर्गफीटको १ धुर हुन्छ । </div><div class="document-subtitle text-left">फीट र मीटर</div><div class="content-paragraph"> ३.३ फीटको १ मीटर हुन्छ । </div><div class="document-subtitle text-left">साभार</div><div class="content-paragraph"> हाम्रो कानूनी इतिहासका केही झाँकीहरू </div><div class="content-paragraph"> प्रकाश वस्ती, २०६३ </div></body></html>