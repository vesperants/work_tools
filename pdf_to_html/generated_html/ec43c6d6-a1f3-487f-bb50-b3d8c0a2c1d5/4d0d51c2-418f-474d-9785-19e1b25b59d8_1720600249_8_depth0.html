<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720600249_8.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.no-margin-top { margin-top: 0; } .content-paragraph.indent { padding-left: 20px; text-indent: -20px; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><!-- Page 1 --><div class="document-title">सार्वजनिक सडक (मुआब्जा निर्धारण समिति) नियमावली, २०३३</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०३३।७।९</div><p class="content-paragraph bold">संशोधन</p><p class="content-paragraph">सार्वजनिक सडक (मुआब्जा निर्धारण समिति) (पहिलो संशोधन)</p><p class="content-paragraph no-margin-top">नियमावली, २०३३</p><p class="content-paragraph">सार्वजनिक सडक ऐन, २०३१ को दफा १० र ३३ ले दिएको अधिकार प्रयोग गरी नेपाल सरकारले देहायको नियमहरु बनाएकोछ ।</p><p class="content-paragraph"><span class="bold">१. संक्षिप्त नाम र प्रारम्भः</span> (१) यी नियमहरुको नाम “सार्वजनिक सडक (मुआब्जा निर्धारण समिति) नियमावली, २०३३” रहेकोछ ।</p><p class="content-paragraph indent">(२) यो <span class="form-field small"></span> ।</p><p class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा,-</p><p class="content-paragraph indent">(क) “ऐन” भन्नाले सार्वजनिक सडक ऐन, २०३१ सम्झनु पर्छ ।</p><p class="content-paragraph indent">(ख) “समिति” भन्नाले ऐनको दफा १० को उपदफा (१) बमोजिम गठित मुआब्जा निर्धारण समिति सम्झनु पर्छ ।</p><p class="content-paragraph indent">(ख) “उपसमिति” भन्नाले ऐनको दफा १० को उपदफा (१) बमोजिम गठित मुआब्जा निर्धारण उपसमिति सम्झनु पर्छ ।</p><p class="content-paragraph"><span class="bold">३. समितिको काम, कर्तब्य र अधिकारः</span> (१) समितिको काम, कर्तब्य र अधिकार देहाय बमोजिम हुनेछः-</p><p class="content-paragraph">◇ सार्वजनिक सडक (पहिलो संशोधन) ऐन, २०३५ द्वारा सेही ऐनको दफा १० झिकिएको ।</p><!-- Page 2 --><p class="content-paragraph indent">(क) सार्वजनिक सडकको निमित्त नेपाल सरकारले प्राप्त गरेको जग्गाको मुआब्जा ऐन र यस नियमावलीको अधीनमा रही निर्धारण गरी नेपाल सरकार समक्ष सिफारिस पेश गर्ने,</p><p class="content-paragraph indent">(ख) कुनै जग्गाको मुआब्जा निर्धारण गर्नको निमित्त आवश्यक पर्ने विवरण त्यस्तो जग्गाको लगत रहेको कार्यालयबाट माग गर्ने,</p><p class="content-paragraph indent">(ग) जग्गाको मुआब्जा निर्धारण गर्ने प्रयोजनको लागि जग्गा प्राप्त गर्दाको मितिमा त्यस्तो जग्गाको प्रचलित मोल निर्धारण गर्न आवश्यक जाँच पडताल गर्ने,</p><p class="content-paragraph indent">(घ) मुआब्जा निर्धारण गर्न कुनै जग्गाको जाँच पडताल गर्न आवश्यक परेमा समितिको सदस्य वा अन्य कुनै व्यक्तिबाट जग्गाको जाँच पडताल गराउने,</p><p class="content-paragraph indent">(ङ) मुआब्जा निर्धारण गर्न आवश्यक पर्ने अन्य काम कारवाही गर्ने ।</p><p class="content-paragraph"><span class="bold">४. उपसमितिको काम, कर्तब्य र अधिकारः</span> (१) उपसमितिको काम, कर्तब्य र अधिकार देहाय बमोजिम हुनेछः-</p><p class="content-paragraph indent">(क) समितिको नीति निर्देशनको अधीनमा रही जग्गाको मुआब्जा निर्धारण गर्ने,</p><p class="content-paragraph indent">(ख) नेपाल सरकारले प्राप्त गरेको जग्गाको मुआब्जा निर्धारण गरी समिति मार्फत नेपाल सरकार समक्ष सिफारिस पेश गर्ने,</p><p class="content-paragraph indent">(ग) जग्गाको मुआब्जा निर्धारण गर्ने प्रयोजनको लागि जग्गा प्राप्त गर्दाको मितिमा त्यस्तो जग्गाको प्रचलित मोल निर्धारण गर्न आवश्यक जाँच पडताल गर्ने,</p><p class="content-paragraph indent">(घ) जग्गाको मुआब्जा निर्धारण गर्ने सिलसिलामा आवश्यक पर्ने विवरण त्यस्ता जग्गाको लगत रहेको कार्यालयबाट प्राप्त गर्ने,</p><!-- Page 3 --><p class="content-paragraph indent">(ङ) समितिको निर्देशनको अधीनमा रही जग्गाको मुआब्जा निर्धारण गर्न आवश्यक पर्ने अन्य कार्यहरु गर्ने ।</p><p class="content-paragraph"><span class="bold">५. घर, इमारत, आदिको मुआब्जा निर्धारण गर्दाः</span> कुनै जग्गा प्राप्त गर्दा घर, इमारत, पर्खाल आदि सहित प्राप्त गरेको भए यस नियमावली बमोजिम समिति वा उपसमितिले त्यस्तो घर, इमारत, पर्खाल आदिको मुआब्जा निर्धारण गर्दा ऐनको दफा ११ र नेपाल सरकारले समय समयमा दिएको मार्गदर्शनको अधीनमा रही निर्धारण गर्नु पर्नेछ ।</p><p class="content-paragraph"><span class="bold">६. समितिको बैठकः</span> (१) समितिको बैठक समितिको अध्यक्षले तोके बमोजिम बस्नेछ ।</p><p class="content-paragraph indent">(२) समितिको बैठकमा अपनाइने कार्यविधि समिति आफैले व्यवस्थित गर्नेछ ।</p><p class="content-paragraph indent">(३) बहुमतको निर्णय समितिको निर्णय हुनेछ । मत बराबर भएमा समितिको अध्यक्षले निर्णयात्मक मत समेत दिन सक्नेछ ।</p><p class="content-paragraph indent">(४) समितिको निर्णय समितिको सदस्य–सचिवद्वारा प्रमाणित हुनेछ ।</p><p class="content-paragraph"><span class="bold">७. उपसमितिको बैठक र निर्णयः</span> (१) उपसमितिको बैठक उपसमितिको अध्यक्षले तोके बमोजिम बस्नेछ ।</p><p class="content-paragraph indent">(२) उपसमितिमा अपनाइने कार्यविधि उपसमितिले समितिको निर्देशनको अधीनमा रही आफैले व्यवस्थित गर्नेछ ।</p><p class="content-paragraph indent">(३) बहुमतको निर्णय उपसमितिको निर्णय हुनेछ । मत बराबर भएमा उपसमितिको अध्यक्षले निर्णयात्मक मत समेत दिन सक्नेछ ।</p><p class="content-paragraph indent">(४) उपसमितिको निर्णय उपसमितिको सदस्य–सचिवद्धारा प्रमाणित हुनेछ ।</p><p class="content-paragraph"><span class="bold">८.</span> x<span class="form-field xlarge"></span></p><p class="content-paragraph">पहिलो संशोधनद्वारा संशोधित ।</p><p class="content-paragraph">◇ सार्वजनिक सडक (पहिलो संशोधन) ऐन, २०३५ द्वारा सेही ऐनको दफा ११ झिकिएको ।</p><p class="content-paragraph">x पहिलो संशोधनद्वारा खारेज ।</p><!-- Page 4 --><p class="content-paragraph">※ अनुसूची-१<span class="form-field medium"></span></p><p class="content-paragraph">※ अनुसूची-२<span class="form-field medium"></span></p><p class="content-paragraph">* पहिलो संशोधनद्वारा खारेज ।</p><p class="content-paragraph bold">द्रष्टव्यः-</p><p class="content-paragraph indent">(१) मिति २०३३।११।२४ को नेपाल राजपत्रमा प्रकाशित सूचनाद्धारा मुआब्जा निर्धारण समिति र उपसमिति गठन गरिएको ।</p><p class="content-paragraph indent">(२) केही नेपाल कानून संशोधन गर्ने ऐन, २०६३ द्वारा रुपान्तर गरिएका शब्दहरुः-</p><p class="content-paragraph indent">“श्री ५ को सरकार” को सट्टा “नेपाल सरकार” ।</p></body></html>