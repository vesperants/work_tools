<!DOCTYPE html><html lang="ne"><head><meta charset="UTF-8"><meta name="viewport" content="width=device-width, initial-scale=1.0"><title>1720000014_27.pdf</title><style> @import url('https://fonts.googleapis.com/css2?family=Noto+Sans+Devanagari:wght@300;400;500;600;700&display=swap'); * { margin: 0; padding: 0; box-sizing: border-box; } body { font-family: 'Noto Sans Devanagari', 'Preeti', 'Mukti', Arial, sans-serif; font-size: 14px; line-height: 1.4; color: #000; background: #fff; max-width: 21cm; margin: 0 auto; padding: 2.5cm; min-height: 29.7cm; } .header-section { text-align: center; margin-bottom: 30px; } .document-title { font-size: 18px; font-weight: 600; margin: 15px 0; text-align: center; } .document-subtitle { font-size: 14px; margin: 10px 0; text-align: center; } .content-paragraph { margin: 15px 0; line-height: 1.7; text-align: justify; } .content-paragraph.no-margin-top { margin-top: 0; } .form-field { border-bottom: 1px dotted #000; display: inline-block; margin: 0 2px; padding-bottom: 2px; min-height: 18px; vertical-align: baseline; } .form-field.tiny { min-width: 30px; } .form-field.small { min-width: 80px; } .form-field.medium { min-width: 150px; } .form-field.large { min-width: 250px; } .form-field.xlarge { min-width: 350px; } table { width: 100%; border-collapse: collapse; margin: 25px 0; font-size: 13px; border: 2px solid #000; } th, td { border: 1px solid #000; padding: 12px 8px; text-align: left; vertical-align: top; word-wrap: break-word; } th { background-color: #f8f8f8; font-weight: 600; text-align: center; line-height: 1.3; } td { min-height: 40px; background-color: #fff; } .signature-section { margin-top: 50px; text-align: right; line-height: 2.5; } .text-center { text-align: center; } .text-right { text-align: right; } .text-left { text-align: left; } .bold { font-weight: 600; } .underline { text-decoration: underline; } .indent-1 { padding-left: 20px; text-indent: -20px; } .indent-2 { padding-left: 40px; text-indent: -20px; } @media print { body { margin: 0; padding: 1.5cm; font-size: 12px; } @page { margin: 1.5cm; size: A4; } } </style></head><body><div class="document-title">खानेपानी सेवा महसुल (असुल उपर गर्ने) नियमावली, २०५०</div><div class="document-subtitle">नेपाल राजपत्रमा प्रकाशित मिति</div><div class="document-subtitle">२०५०।१२।१</div><div class="content-paragraph"> प्रशासकीय कार्यविधि (नियमित गर्ने) ऐन, २०१३ को दफा २ को उपदफा (१) ले दिएको अधिकार प्रयोग गरी नेपाल सरकारले देहायका नियमहरू बनाएको छ । </div><div class="content-paragraph"><span class="bold">१. संक्षिप्त नाम र प्रारम्भः</span><div class="indent-1">(१) यी नियमहरूको नाम “खानेपानी सेवा महसुल (असुल उपर गर्ने)</div><div class="indent-1">नियमावली, २०५०” रहेको छ ।</div></div><div class="content-paragraph no-margin-top"><div class="indent-1">(२) यो नियमावली २०५१ साल वैशाख १ गतेदेखि प्रारम्भ हुनेछ ।</div></div><div class="content-paragraph"><span class="bold">२. परिभाषाः</span> विषय वा प्रसङ्गले अर्को अर्थ नलागेमा यस नियमावलीमा- </div><div class="content-paragraph no-margin-top"><div class="indent-1">(क) “विभाग” भन्नाले नेपाल सरकारको खानेपानी तथा ढल निकास विभाग सम्झनु</div><div class="indent-2">पर्छ ।</div></div><div class="content-paragraph no-margin-top"><div class="indent-1">(ख) “कार्यालय” भन्नाले खानेपानीको वितरण र रेखदेख गर्न तथा महसुल बुझ्नको</div><div class="indent-2">लागि विभागले खडा गरेको स्थानीय कार्यालय सम्झनु पर्छ र सो शब्दले</div><div class="indent-2">त्यस्तो काम गर्नको निमित्त विभागले तोकेको अन्य कुनै कार्यालय, अधिकारी</div><div class="indent-2">वा संघ संस्थालाई समेत जनाउँछ ।</div></div><div class="content-paragraph no-margin-top"><div class="indent-1">(ग) “धारा” भन्नाले खानेपानीको उपभोग गर्नको निमित्त विभाग वा कार्यालयले कुनै</div><div class="indent-2">व्यक्ति, संस्था वा निकायका नाममा जडान गरिदिएको धारा सम्झनु पर्छ ।</div></div><div class="content-paragraph no-margin-top"><div class="indent-1">(घ) “उपभोक्ता” भन्नाले धाराको सुविधा उपभोग गर्ने व्यक्ति, संस्था वा निकाय</div><div class="indent-2">सम्झनु पर्छ ।</div></div><div class="content-paragraph no-margin-top"><div class="indent-1">(ङ) “महसुल” भन्नाले धाराको सुविधा उपभोग गरे वापत उपभोक्ताले यस</div><div class="indent-2">नियमावली बमोजिम बुझाउनु पर्ने खानेपानी सेवा महसुल सम्झनु पर्छ ।</div></div><div class="content-paragraph no-margin-top"><div class="indent-1">(च) “मिटर” भन्नाले खानेपानीको खपतको परिमाण नाप्ने उद्देश्यले उपभोक्ताको</div><div class="indent-2">पाइप लाइनमा जडान गरिने मिटर सम्झनु पर्छ ।</div></div><div class="content-paragraph"><span class="bold">३. धारा जडान गर्न निवेदन दिनु पर्नेः</span><div class="indent-1">(१) आफ्नो घरजग्गामा धारा जडान गर्न चाहने व्यक्ति,</div><div class="indent-2">संस्था वा निकायले सो घर जग्गामा आफ्नो स्वामित्व भएको प्रमाण संलग्न गरी विभागले</div><div class="indent-2">तोकेको ढाँचामा कार्यालयमा निवेदन दिनु पर्नेछ ।</div></div><div class="content-paragraph no-margin-top"><div class="indent-1">(२) उपनियम (१) बमोजिमको निवेदन प्राप्त भएपछि कार्यालयले उक्त निवेदन उपर</div><div class="indent-2">जाँचबुझ गर्दा निवेदकको नाउँमा धारा जडान गरिदिनु पर्ने देखिएमा अनुसूची–१ बमोजिमको</div><div class="indent-2">धारा जडान शुल्क लिई निवेदकले माग गरेको ठाउँमा धारा जडान गरी दिनेछ ।</div></div><div class="content-paragraph no-margin-top"> तर, <div class="indent-1">(१) पानीको स्रोतमा कमी भएमा वा प्राविधिक दृष्टिले सो ठाउँमा धारा</div><div class="indent-2">जडान गर्न नसकिने भएमा धारा जडान गर्न कार्यालय बाध्य हुने</div><div class="indent-2">छैन।</div></div><div class="content-paragraph no-margin-top"><div class="indent-1">(२) पानीको स्रोतमा कमी भएको कारणले धारा जडान गर्न नसकिने भएमा</div><div class="indent-2">पानीको स्रोतको क्षमतामा वृद्धि हुदै गएमा कार्यालयले आफू कहाँ पर्न</div><div class="indent-2">आएको निवेदनमध्ये अघिल्लो निवेदनलाई प्राथमिकता दिई धारा</div><div class="indent-2">जडान गर्नु पर्नेछ ।</div></div><div class="content-paragraph no-margin-top"><div class="indent-1">(३) उपनियम (२) बमोजिम धारा जडान गर्न आवश्यक पर्ने पाइप, मिटर</div><div class="indent-2">आदि मालसामानको व्यवस्था निवेदकले गर्नु पर्नेछ ।</div></div><div class="content-paragraph"><span class="bold">४. स्वीकृती लिनु पर्नेः</span><div class="indent-1">(१) धारा जडान गर्दा वा होल परिवर्तनको सिलसिलामा सडक खन्नु पर्ने</div><div class="indent-2">भएमा निवेदकले सम्बन्धित निकायबाट स्वीकृति लिनु पर्नेछ ।</div></div><div class="content-paragraph no-margin-top"><div class="indent-1">(२) कसैको निजी स्वामित्वमा रहेको घर जग्गा वा बाटोबाट धारा जडान गर्नु पर्ने</div><div class="indent-2">भएमा वा त्यस्तो ठाउँमा होल परिवर्तन गर्नु पर्ने भएमा निवेदकले सो कामको लागि</div><div class="indent-2">सम्बन्धित जग्गाधनीबाट स्वीकृती लिनु पर्नेछ ।</div></div><div class="content-paragraph"><span class="bold">५. मिटर जडान गर्नु पर्नेः</span><div class="indent-1">(१) नयाँ धारा जडान गर्दा उपभोक्ताले अनिवार्य तवरले मिटर जडान</div><div class="indent-2">गर्नु पर्नेछ ।</div></div><div class="content-paragraph no-margin-top"><div class="indent-1">(२) कार्यालयको मौज्दातमा मिटर भएसम्म मिटरको मोल र मिटर जडान खर्च</div><div class="indent-2">सम्बन्धित उपभोक्तासँग लिई कार्यालयले मिटर जडान गरिदिनेछ ।</div></div><div class="content-paragraph no-margin-top"><div class="indent-1">(३) उपनियम (२) बमोजिम कार्यालयको मौज्दातमा मिटर नभएमा उपभोक्ताले</div><div class="indent-2">कार्यालयबाट तोकिए अनुसारको गुणस्तरको मिटर आफैं बन्दोवस्त गरी धारामा मिटर जडान</div><div class="indent-2">गर्नु पर्नेछ ।</div></div><div class="content-paragraph no-margin-top"><div class="indent-1">(४) उपनियम (३) मा जुनसुकै कुरा लेखिएको भएतापनि कार्यालयको मौज्दातमा</div><div class="indent-2">मिटर नभएमा वा उपभोक्ताले मिटर उपलब्ध गराउन नसकेकोमा मिटर उपलब्ध हुनासाथ</div><div class="indent-2">उपभोक्ताले मिटर जडान गर्नु पर्नेछ ।</div></div><div class="content-paragraph no-margin-top"><div class="indent-1">(५) मिटर जडान नभएका पुराना धारामा समेत कार्यालयले आवश्यकता अनुसार</div><div class="indent-2">मिटर जडान गर्न सक्नेछ ।</div></div><div class="content-paragraph"><span class="bold">६. मिटरको सुरक्षाः</span><div class="indent-1">(१) उपभोक्ताले मिटर सुरक्षाको लागि कार्यालयले तोके बमोजिमको</div><div class="indent-2">च्याम्बर बनाइ मिटरको सुरक्षा गर्नु पर्नेछ ।</div></div><div class="content-paragraph no-margin-top"><div class="indent-1">(२) कुनै कारणले मिटर हराएमा वा बिग्रिएमा सो को लिखित जानकारी उपभोक्ताले</div><div class="indent-2">तुरुन्त कार्यालयलाई दिनु पर्नेछ ।</div></div><div class="content-paragraph no-margin-top"><div class="indent-1">(३) उपनियम (२) बमोजिम मिटर हराएको वा बिग्रिएको जानकारी हुन आएमा</div><div class="indent-2">कार्यालयले उपभोक्तसँग लाग्ने खर्च लिई माग बमोजिम मिटर जडान वा मर्मत गरिदिनु</div><div class="indent-2">पर्नेछ ।</div></div><div class="content-paragraph"><span class="bold">७. निःशुल्क मर्मत गर्नेः</span><div class="indent-1">(१) मिटरदेखि कार्यालयको स्वामित्वमा रहेको मुख्य पाइप लाइनको</div><div class="indent-2">मर्मत कार्य कार्यालयले निःशुल्क गर्नेछ । पाइपको मर्मतको लागि आवश्यक पर्ने सामान र</div><div class="indent-2">अन्य खर्च कार्यालयले तोके बमोजिम उपभोक्ताले व्यहोर्नु पर्नेछ ।</div></div><div class="content-paragraph no-margin-top"><div class="indent-1">(२) उपनियम (१) बमोजिम पाइपको मर्मत गराउनु पर्ने भएमा उपभोक्ताले अघिल्लो</div><div class="indent-2">महिना सम्मको महसुल बुझाएको रसिद संलग्न गरी कार्यालयमा निवेदन दिनु पर्नेछ ।</div></div><div class="content-paragraph no-margin-top"><div class="indent-1">(३) उपनियम (२) बमोजिमको निवेदन प्राप्त भएमा कार्यालयले धाराको पाइप</div><div class="indent-2">निःशुल्क मर्मत गरी दिनेछ ।</div></div><div class="content-paragraph"><span class="bold">८. होल परिवर्तन गर्न सकिनेः</span><div class="indent-1">(१) कुनै कारणले धाराको होल परिवर्तन गर्नु पर्ने भएमा विभागले</div><div class="indent-2">तोकेको ढाँचामा कार्यालयमा निवेदन दिन सकिनेछ ।</div></div><div class="content-paragraph no-margin-top"><div class="indent-1">(२) उपनियम (१) बमोजिमको निवेदन प्राप्त भएपछि जाँचबुझ गर्दा प्राविधिक</div><div class="indent-2">दृष्टिकोणले होल परिवर्तन गरी दिन मिल्ने देखिएमा कार्यालयले अनुसूची–२ बमोजिमको</div><div class="indent-2">शुल्क लिई होल परिवर्तन गरिदिनेछ ।</div></div><div class="content-paragraph"><span class="bold">९. धाराको महसुल दरः</span> प्रत्येक महिना उपभोक्ताले अनुसूची–३ बमोजिमको महसुल बुझाउनु पर्नेछ । </div><div class="content-paragraph no-margin-top"> तर देहायको अवस्थामा देहाय बमोजिमका दरले महसुल दिइनेछः- </div><div class="content-paragraph no-margin-top"><div class="indent-1">(क) मिटर नचलेमा मिटर चालू नभए सम्मको लागि अघिल्लो तीन महिनाको</div><div class="indent-2">सरदर खपतको आधारमा,</div></div><div class="content-paragraph no-margin-top"><div class="indent-1">(ख) कार्यालयको स्वीकृति लिई वा कार्यालयले नै पाइप लाइनबाट मिटर</div><div class="indent-2">झिकेकोमा मिटर जडान नगरेको धारा सरह ।</div></div><div class="content-paragraph"><span class="bold">१०. शाखा धाराको महसुल दरः</span> मिटर जडान नगरिएको धारामा शाखा धारा (टि) समेत जडान गरिएको भए प्रत्येक शाखा धाराको लागि अनुसूची-३ को खण्ड (ख) बमोजिम थप महसुल लाग्नेछ । </div><div class="content-paragraph"><span class="bold">११. महसुल बुझाउनु पर्ने अवधिः</span><div class="indent-1">(१) उपभोक्ताले यस नियमावली बमोजिम बुझाउनु पर्ने प्रत्येक</div><div class="indent-2">महिनाको महसुल अर्को महिनाको मसान्तसम्ममा कार्यालयमा बुझाउनु पर्नेछ ।</div></div><div class="content-paragraph no-margin-top"><div class="indent-1">(२) मिटर नभएको धारा महिनाको जुनसुकै दिनमा जडान गरिएको भएतापनि</div><div class="indent-2">उपभोक्ताले सो महिनाको पूरै महसुल बुझाउनु पर्नेछ ।</div></div><div class="content-paragraph"><span class="bold">१२. बक्यौता महसुल असुल गरिनेः</span> यो नियमावली प्रारम्भ हुनु अघि प्रचलित नियम बमोजिम बुझाउनु पर्ने महसुल कसैले बाँकी राखेको देखिएमा निजसँग नियम १३ बमोजिमको अतिरिक्त शुल्क समेत सो बक्यौता महसुल असुल गरिनेछ । </div><div class="content-paragraph"><span class="bold">१३. अतिरिक्त शुल्क लाग्नेः</span> नियम ११ को उपनियम (१) बमोजिमको म्याद भित्र महसुल नबुझाएमा देहायका दरले अतिरिक्त शुल्क लाग्नेछः- </div><div class="content-paragraph no-margin-top"><div class="indent-1">(क) नियम ११ को उपनियम (१) बमोजिमको म्याद समाप्त भएको दुई</div><div class="indent-2">महिनासम्मको लागि सो महसुलको प्रति महिना पाँच प्रतिशतका दरले,</div></div><div class="content-paragraph no-margin-top"><div class="indent-1">(ख) खण्ड (क) मा उल्लेखित म्याद नाघेको अर्को एक महिनासम्मको लागि सो</div><div class="indent-2">महसुलको सात प्रतिशतको दरले,</div></div><div class="content-paragraph no-margin-top"><div class="indent-1">(ग) खण्ड (ख) मा उल्लेखित म्याद नाघेपछि पानीको वितरण बन्द नगरिएको भए</div><div class="indent-2">सो अवधिको लागि प्रति महिना १० प्रतिशतको दरले ।</div></div><div class="content-paragraph"><span class="bold">१४. पानीको वितरण बन्द गर्न सकिनेः</span><div class="indent-1">(१) देहायको अवस्थामा कार्यालयले उपभोक्ताको धाराबाट</div><div class="indent-2">पानीको वितरण बन्द गर्न सक्नेछः-</div></div><div class="content-paragraph no-margin-top"><div class="indent-1">(क) कुनै उपभोक्ताले नियम १३ को खण्ड (ख) बमोजिमको म्याद भित्र</div><div class="indent-2">बाँकी महसुल र अतिरिक्त शुल्क नबुझाएमा,</div></div><div class="content-paragraph no-margin-top"><div class="indent-1">(ख) धाराको टुटी जडान नगरी पानीको उपभोग गरेमा वा धारामा पाइप</div><div class="indent-2">वा मिटर जडान भएकोमा पानी कम खपत देखाउने उद्देश्यले मिटर</div><div class="indent-2">वा पाइपमा कुनै किसिमको अवान्छित काम गरेमा,</div></div><div class="content-paragraph no-margin-top"><div class="indent-1">(ग) कार्यालयको स्वामित्वमा रहेको मुख्य लाइनदेखि मिटरसम्मको</div><div class="indent-2">पाइपको आवश्यक संभार र मर्मत नगरी पानी खेर जान दिएमा,</div></div><div class="content-paragraph no-margin-top"><div class="indent-1">(घ) उपभोक्ताले पानी टङ्की भन्दा अगाडिको पाइप लाइनबाट कुनै</div><div class="indent-2">उपकरण प्रयोग गरी पानी पम्प गरेमा,</div></div><div class="content-paragraph no-margin-top"><div class="indent-1">(ङ) मिटर उपलब्ध हुँदा हुँदै मिटर जडान नगरेमा ।</div></div><div class="content-paragraph no-margin-top"><div class="indent-1">(२) उपनियम (१) बमोजिम पानीको वितरण बन्द गरिएकोमा बाँकी महसुल तथा</div><div class="indent-2">अतिरिक्त शुल्क नबुझाइ वा मिटर वा टुटी जडान नगरी वा मिटरमा अवान्छित काम गरे</div><div class="indent-2">वापत कार्यालयलाई पर्न गएको घाटा वापतको रकम नबुझाएसम्म पुनः पानीको वितरण</div><div class="indent-2">गरिने छैन ।</div></div><div class="content-paragraph"><span class="bold">१५. बाँकी महसुल तथा अतिरिक्त शुल्क असुल उपर गरिनेः</span> उपभोक्ताले यस नियमावली बमोजिम बुझाउनु पर्ने महसुल र अतिरिक्त शुल्क तोकिएको म्याद भित्र नबुझाइ बाँकी राखेमा त्यस्तो बाँकी महसुल र अतिरिक्त शुल्क सरकारी बाँकी सरह प्रचलित कानून बमोजिम असुल उपर गरिनेछ । </div><div class="content-paragraph"><span class="bold">१६. पानी वितरण नभएको अवधिको महसुल छुट हुन सक्नेः</span><div class="indent-1">(१) कुनै कारणबाट पानीको</div><div class="indent-2">वितरणमा गडबडी उत्पन्न भई कुनै उपभोक्ताले पूर्ण रूपले पानी उपभोग गर्न पाएको छैन</div><div class="indent-2">भन्ने कुरा सम्बन्धित उपभोक्ताको निवेदन अनुसार वा कार्यालयबाट जाँचबुझ गर्दा देखिन</div><div class="indent-2">आएमा कार्यालयले त्यसरी उपभोक्ताले पानी उपभोग गर्न नपाएको अवधि भरको महसुल छुट</div><div class="indent-2">दिन सक्नेछ ।</div></div><div class="content-paragraph no-margin-top"><div class="indent-1">(२) कुनै खास इलाका वा क्षेत्रका सम्पूर्ण उपभोक्ताहरूले नै पानी उपभोग गर्न</div><div class="indent-2">नपाएबाट महसुल छुट दिनु पर्ने भएमा त्यस कुराको सूचना नेपाल राजपत्रमा प्रकाशित गरी</div><div class="indent-2">दिन सक्नेछ ।</div></div><div class="content-paragraph"><span class="bold">१७. नेपाल सरकारले बक्यौता महसुल माफी दिन सक्नेः</span><div class="indent-1">(१) कुनै कारणबाट बक्यौता महसुल</div><div class="indent-2">उठाउन व्यवहारिक छैन भन्ने लागेमा विभागले धारा काट्ने तर्फ तुरुन्त कारबाही चलाई</div><div class="indent-2">बक्यौता महसुल माफी गर्नको लागि नेपाल सरकारमा सिफारिस गर्नु पर्नेछ ।</div></div><div class="content-paragraph no-margin-top"><div class="indent-1">(२) उपनियम (१) बमोजिमको सिफारिस अनुसार बक्यौता महसुल माफी गर्न</div><div class="indent-2">मनासिव देखिएमा नेपाल सरकारले बक्यौता महसुल माफी गर्न सक्नेछ ।</div></div><div class="content-paragraph"><span class="bold">१८. धाराको नामसारीः</span><div class="indent-1">(१) धारा रहेको घर वा जग्गा कसैले खरिद गरी वा अरू कुनै प्रकारले</div><div class="indent-2">हक प्राप्त गरेमा सो धारा पनि त्यसरी हक प्राप्त गर्नेको नाउँमा नामसारी हुन सक्नेछ ।</div></div><div class="content-paragraph no-margin-top"><div class="indent-1">(२) उपनियम (१) बमोजिम हक प्राप्त गर्नेले आफ्नो नाममा धारा नामसारी गर्न</div><div class="indent-2">चाहेमा त्यसको निस्सा सहित धाराको लगत रहेको कार्यालयमा निवेदन दिनु पर्नेछ ।</div></div><div class="content-paragraph no-margin-top"><div class="indent-1">(३) उपनियम (१) बमोजिम प्राप्त निवेदन उपर कार्यालयले जाँचबुझ गर्दा व्यहोरा</div><div class="indent-2">मनासिव देखिन आएमा निवेदकको नाउँमा धाराको नामसारी गरिदिनेछ । त्यसरी धाराको</div><div class="indent-2">नामसारी हुँदा नामसारी भएको महिना भन्दा अघिको महसुल बाँकी भएमा त्यस्तो घर वा</div><div class="indent-2">जग्गा उपर हक प्राप्त गर्नेले त्यस्तो बाँकी महसुल बुझाउनु पर्नेछ ।</div></div><div class="content-paragraph"><span class="bold">१९. धाराको ठाउँसारी हुन नसक्नेः</span><div class="indent-1">(१) धारा जडान भएको घर कम्पाउण्डभित्र बाहेक</div><div class="indent-2">साधारणतया अन्यत्र धाराको ठाउँसारी हुन सक्ने छैन ।</div></div><div class="content-paragraph no-margin-top"><div class="indent-1">(२) उपनियम (१) बमोजिम धाराको ठाउँसारी गर्दा नयाँ धारा जडान गरे सरहको</div><div class="indent-2">शुल्क र धाराको होल परिवर्तन गर्नु पर्ने भएमा नियम ८ को उपनियम (२) बमोजिम शुल्क</div><div class="indent-2">लाग्नेछ ।</div></div><div class="content-paragraph"><span class="bold">२०. धाराको लगत कट्टा गर्न सकिनेः</span><div class="indent-1">(१) धाराको आवश्यकता नपर्ने उपभोक्ताले धाराको लगत</div><div class="indent-2">कट्टा गर्नको लागि सो महिना सम्मको महसुल बुझाई धाराको लगत रहेको कार्यालयमा</div><div class="indent-2">निवेदन दिनु पर्नेछ ।</div></div><div class="content-paragraph no-margin-top"><div class="indent-1">(२) उपनियम (१) बमोजिमको निवेदन प्राप्त भएमा कार्यालयले निवेदकको नाउँबाट</div><div class="indent-2">धाराको लगत कट्टा गरिदिनु पर्नेछ ।</div></div><div class="content-paragraph"><span class="bold">२१. अनुसूचीमा थपघट वा हेरफेर गर्न सक्नेः</span> नेपाल सरकारले नेपाल राजपत्रमा सूचना प्रकाशन गरी अनुसूचीहरूमा आवश्यकतानुसार थपघट वा हेरफेर गर्न सक्नेछ । </div><div class="content-paragraph"><span class="bold">२२. खारेजीः</span> धाराको महसुल (असुल उपर गर्ने) नियमावली, २०३२ खारेज गरिएको छ । </div><div class="document-subtitle">अनुसूची–१</div><div class="document-subtitle">(नियम ३ को उप-नियम (२) सँग सम्बन्धित)</div><div class="document-subtitle">नयाँ धारा जडान शुल्क</div><table class="main-table"><thead><tr><th>धाराको साइज (इन्चमा)</th><th>१०० फिट सम्म (रु.)</th><th>१०० फिट भन्दा बढी भएको प्रति फिट (रु)</th></tr></thead><tbody><tr><td>१/२</td><td class="text-right">४००।-</td><td class="text-right">४।-</td></tr><tr><td>३/४</td><td class="text-right">५००।-</td><td class="text-right">५।-</td></tr><tr><td>१</td><td class="text-right">७००।-</td><td class="text-right">७।-</td></tr><tr><td>१ १/२</td><td class="text-right">९००।-</td><td class="text-right">९।-</td></tr><tr><td>२</td><td class="text-right">१२००।-</td><td class="text-right">१२।-</td></tr><tr><td>३</td><td class="text-right">१८००।-</td><td class="text-right">१८।-</td></tr><tr><td>४</td><td class="text-right">३०००।-</td><td class="text-right">३०।-</td></tr></tbody></table><div class="document-subtitle">अनुसूची - २</div><div class="document-subtitle">(नियम ८ को उप-नियम (२) सँग सम्बन्धित)</div><div class="document-subtitle">होल परिवर्तन गर्दा लाग्ने शुल्क</div><table class="main-table"><thead><tr><th>धाराको साइज (इन्चमा)</th><th>शुल्क (रु)</th></tr></thead><tbody><tr><td>१/२</td><td class="text-right">१५०।-</td></tr><tr><td>३/४</td><td class="text-right">३००।-</td></tr><tr><td>१</td><td class="text-right">५००।-</td></tr><tr><td>१ १/२</td><td class="text-right">१,२००।-</td></tr><tr><td>२</td><td class="text-right">२,३००।-</td></tr><tr><td>३</td><td class="text-right">५,२००।-</td></tr><tr><td>४</td><td class="text-right">१०,०००।-</td></tr></tbody></table><div class="document-subtitle">अनुसूची - ३</div><div class="document-subtitle">(नियम ९ सँग सम्बन्धित)</div><div class="document-subtitle">(क) मिटर भएको धाराको लाग्ने महसुल</div><table class="main-table"><thead><tr><th>धाराको साइज (इन्चमा)</th><th>पानीको परिमाण (लिटरमा)</th><th>न्यूनतम महसुल दर (रु.मा)</th><th>थप प्रति हजार लिटरको लागि (रु.मा)</th></tr></thead><tbody><tr><td>१/२</td><td>८००० सम्म</td><td class="text-right">२०।-</td><td class="text-right">&mdash;</td></tr><tr><td>१/२</td><td>८००१ देखि ३०००० सम्म</td><td class="text-right">&mdash;</td><td class="text-right">५।-</td></tr><tr><td>१/२</td><td>३०००१ देखि ५०००० सम्म</td><td class="text-right">&mdash;</td><td class="text-right">६।-</td></tr><tr><td>१/२</td><td>५०००१ देखि १००००० सम्म</td><td class="text-right">&mdash;</td><td class="text-right">७।-</td></tr><tr><td>१/२</td><td>१००००१ देखि माथि</td><td class="text-right">&mdash;</td><td class="text-right">८।-</td></tr><tr><td>३/४</td><td>२७००० सम्म</td><td class="text-right">३००।-</td><td class="text-right">११।-</td></tr><tr><td>१</td><td>५०००० सम्म</td><td class="text-right">५५०।-</td><td class="text-right">११।-</td></tr><tr><td>१ १/२</td><td>१४०००० सम्म</td><td class="text-right">१५५०।-</td><td class="text-right">११।-</td></tr><tr><td>२</td><td>२३५००० सम्म</td><td class="text-right">२६००।-</td><td class="text-right">११।-</td></tr><tr><td>३</td><td>७००००० सम्म</td><td class="text-right">७७००।-</td><td class="text-right">११।-</td></tr><tr><td>४</td><td>१४००००० सम्म</td><td class="text-right">१५४००।-</td><td class="text-right">११।-</td></tr></tbody></table><div class="document-subtitle">(ख) मिटर नभएको धाराको लाग्ने महसुल</div><table class="main-table"><thead><tr><th>धाराको साइज (इन्चमा)</th><th>मुख्य धारा महसुल दर (रु.मा)</th><th>शाखा धारा महसुल दर (रु.मा)</th></tr></thead><tbody><tr><td>१/२</td><td class="text-right">७५।-</td><td class="text-right">२५।-</td></tr><tr><td>३/४</td><td class="text-right">५४०।-</td><td class="text-right">१८०।-</td></tr><tr><td>१</td><td class="text-right">१०८०।-</td><td class="text-right">३६०।-</td></tr><tr><td>१ १/२</td><td class="text-right">३२४०।-</td><td class="text-right">१०८०।-</td></tr><tr><td>२</td><td class="text-right">५४००।-</td><td class="text-right">१८००।-</td></tr><tr><td>३</td><td class="text-right">१६२००।-</td><td class="text-right">५४००।-</td></tr><tr><td>४</td><td class="text-right">३३६००।-</td><td class="text-right">१२०००।-</td></tr><tr><td>सार्वजनिक</td><td class="text-right">&mdash;</td><td class="text-right">५००।-</td></tr></tbody></table><div class="content-paragraph"><span class="bold">द्रष्टव्यः</span> खण्ड (क) र (ख) मा जुनसुकै कुरा लेखिएको भएतापनि – </div><div class="content-paragraph no-margin-top"><div class="indent-1">(१) प्रत्येक आर्थिक वर्षमा उक्त महसुलमा ५% का दरले महसुल वृद्धि हुनेछ ।</div></div><div class="content-paragraph no-margin-top"><div class="indent-1">(२) नियम १६ बमोजिम महसुल छूट भएकोमा धाराको लगत कायम गरे वापत प्रति ह</div><div class="indent-2">५००।-</div></div><div class="content-paragraph no-margin-top"><div class="indent-1">(३) कार्यालयको प्राविधिज्ञद्वारा जाँच गर्दा मासिक ३००० लि. भन्दा कम पानी आउने</div><div class="indent-2">प्रमाणित भएमा सो धारालाई पानी नआउने धारा मानी खण्ड (२) बमोजिमको दस्तुर</div><div class="indent-2">मात्र लिइनेछ ।</div></div></body></html>