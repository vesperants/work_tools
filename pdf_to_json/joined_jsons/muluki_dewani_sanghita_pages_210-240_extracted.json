{
    "metadata": {
        "source_header": "www.lawcommission.gov.np",
        "document_title_fragment": "Muluki Dewani Sanghita (Pages 210-240)",
        "footnotes": [
            {
                "marker": "* (page 219)",
                "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।"
            },
            {
                "marker": "□ (page 232)",
                "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप ।"
            },
            {
                "marker": "X (page 234)",
                "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा झिकिएको ।",
                "refers_to": "Section 656 Title Modification"
            },
            {
                "marker": "X (page 238)",
                "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा झिकिएको ।",
                "refers_to": "Section 672 Subsection 4 Removal"
            },
            {
                "marker": "* (page 239)",
                "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।"
            },
            {
                "marker": "* (page 240)",
                "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।"
            }
        ]
    },
    "document_content": {
        "initial_content": [
            {
                "type": "subsection",
                "subsection_number": "(२)",
                "content": "(२) उपदफा (१) बमोजिमको अवस्थामा प्रतिनिधिले अख्तियारी नाघी कुनै कार्य गरेको भए तापनि प्रतिनिधिलाई अख्तियारी दिएको कुरामा तेस्रो पक्षले विश्वास गर्नु पर्ने मनासिब आधार भएकोमा प्रतिनिधिले गरेको कामका लागि मुख्य व्यक्ति जिम्मेवार हुन सक्नेछ ।"
            }
        ],
        "initial_sections": [
            {
                "type": "section",
                "section_number": "५९७",
                "title": "प्रतिनिधित्वको समाप्ति :",
                "subsections": [
                    {
                        "subsection_number": "(१)",
                        "content": "(१) करारमा अन्यथा व्यवस्था भएकोमा बाहेक देहायको अवस्थामा प्रतिनिधि स्वतः अन्त्य भएको मानिनेछ :-",
                        "clauses": [
                            {
                                "clause_letter": "(क)",
                                "content": "प्रतिनिधिले स्वेच्छाले प्रतिनिधि नरहने सूचना मुख्य व्यक्तिलाई दिएमा,"
                            },
                            {
                                "clause_letter": "(ख)",
                                "content": "मुख्य व्यक्तिले प्रतिनिधिलाई दिएको अख्तियारी वा करार रद्द गरेमा वा करार पालना गर्न असम्भव भएको सूचना प्रतिनिधिलाई दिएमा,"
                            },
                            {
                                "clause_letter": "(ग)",
                                "content": "कुनै खास कामको लागि प्रतिनिधि नियुक्त गरेकोमा त्यस्तो काम पूरा भएमा,"
                            },
                            {
                                "clause_letter": "(घ)",
                                "content": "खास अवधिको लागि प्रतिनिधि नियुक्त गरेकोमा त्यस्तो अवधि समाप्त भएमा,"
                            },
                            {
                                "clause_letter": "(ङ)",
                                "content": "मुख्य व्यक्ति वा प्रतिनिधिको मृत्यु भएमा वा होस ठेगानमा नरहेमा,"
                            },
                            {
                                "clause_letter": "(च)",
                                "content": "मुख्य व्यक्ति साहूको दामासाहीमा परेमा,"
                            },
                            {
                                "clause_letter": "(छ)",
                                "content": "जुन विषयको बारेमा प्रतिनिधि नियुक्त गरेको हो त्यस्तो विषयको अस्तित्व नै समाप्त भएमा,"
                            },
                            {
                                "clause_letter": "(ज)",
                                "content": "सङ्गठित संस्थाले प्रतिनिधि नियुक्त गरेकोमा त्यस्तो सङ्गठित संस्था विघटन वा खारेज भएमा ।"
                            }
                        ]
                    },
                    {
                        "subsection_number": "(२)",
                        "content": "(२) मुख्य व्यक्तिले प्रतिनिधिलाई दिएको अधिकार निजले प्रयोग गर्नु अघि त्यस्तो अधिकार पूर्ण वा आंशिक रूपमा रद्द गर्न सक्नेछ र त्यसरी रद्द गरेकोमा प्रतिनिधिलाई त्यसको सूचना तुरुन्त दिनु पर्नेछ । तर प्रतिनिधिले केही अधिकार प्रयोग गरी सकेको रहेछ भने त्यस्तो अधिकार अनुसार भैसकेको कामका लागि अधिकार रद्द भएको मानिने छैन ।"
                    },
                    {
                        "subsection_number": "(३)",
                        "content": "(३) यस दफामा अन्यत्र जुनसुकै कुरा लेखिएको भए तापनि एजेन्सी खडा गर्ने मुख्य विषयसँग सम्बन्धित सम्पत्तिमा प्रतिनिधिको पनि हिस्सा भएमा त्यस्तो हिस्सामा प्रतिकूल असर पर्ने गरी प्रतिनिधिलाई हटाउन सकिने छैन ।"
                    }
                ]
            },
            {
                "type": "section",
                "section_number": "५९८",
                "title": "प्रतिनिधिलाई हटाउन नहुने :",
                "subsections": [
                    {
                        "subsection_number": "(१)",
                        "content": "(१) करारमा अन्यथा व्यवस्था भएकोमा बाहेक कुनै निश्चित समय वा कामको लागि प्रतिनिधि नियुक्त गरिएकोमा उचित र पर्याप्त कारण नभई मुख्य व्यक्तिले त्यस्तो समयभन्दा पहिले वा काम सम्पन्न नभई प्रतिनिधिलाई हटाउन हुँदैन ।"
                    },
                    {
                        "subsection_number": "(२)",
                        "content": "(२) निश्चित समय वा काम नतोकी नियुक्त गरिएको प्रतिनिधिलाई उचित कारण सहितको पूर्व सूचना नदिई हटाउनु हुँदैन ।"
                    },
                    {
                        "subsection_number": "(३)",
                        "content": "(३) उपदफा (१) वा (२) विपरीत हुने गरी मुख्य व्यक्तिले कुनै प्रतिनिधिलाई हटाएमा त्यस्तो प्रतिनिधिलाई निजले मनासिब क्षतिपूर्ति दिनु पर्नेछ ।"
                    }
                ]
            },
            {
                "type": "section",
                "section_number": "५९९",
                "title": "प्रतिनिधिले एजेन्सी छोड्न नहुने :",
                "subsections": [
                    {
                        "subsection_number": "(१)",
                        "content": "(१) यस परिच्छेदमा अन्यत्र जुनसुकै कुरा लेखिएको भए तापनि करारमा अन्यथा व्यवस्था भएकोमा बाहेक कुनै निश्चित समय वा कामका लागि नियुक्त भएको प्रतिनिधिले निर्धारित समय वा काम समाप्त नभएसम्म कारण नभई प्रतिनिधिको रूपमा काम गर्न छोड्न हुँदैन ।"
                    },
                    {
                        "subsection_number": "(२)",
                        "content": "(२) उपदफा (१) बमोजिम निश्चित समय वा काम नतोकिएकोमा प्रतिनिधि भई काम गर्न छाड्न लागेको कारण सहितको पूर्व सूचना मुख्य व्यक्तिलाई नदिई त्यस्तो काम गर्न छोड्न हुँदैन ।"
                    },
                    {
                        "subsection_number": "(३)",
                        "content": "(३) उपदफा (१) वा (२) विपरीत हुने गरी कुनै प्रतिनिधिले त्यस्तो हैसियतमा काम गर्न छोडेमा मुख्य व्यक्तिले मनासिब क्षतिपूर्ति दाबी गर्न सक्नेछ ।"
                    }
                ]
            },
            {
                "type": "section",
                "section_number": "६००",
                "title": "प्रतिनिधि हटेमा उपप्रतिनिधि पनि हट्ने :",
                "content": "यस भाग बमोजिम प्रतिनिधि कायम नरहेकोमा निजबाट नियुक्त उपप्रतिनिधि पनि स्वतः हटेको मानिनेछ ।"
            },
            {
                "type": "section",
                "section_number": "६०१",
                "title": "हदम्याद :",
                "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले मुद्दा गर्नु पर्ने कारण उत्पन्न भएको मितिले दुई वर्षभित्र नालिस गर्न सक्नेछ ।"
            }
        ],
        "chapters": [
            {
                "type": "chapter",
                "chapter_number": "११",
                "title": "वस्तु ढुवानी करार सम्बन्धी व्यवस्था",
                "sections": [
                    {
                        "type": "section",
                        "section_number": "६०२",
                        "title": "ढुवानी सम्बन्धी करार भएको मानिने :",
                        "subsections": [
                            {
                                "subsection_number": "(१)",
                                "content": "(१) एक ठाउँबाट अर्को ठाउँमा कुनै वस्तु ढुवानी गर्ने सम्बन्धमा करार भएकोमा ढुवानी सम्बन्धी करार भएको मानिनेछ ।"
                            },
                            {
                                "subsection_number": "(२)",
                                "content": "(२) करारमा अन्यथा व्यवस्था भएकोमा बाहेक वस्तु ढुवानी गर्दा वस्तुको धनीले ढुवानीकर्तालाई वस्तु बुझाएका बखत दिइने रसिद वा भरपाईलाई ढुवानीकर्ता र वस्तुको धनी बीच करार भएको प्रमाण मानिनेछ ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनको लीग “ढुवानीकर्ता” भन्नाले हवाई यातायात वा सामुद्रिक यातायात बाहेकका यातायात सञ्चालन गर्ने वा त्यस्तो कार्यको व्यवसाय गर्ने व्यक्ति सम्झनु पर्छ र सो शब्दले आन्तरिक जल यातायात वा रज्जुमार्ग (रोपवे) वा जनावर मार्फत वा अन्य कुनै किसिमले ढुवानी व्यवसाय सञ्चालन गर्ने व्यक्तिलाई समेत जनाउँछ । तर वस्तुको धनीले ज्यालामा काम लगाएको व्यक्ति वा निजको प्रतिनिधि वा निजको मातहतमा काम गर्ने व्यक्तिले वस्तु ढुवानी गरेकोमा यस परिच्छेदको प्रयोजनको लागि ढुवानीकर्ता मानिने छैन ।"
                        }
                    },
                    {
                        "type": "section",
                        "section_number": "६०३",
                        "title": "ढुवानीकर्ताको दायित्व :",
                        "subsections": [
                            {
                                "subsection_number": "(१)",
                                "content": "(१) ढुवानीको लागि वस्तुको धनीसँग बुझिलिएको वस्तु सही अवस्थामा ढुवानी गरी निर्धारित स्थानमा पुऱ्याउने दायित्व ढुवानीकर्ताको हुनेछ ।"
                            },
                            {
                                "subsection_number": "(२)",
                                "content": "(२) ढुवानीको लागि वस्तुको धनीसँग बुझिलिएको वस्तु हराएमा, नासिएमा, टुटे फुटेमा, बिग्रिएमा वा हानि, नोक्सानी भएमा वा अन्य कुनै किसिमबाट सही अवस्थामा निर्धारित स्थानमा नपुगेमा ढुवानीकर्ता जवाफदेही हुनेछ ।"
                            },
                            {
                                "subsection_number": "(३)",
                                "content": "(३) ढुवानीकर्ताले करारमा उल्लेख भएको समयभित्र र करारमा ढुवानी गरिसक्नु पर्ने समय उल्लेख नभएकोमा मनासिब समयभित्र वस्तु ढुवानी गरी वस्तुको धनी, निजको प्रतिनिधि वा निजले तोकेको व्यक्तिलाई बुझाउनु पर्नेछ ।"
                            }
                        ]
                    },
                    {
                        "type": "section",
                        "section_number": "६०४",
                        "title": "ढुवानीकर्ता जवाफदेही हुने :",
                        "subsections": [
                            {
                                "subsection_number": "(१)",
                                "content": "(१) कुनै वस्तु एकभन्दा बढी ढुवानीकर्ताले वा एकभन्दा बढी ढुवानी साधनबाट ढुवानी गर्नु परेमा करारमा अन्यथा व्यवस्था भएकोमा बाहेक जुन ढुवानीकर्तालाई वस्तुको धनीले वस्तु बुझाएको हो सोही ढुवानीकर्ता जिम्मेवार हुनेछ ।"
                            },
                            {
                                "subsection_number": "(२)",
                                "content": "(२) कुनै वस्तु ढुवानी गर्ने व्यक्तिले त्यस्तो वस्तु ढुवानी गरी सम्बन्धित व्यक्तिलाई बुझाउनु अघि नै चोरिएमा, हराएमा, नासिएमा वा नष्ट भएमा ढुवानीकर्ता जिम्मेवार हुनेछ । तर विपद् वा दुर्घटनाको कारण त्यस्तो वस्तु हराएको, नासिएको वा नष्ट भएकोमा ढुवानीकर्ता जिम्मेवार हुने छैन ।"
                            }
                        ]
                    },
                    {
                        "type": "section",
                        "section_number": "६०५",
                        "title": "धनीको स्वीकृति बिना वस्तु बिक्री गर्न सक्ने :",
                        "subsections": [
                            {
                                "subsection_number": "(१)",
                                "content": "(१) कुनै वस्तु ढुवानी गर्ने क्रममा विपद् परी वा दुर्घटना भई त्यस्तो वस्तु निर्धारित समयभित्र गन्तव्यमा पुऱ्याउन नसकेमा त्यस्तो वस्तु नष्ट हुने वा त्यसको मूल्य वा गुणस्तर सारवान रूपमा घट्ने भएमा ढुवानी गर्ने व्यक्तिले त्यस्तो वस्तु धनीको स्वीकृति बिना पनि बिक्री गर्न सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम बिक्री गरेकोमा ढुवानीकर्ताले त्यसरी प्राप्त भएको रकम त्यस्तो वस्तु धनीलाई भुक्तानी गर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६०६",
                        "title": "ढुवानीकर्ताको दायित्व सीमित हुने :",
                        "subsections": [
                            {
                                "subsection_number": "(१)",
                                "content": "(१) करार गर्दाकै बखत वस्तुको धनी वा निजको प्रतिनिधिले ढुवानी गर्नु पर्ने वस्तुको मूल्य बढी भएको स्पष्ट रूपमा घोषणा गरेकोमा वा करारमा अन्यथा व्यवस्था भएकोमा बाहेक ढुवानीकर्ताले ढुवानी गरेको वस्तुको हानि वा नोक्सानी वापतको क्षतिपूर्ति एक लाख रूपैयाँभन्दा बढी हुने छैन ।"
                            },
                            {
                                "subsection_number": "(२)",
                                "content": "(२) उपदफा (१) मा जुनसुकै कुरा लेखिएको भए तापनि करार गर्दाकै बखत वा ढुवानीकर्तालाई ढुवानी वापत वस्तु बुझाएका बखत वस्तुको धनी वा निजको प्रतिनिधिले स्पष्ट रूपमा घोषणा गरेकोमा बाहेक सुन, चाँदी, हिरा, जवाहरात वा त्यस्ता धनमालबाट बनेका मालसामान, बहुमूल्य पत्थर, विनिमय अधिकारपत्र, धितोपत्र, अड्डाबाट पारित लिखत तथा शैक्षिक एवं अन्य निकायहरूबाट जारी भएका प्रमाणपत्र, मुद्रा, बैङ्क नोट, हुलाक टिकट, माछा, मासु, ताजा फलफूल तथा तरकारी, कीटनाशक तथा विषादी पदार्थ, प्रज्वलनशील पदार्थ, पेट्रोलियम पदार्थ, बहुमूल्य चित्रकला, मूर्ति, क्युरियोका मालसामान, सिसा वा सिसाबाट बनेका वा सजिलैसँग टुट्ने फुट्ने वा बिग्रने वस्तु, वन्यजन्तु वा घरपालुवा पशु पंक्षी, हस्तकलाका सामग्री, हातहतियार, खरखजाना, विद्युतीय उपकरण ( रेडियो, टेलिभिजन, कम्प्यूटर, मोवाइल वा त्यस्तै अन्य वस्तु) तथा त्यस्ता वस्तुका पार्टपूर्जा, मेशिनरी वस्तु तथा ढुवानी हुनु अगावै वस्तुको धनीले घोषणा गर्नु पर्ने मालसामान भनी कानूनमा तोकिएका वस्तुहरूको हानि, नोक्सानी वापत ढुवानीकर्ता जवाफदेही हुने छैन ।"
                            },
                            {
                                "subsection_number": "(३)",
                                "content": "(३) उपदफा (२) बमोजिमका वस्तुको ढुवानी वापत व्यहोर्नु पर्ने जोखिमका लागि माल मालसामानको धनी वा निजको प्रतिनिधि मार्फत जोखिम विरुद्ध बीमा गराउन वा छुट्टै शुल्क लिई आफैँले बीमा गराउन वा ढुवानीकर्ताले जोखिम रोक्न अन्य आवश्यक व्यवस्था गर्न सक्नेछ ।"
                            }
                        ]
                    },
                    {
                        "type": "section",
                        "section_number": "६०७",
                        "title": "क्षतिपूर्ति व्यहोर्नु पर्ने :",
                        "content": "यस परिच्छेद बमोजिम करार गर्दाका बखत वा ढुवानी वापत ढुवानीकर्तालाई वस्तु बुझाएका बखत घोषणा गरिएका वा घोषणा गर्नु नपर्ने वस्तुको ढुवानी गर्दा भएको हानि, नोक्सानी वा क्षति वापत ढुवानीकर्ताले करारमा उल्लेख भएकोमा सोही बमोजिम र उल्लेख नभएकोमा वस्तुको धनीको मञ्जुरीले ढुवानी भएका मालसामानको शोधभर्ना वा त्यस्तो मञ्जुरी नभए वा हुन नसकेमा त्यस्ता वस्तुको प्रचलित मूल्य र मूल्य कायम गर्न नसकिएमा मनासिब मूल्य तथा वस्तुको धनीलाई हुन गएको हानि, नोक्सानी वापत मनासिब क्षतिपूर्ति समेत यस भागको परिच्छेद-५ को अधीनमा रही व्यहोर्नु पर्नेछ ।"
                    },
                    {
                        "type": "section",
                        "section_number": "६०८",
                        "title": "ढुवानीकर्ताको दायित्व अन्त्य हुने :",
                        "content": "करारमा अन्यथा व्यवस्था भएकोमा बाहेक ढुवानीकर्ताको दायित्व देहायका कुनै अवस्थामा अन्त्य भएको मानिनेछ :-",
                        "clauses": [
                            {
                                "clause_letter": "(क)",
                                "content": "ढुवानीकर्ता वा निजको प्रतिनिधिले वस्तु ढुवानी गरी वस्तुको धनी वा निजको प्रतिनिधि वा निजले तोकेको व्यक्तिलाई बुझाएमा,"
                            },
                            {
                                "clause_letter": "(ख)",
                                "content": "ढुवानीकर्तालाई बुझाएको वस्तु ढुवानी हुनु अगाडि नै वस्तुको धनी वा निजको प्रतिनिधिले फिर्ता बुझिलिएमा,"
                            },
                            {
                                "clause_letter": "(ग)",
                                "content": "दफा ५३१ को उपदफा (२) को खण्ड (ख) को परिस्थिति परी निर्धारित समयभित्र वस्तु ढुवानी हुन नसक्ने कारण देखाई ढुवानीकर्ता वा निजको प्रतिनिधिले वस्तुको धनी वा निजको प्रतिनिधिलाई वस्तु फिर्ता बुझाएमा ।"
                            }
                        ]
                    },
                    {
                        "type": "section",
                        "section_number": "६०९",
                        "title": "हदम्याद :",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले मुद्दा गर्नु पर्ने कारण उत्पन्न भएको मितिले दुई वर्षभित्र नालिस गर्न सक्नेछ ।"
                    }
                ]
            },
            {
                "type": "chapter",
                "chapter_number": "१२",
                "title": "लिज करार सम्बन्धी व्यवस्था",
                "sections": [
                    {
                        "type": "section",
                        "section_number": "६१०",
                        "title": "लिज करार भएको मानिने :",
                        "subsections": [
                            {
                                "subsection_number": "(१)",
                                "content": "(१) कुनै व्यक्तिले आफ्‌नो हक र स्वामित्वमा रहेको कुनै वस्तु अर्को व्यक्तिलाई नियमित बहाल पाउने शर्तमा कुनै निश्चित अवधिका लागि भोगचलन गर्न र त्यसबाट प्राप्त हुने लाभ प्रयोग गर्न दिने गरी करार भएकोमा लिज करार भएको मानिनेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम लिज करार भएकोमा त्यस्तो करारमा अन्यथा व्यवस्था भएकोमा बाहेक लिजदाता (लेस्सर) ले लिज प्राप्तकर्ता (लेस्सी) लाई देहायको कुरा सुनिश्चित गराउनु पर्नेछ :-",
                                "clauses": [
                                    {
                                        "clause_letter": "(क)",
                                        "content": "कुनै निश्चित वस्तु करार बमोजिम भोगचलनका लागि हस्तान्तरण गर्ने,"
                                    },
                                    {
                                        "clause_letter": "(ख)",
                                        "content": "खण्ड (क) बमोजिम हस्तान्तरण गरेको वस्तु हस्तान्तरण गर्दाका बखत भोगचलन वा प्रयोग गर्न सकिने गरी चालु हालतमा राख्ने,"
                                    },
                                    {
                                        "clause_letter": "(ग)",
                                        "content": "खण्ड (क) वा (ख) बमोजिम हस्तान्तरण भएको वस्तु शान्तिपूर्वक तथा निर्वाध रूपमा भोगचलन वा प्रयोग गर्न सकिने व्यवस्था गर्ने ।"
                                    }
                                ]
                            },
                            {
                                "subsection_number": "(३)",
                                "content": "(३) यस दफामा अन्यत्र जुनसुकै कुरा लेखिएको भए तापनि भोगचलन गर्दा नष्ट हुने वा उपभोग्य वस्तुलाई लिजमा दिन सकिने छैन ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनका लागि “वस्तु” भन्नाले नमासिकन उपभोग, भोगचलन वा प्रयोग गरी लाभ लिन सकिने कुनै पनि सम्पत्ति सम्झनु पर्छ ।"
                        }
                    },
                    {
                        "type": "section",
                        "section_number": "६११",
                        "title": "लिजमा दिएको वस्तुको स्वरूप परिवर्तन गर्न नहुने :",
                        "content": "लिज लिने व्यक्तिले लिज करार बहाल रहने अवधिभर स्वामित्ववालाको स्वीकृति बिना लिजमा दिएको वस्तुको मौलिक स्वरूपमा परिवर्तन गर्न सक्ने छैन । तर लिजमा दिएको वस्तुको मर्मत, सम्भार, सुधार वा जिर्णोद्धार गर्न यस दफामा लेखिएका कुनै कुराले बाधा पुऱ्याउने छैन ।"
                    },
                    {
                        "type": "section",
                        "section_number": "६१२",
                        "title": "लिजमा लिएको वस्तुको असल नियतबाट प्रयोग गर्नु पर्ने :",
                        "subsections": [
                            {
                                "subsection_number": "(१)",
                                "content": "(१) लिज प्राप्तकर्ताले लिजमा लिएको वस्तु असल नियतले विवेकपूर्ण ढङ्गबाट आफ्नै स्वामित्वको वस्तु सरह भोगचलन र प्रयोग गर्न सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम लिजमा लिएको वस्तुको भोगचलन र प्रयोग गर्दा लिज करारको उद्देश्य अनुरूप गर्नु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (१) वा (२) को प्रतिकूल हुने गरी लिजमा लिएको वस्तुको भोगचलन वा उपभोग भएको प्रमाणित भएमा लिजदाताले त्यस्तो करार कुनै पनि बखत अन्त्य गर्न सक्नेछ ।"
                            }
                        ]
                    },
                    {
                        "type": "section",
                        "section_number": "६१३",
                        "title": "लिजमा दिएको वस्तुको मर्मत सम्भार गर्नु पर्ने :",
                        "subsections": [
                            {
                                "subsection_number": "(१)",
                                "content": "(१) लिज करारमा अन्यथा व्यवस्था भएकोमा बाहेक लिजमा दिएको वस्तुको मर्मत सम्भार लिजदाताले गर्नु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) मा जुनसुकै कुरा लेखिएको भए तापनि लिजमा लिएको वस्तु तत्काल मर्मत, सम्भार वा सुधार नगरी त्यस्तो वस्तुको भोगचलन वा प्रयोग गर्न नसकिने भएमा लिजदातालाई जानकारी गराई लिजप्राप्तकर्ता आफैँले त्यस्तो वस्तुको मर्मत, सम्भार वा सुधार गर्न सक्नेछ ।"
                            },
                            {
                                "subsection_number": "(३)",
                                "content": "(३) उपदफा (२) बमोजिम भएको मर्मत, सम्भार वा सुधार वापतको रकम लिजदाताले शोधभर्ना वा लिजबहालमा समायोजन गर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६१४",
                        "title": "वस्तु उपयोग योग्य नभएमा लिजदातालाई जानकारी गराउनु पर्ने :",
                        "subsections": [
                            {
                                "subsection_number": "(१)",
                                "content": "(१) लिजमा लिएको वस्तु वा त्यसको कुनै अंश कुनै किसिमले हानि, नोक्सानी वा क्षति भएमा, कुनै कारणले भोगचलन वा प्रयोगयोग्य नभएमा, त्यस्तो वस्तु वा त्यसको कुनै अंश उपर कुनै व्यक्तिले कुनै किसिमले दाबी वा खिचोला देखाएमा वा भोगचलन गर्दा कसैबाट कुनै किसिमले बाधा अवरोध भएमा लिजप्राप्तकर्ताले त्यस सम्बन्धमा लिजदातालाई तुरुन्त जानकारी गराउनु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम जानकारी गराएकोमा लिजदाताले लिजमा लिएको वस्तुलाई त्यस्तो वस्तुको प्रकृति अनुसार पूर्वावस्थामा ल्याउन आवश्यक मर्मत, सम्भार, सुधार वा कानूनी उपचार जे जस्तो गर्नु पर्दछ त्यस्तो कार्य पन्ध्र दिनभित्र गरिसक्नु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (२) बमोजिमको अवधिभित्र लिजमा लिएको वस्तुलाई पूर्वावस्थामा ल्याउन नसकिने भएमा जुन अनुपातमा त्यस्तो वस्तुको हानि, नोक्सानी वा क्षति भएको, भोगचलन वा प्रयोगयोग्य नभएको, दाबी वा खिचोला परेको वा बाधा अवरोध भएको हो सोही अनुपातमा लिजबहाल रकम घटाउनु पर्नेछ ।"
                            }
                        ]
                    },
                    {
                        "type": "section",
                        "section_number": "६१५",
                        "title": "लिज प्राप्तकर्ता जवाफदेही हुने :",
                        "subsections": [
                            {
                                "subsection_number": "(१)",
                                "content": "(१) लिजमा लिएको वस्तुको हानि, नोक्सानी हुनबाट बचाउन लिज प्राप्तकर्ताले त्यस्तो वस्तुको प्रकृति अनुसार पर्याप्त सुरक्षाका उपायहरू अपनाई त्यस्तो वस्तुको भोगचलन वा प्रयोग गर्नु पर्नेछ ।"
                            },
                            {
                                "subsection_number": "(२)",
                                "content": "(२) लिज करार बहाल रहँदाका बखत लिजमा लिएको वस्तु कुनै कारणले नष्ट वा विनाश भएमा वा त्यसको कुनै किसिमले हानि, नोक्सानी भई वा लिजप्राप्तकर्ता, निजको परिवारको सदस्य, निजको एजेन्ट वा तेस्रो पक्षको हेलचक्र्याइँले त्यस्तो वस्तु नोक्सानी भई मूल्य कम हुने भएमा त्यस बापत लिज प्राप्तकर्ता जवाफदेही हुनेछ र निजले सोही बमोजिम त्यस्तो वस्तुलाई पूर्व अवस्थामा ल्याउनु पर्नेछ र त्यस्तो गर्न नसकेमा त्यस वापत क्षतिपूर्ति भुक्तानी गर्नु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (१) वा (२) मा जुनसुकै कुरा लेखिएको भए तापनि विपद् (फोर्स म्याजुएरे) को कारणबाट लिजमा लिएको वस्तुको हानि, नोक्सानी भएमा लिज प्राप्तकर्ता जवाफदेही हुने छैन ।"
                            },
                            {
                                "subsection_number": "(४)",
                                "content": "(४) उपदफा (३) बमोजिम विपद्को कारणबाट लिजमा लिएको वस्तुको आंशिक रूपमा हानि, नोक्सानी भएकोमा त्यसलाई लिजदाताले पूर्वावस्थामा नल्याएमा वा ल्याउन नसकिने भएमा जुन अनुपातमा त्यसरी हानि, नोक्सानी भएको छ सोही अनुपातमा लिजदाताले लिज बहाल घटाउनु पर्नेछ ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनका लागि “विपद्” भन्नाले देहायको कुनै अवस्था सम्झनु पर्छ :-\n(१) आँधी, भूकम्प, ज्वालामुखी,\n(२) अतिवृष्टि, बाढी, पहिरो, भूस्खलन, चट्याङ्ग,\n(३) लिज प्राप्तकर्ता वा निजको परिवार, कर्मचारी, कामदार वा तेस्रो पक्षको बदनियत, लापरबाही वा हेलचक्र्याइँबाट भएको बाहेक अन्य कुनै किसिमबाट भएको आगलागी,\n(४) आतङ्क, नागरिक विद्रोह, गृहयुद्ध,\n(५) मानवीय नियन्त्रण बाहिरका त्यस्तै प्रकृतिका अन्य प्राकृतिक विपद्हरू ।"
                        }
                    },
                    {
                        "type": "section",
                        "section_number": "६१६",
                        "title": "लिजबहाल भुक्तानी गर्नु पर्ने :",
                        "subsections": [
                            {
                                "subsection_number": "(१)",
                                "content": "(१) लिजप्राप्तकर्ताले लिज करारमा उल्लेख भएको शर्त बमोजिम लिजबहाल रकम लिजदातालाई बुझाउनु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम लिजबहाल बुझाउने शर्त उल्लेख नभएकोमा चल सम्पत्ति भए प्रत्येक महिना अन्त्य भएको भोलिपल्ट र खेती, सुविधाभार, औद्योगिक वा पूर्वाधार संरचना वा घर निर्माण गर्न लिएको जग्गा भए प्रत्येक आर्थिक वर्ष अन्त्य भएको पन्ध्र दिनभित्र र अन्य वस्तु भए प्रत्येक महिना अन्त्य भएको एक साताभित्र लिज बहाल बुझाउनु पर्नेछ ।"
                            },
                            {
                                "subsection_number": "(३)",
                                "content": "(३) यस दफामा अन्यत्र जुनसुकै कुरा लेखिएको भए तापनि लिजमा दिएको वस्तु वा त्यसको कुनै अंश उपर कसैले हक भोगको खिचोला देखाई, कुनै किसिमले बाधा अवरोध खडा गरी वा दाबी गरी त्यस्तो वस्तु वा त्यसको कुनै अंश लिज प्राप्तकर्तालाई पूर्ण रूपमा भोगचलन गर्न नदिएमा सो वापत लिज प्राप्तकर्ताले समानुपातिक हिसाबमा लिजबहाल घटाउन सक्नेछ ।"
                            }
                        ]
                    },
                    {
                        "type": "section",
                        "section_number": "६१७",
                        "title": "लिज करार बहाल रहने अवधि :",
                        "subsections": [
                            {
                                "subsection_number": "(१)",
                                "content": "(१) देहायको वस्तुको सम्बन्धमा भएको लिज करार देहायको अवधिभन्दा बढी बहाल रहन सक्ने छैन :-",
                                "clauses": [
                                    {
                                        "clause_letter": "(क)",
                                        "content": "घर निर्माण गर्न लिइएको घरजग्गा वा घर निर्माण भई भोगचलनमा रहेको घरजग्गा भए पैंतीस वर्ष,"
                                    },
                                    {
                                        "clause_letter": "(ख)",
                                        "content": "सुविधाभार (सर्भिच्यूडस्) को प्रयोजनको लागि लिइएको जग्गा भए पैंतीस वर्ष,"
                                    },
                                    {
                                        "clause_letter": "(ग)",
                                        "content": "औद्योगिक संरचना वा सडक, नहर, विद्युत् उत्पादन जस्ता पूर्वाधार संरचना निर्माण, विकास तथा सञ्चालनका लागि लिइएको जग्गा भए चालीस वर्ष,"
                                    },
                                    {
                                        "clause_letter": "(घ)",
                                        "content": "खेती गर्ने जग्गा भए बीस वर्ष,"
                                    },
                                    {
                                        "clause_letter": "(ङ)",
                                        "content": "खण्ड (क), (ख), (ग) वा (घ) मा लेखिए बाहेक अन्य प्रयोजनको लागि लिइएको घरजग्गा भए उन्नाईस वर्ष,"
                                    },
                                    {
                                        "clause_letter": "(च)",
                                        "content": "सवारी साधन भए पन्ध्र वर्ष,"
                                    },
                                    {
                                        "clause_letter": "(छ)",
                                        "content": "सवारी साधन बाहेकका अन्य यान्त्रिक उपकरण भए पन्ध्र वर्ष,"
                                    },
                                    {
                                        "clause_letter": "(ज)",
                                        "content": "खण्ड (च) वा (छ) मा लेखिए बाहेकका अन्य उपकरण भए पन्ध्र वर्ष,"
                                    },
                                    {
                                        "clause_letter": "(झ)",
                                        "content": "घरपालुवा जनावर भए दश वर्ष,"
                                    },
                                    {
                                        "clause_letter": "(ञ)",
                                        "content": "यस दफामा लेखिएदेखि बाहेकका अन्य वस्तु भए त्यस्तो वस्तुको आयु तथा प्रकृति हेरी दश वर्ष ।"
                                    }
                                ]
                            },
                            {
                                "subsection_number": "(२)",
                                "content": "(२) उपदफा (१) मा जुनसुकै कुरा लेखिएको भए तापनि त्यस्तो उपदफामा उल्लेख भएको अवधि व्यतित हुनु अगावै त्यस्तो करारको बहाल अवधिको अधीनमा रही पक्षहरूले लिज करारको बहाल अवधि विस्तार गर्न सक्ने छन् ।"
                            },
                            {
                                "subsection_number": "(३)",
                                "content": "(३) उपदफा (२) मा जुनसुकै कुरा लेखिएको भए तापनि करारका पक्षहरूले लिज करारमा लिए दिएको घर र जग्गा रहेको स्थान र वस्तुको प्रकृति विचार गरी लिज करारको अवधि विस्तार गर्ने वा नगर्ने निर्णय गर्न सक्नेछन् ।"
                            }
                        ]
                    },
                    {
                        "type": "section",
                        "section_number": "६१८",
                        "title": "लिजमा लिएको वस्तु दोस्रो लिज (सब-लिज) मा दिन सक्ने :",
                        "subsections": [
                            {
                                "subsection_number": "(१)",
                                "content": "(१) एक पटक लिजमा लिएको वस्तु वा यसको कुनै अंश लिजदाताको पूर्व स्वीकृति लिई लिज प्राप्तकर्ताले कुनै व्यक्तिलाई अर्को लिज करार गरी दोस्रो लिजमा दिन सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम दोस्रो लिजमा दिएको कारणबाट लिजदाता प्रति कायम रहेको लिज प्राप्तकर्ताको दायित्वबाट निजले फुर्सद पाउने छैन ।"
                            },
                            {
                                "subsection_number": "(३)",
                                "content": "(३) उपदफा (१) बमोजिम दोस्रो लिजमा दिएको वस्तुका सम्बन्धमा त्यस्तो लिज करारका शर्तहरू पहिलो लिज करारका शर्तहरूभन्दा भिन्न हुने छैनन् ।"
                            },
                            {
                                "subsection_number": "(४)",
                                "content": "(४) उपदफा (३) बमोजिम लिज करारका शर्तहरू निर्धारण गर्दा दोस्रो लिजप्राप्तकर्ता (सब-लेस्सी) लिजमा लिएको वस्तुका सम्बन्धमा लिजदाता प्रति प्रत्यक्ष रूपमा जिम्मेवार रहने गरी व्यवस्था गर्न सकिनेछ र त्यस्तो व्यवस्था भएमा निज लिजदाता प्रति दोस्रो लिज करारको हदसम्म जिम्मेवार हुनेछ ।"
                            },
                            {
                                "subsection_number": "(५)",
                                "content": "(५) उपदफा (१) बमोजिम भएको लिज करार बहाल रहने अवधि लिजदाता र लिज प्राप्तकर्ता बीच भएको करार बहाल रहने अवधिभन्दा बढी हुने छैन ।"
                            },
                            {
                                "subsection_number": "(६)",
                                "content": "(६) यस परिच्छेद बमोजिम लिजदाताले लिज प्राप्तकर्ता विरुद्ध कुनै कानूनी उपचार वा दाबी गरेमा उपदफा (४) को अवस्थामा बाहेक त्यस उपर दोस्रो लिज प्राप्तकर्ता जवाफदेही हुने छैन ।"
                            },
                            {
                                "subsection_number": "(७)",
                                "content": "(७) यस दफामा लेखिएको कु‌नै कुराले लिज दाताले लिज करार अन्तर्गत प्रयोग गर्न सक्ने अधिकारलाई कुनै किसिमले बाधा पुऱ्याएको मानिने छैन ।"
                            }
                        ]
                    },
                    {
                        "type": "section",
                        "section_number": "६१९",
                        "title": "लिजमा लिएको वस्तु फिर्ता गर्नु पर्ने :",
                        "subsections": [
                            {
                                "subsection_number": "(१)",
                                "content": "(१) लिज करारमा अन्यथा उल्लेख भएकोमा बाहेक कुनै कारणले लिज करार अन्त्य भएमा लिज प्राप्तकर्ताले यस परिच्छेद बमोजिम लिजमा लिएको वस्तु त्यसरी करार अन्त्य भएको पैंतीस दिनभित्र लिजदातालाई बुझाउनु पर्नेछ । तर अचल सम्पत्ति भए लिज करार अन्त्य भएको पैंतीस दिनपछि सो वस्तुमा लिजदाताको स्वतः भोगचलनको हक कायम भएको मानिनेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम लिजमा लिएको वस्तु लिज प्राप्तकर्ताले जुन हालतमा लिजमा लिँदाका बखत प्राप्त गरेको थियो सोही हालतमा लिज दातालाई फिर्ता गर्नु पर्नेछ । तर वस्तुको भोगचलन वा प्रयोग गर्दा स्वाभाविक रूपमा खिइएको वा ह्रास भएकोमा त्यस उपर लिजप्राप्तकर्ता जिम्मेवार हुने छैन ।"
                            },
                            {
                                "subsection_number": "(३)",
                                "content": "(३) कुनै वस्तु लिजमा लिँदाका बखत लिजमा लिएका वस्तु वा त्यसका सहायक वस्तु र पाटपूर्जाको लगत खडा भएको रहेछ भने उपदफा (१) वा (२) बमोजिम लिजमा लिएको वस्तु फिर्ता बुझाउँदा सोही लगत अनुसारको वस्तु वा त्यसका सहायक वस्तु तथा पाटपूर्जा समेत फिर्ता बुझाउनु पर्नेछ । तर त्यस्तो वस्तुको प्रकृति अनुसार भोगचलन गर्दा नष्ट वा विनाश हुने वा उपभोग हुने सहायक वा पाटपूर्जा वस्तु फिर्ता बुझाउनु पर्ने छैन ।"
                            }
                        ]
                    },
                    {
                        "type": "section",
                        "section_number": "६२०",
                        "title": "अचल सम्पत्तिको लिज करार सम्बन्धी विशेष व्यवस्था :",
                        "subsections": [
                            {
                                "subsection_number": "(१)",
                                "content": "(१) यस परिच्छेदमा अन्यत्र जुनसुकै कुरा लेखिएको भए तापनि अचल सम्पत्तिको लिज करार गर्दा लिखित रूपमा गर्नु पर्नेछ ।"
                            },
                            {
                                "subsection_number": "(२)",
                                "content": "(२) दश वर्षभन्दा बढी अवधिका लागि अचल सम्पत्ति लिजमा दिँदा त्यस्तो व्यहोरा उल्लेख हुने गरी कानून बमोजिम अधिकार प्राप्त निकाय समक्ष दर्ता गराउनु पर्नेछ ।"
                            },
                            {
                                "subsection_number": "(३)",
                                "content": "(३) यस परिच्छेदमा अन्यत्र जुनसुकै कुरा लेखिएको भए तापनि कानून बमोजिम नेपालभित्र अचल सम्पत्तिको स्वामित्व प्राप्त गर्न नसक्ने व्यक्तिलाई नेपाल सरकारको स्वीकृति बिना खेती, घर निर्माण वा घरजग्गा विकास गर्ने प्रयोजनका लागि अचल सम्पत्ति लिजमा दिन सकिने छैन ।"
                            },
                            {
                                "subsection_number": "(४)",
                                "content": "(४) लिज करार अन्तर्गत लिएको जग्गामा लिजप्राप्तकर्ताले बनाएको घर, टहरा वा अन्य संरचना वा त्यसमा रहेको बगैंचा, वन वा रुख त्यस्तो करार बहाल रहने अवधि अन्त्य भई लिजदातालाई फिर्ता गर्नु पर्दा करारमा अन्यथा व्यवस्था भएकोमा बाहेक त्यस्तो घर, टहरा वा अन्य संरचना वा त्यसमा रहेको बगैंचा, वन वा रुख समेतमा लिजप्राप्तकर्ताको हक र स्वामित्व कायम रहेको मानिनेछ र सोही बमोजिम निजले त्यस्तो जग्गाबाट त्यस्ता घर, टहरा वा संरचना वा वगैचा वा वन र रुख हटाउनु पर्नेछ ।"
                            },
                            {
                                "subsection_number": "(५)",
                                "content": "(५) उपदफा (४) मा जुनसुकै कुरा लेखिएको भए तापनि त्यस्तो घर, टहरा वा अन्य संरचना वा त्यसमा रहेको वगैंचा, वन वा रुख लिजदाताले यथावत रूपमा लिन चाहेमा निजले त्यस वापत परस्परमा मञ्जुर गरिएको मूल्य चुक्ता गर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६२१",
                        "title": "लिज करार अन्त्य गर्न सकिने :",
                        "subsections": [
                            {
                                "subsection_number": "(१)",
                                "content": "(१) देहायका कुनै अवस्थामा लिज दाताले लिज करार अन्त्य गर्न सक्नेछ :-",
                                "clauses": [
                                    {
                                        "clause_letter": "(क)",
                                        "content": "लिजदाताले अन्यथा अनुमति दिएकोमा बाहेक लिजप्राप्तकर्ताले लिजबहाल भुक्तानी गर्नु पर्ने दिन व्यतित भएको नब्बे दिनसम्म लिजबहाल रकम भुक्तान नगरेमा,"
                                    },
                                    {
                                        "clause_letter": "(ख)",
                                        "content": "लिज प्राप्तकर्ताले दफा ६१२ विपरीत लिजमा लिएको वस्तुको भोगचलन वा प्रयोग गरेमा,"
                                    },
                                    {
                                        "clause_letter": "(ग)",
                                        "content": "लिजप्राप्तकर्ताले दफा ६१४ को उपदफा (१) बमोजिमका विषयमा जानकारी नगराएमा वा नदिएमा,"
                                    },
                                    {
                                        "clause_letter": "(घ)",
                                        "content": "लिजप्राप्तकर्ताले दफा ६१५ को उपदफा (२) बमोजिम लिजमा लिएको वस्तुको प्रकृति अनुसार मनासिब समयभित्र पूर्वावस्थामा नल्याएमा,"
                                    },
                                    {
                                        "clause_letter": "(ङ)",
                                        "content": "लिज दाताको पूर्वस्वीकृति बिना दोस्रो लिजमा दिएमा ।"
                                    }
                                ]
                            },
                            {
                                "subsection_number": "(२)",
                                "content": "(२) देहायका कुनै अवस्थामा लिजप्राप्तकर्ताले लिज करार अन्त्य गर्न सक्नेछः-",
                                "clauses": [
                                    {
                                        "clause_letter": "(क)",
                                        "content": "लिजमा लिएको वस्तु जुन प्रयोजन वा उद्देश्यको लागि लिएको हो सो प्रयोजन वा उद्देश्यका लागि भोगचलन वा प्रयोग गर्न नसकिने भएमा,"
                                    },
                                    {
                                        "clause_letter": "(ख)",
                                        "content": "लिज दाताले दफा ६१३ को उपदफा (३) बमोजिम मर्मत सम्भारको रकम सोधभर्ना वा लिज बहालमा समायोजन नगरेमा,"
                                    },
                                    {
                                        "clause_letter": "(ग)",
                                        "content": "लिज दाताले दफा ६१४ को उपदफा (३) वा दफा ६१५ को उपदफा (४) बमोजिम लिजबहाल रकम नघटाएमा वा घटाउन मञ्जुर नगरेमा ।"
                                    }
                                ]
                            }
                        ]
                    },
                    {
                        "type": "section",
                        "section_number": "६२२",
                        "title": "घर बहाल सम्बन्धी व्यवस्था लागू हुने :",
                        "content": "यस परिच्छेदमा अन्यत्र जुनसुकै कुरा लेखिएको भए तापनि घर बहाल सम्बन्धमा भाग-४ को परिच्छेद-९ को व्यवस्था लागू हुनेछ ।"
                    },
                    {
                        "type": "section",
                        "section_number": "६२३",
                        "title": "हदम्याद :",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले मुद्दा गर्नु पर्ने कारण उत्पन्न भएको मितिले दुई वर्षभित्र नालिस गर्न सक्नेछ ।"
                    }
                ]
            },
            {
                "type": "chapter",
                "chapter_number": "१३",
                "title": "हायर पर्चेज करार सम्बन्धी व्यवस्था",
                "sections": [
                    {
                        "type": "section",
                        "section_number": "६२४",
                        "title": "हायर पर्चेज करार भएको मानिने :",
                        "subsections": [
                            {
                                "subsection_number": "(१)",
                                "content": "(१) देहायको शर्तमा कसैले कुनै वस्तु कुनै व्यक्तिलाई भाडामा दिएकोमा हायर पर्चेज करार भएको मानिनेछ :-",
                                "clauses": [
                                    {
                                        "clause_letter": "(क)",
                                        "content": "वस्तुको धनीले कुनै व्यक्तिलाई आवधिक रूपमा किस्ताबन्दीमा रकम भुक्तानी गर्ने गरी भाडामा दिएको वस्तुमा भाडामा लिने व्यक्तिको भोगचलनको अधिकार हुने,"
                                    },
                                    {
                                        "clause_letter": "(ख)",
                                        "content": "करारको शर्त बमोजिम भाडामा दिएको वस्तु भाडामा लिने व्यक्तिले खरिद गर्न सक्ने,"
                                    },
                                    {
                                        "clause_letter": "(ग)",
                                        "content": "अन्तिम किस्ताबन्दी रकम भुक्तानी गरेपछि त्यस्तो वस्तुको स्वामित्व भाडामा लिने व्यक्तिलाई हस्तान्तरण हुने,"
                                    },
                                    {
                                        "clause_letter": "(घ)",
                                        "content": "खण्ड (ग) बमोजिम स्वामित्व हस्तान्तरण हुनुभन्दा अगाडि कुनै पनि बखत भाडामा लिने व्यक्तिले करार अन्त्य गर्न सक्ने ।"
                                    }
                                ]
                            },
                            {
                                "subsection_number": "(२)",
                                "content": "(२) उपदफा (१) बमोजिमको करार लिखित रूपमा हुनु पर्नेछ ।"
                            },
                            {
                                "subsection_number": "(३)",
                                "content": "(३) यस दफा बमोजिम भएको करारको एक प्रति करार सम्पन्न हुनासाथ वस्तुको धनीले भाडामा लिने व्यक्तिलाई निःशुल्क रूपमा उपलब्ध गराउनु पर्नेछ ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनको लागि, -\n(१) “वस्तु” भन्नाले भोगचलनको लागि भाडामा दिन सकिने कुनै पनि चल सम्पत्ति सम्झनु पर्छ ।\n(२) “भाडामा लिने व्यक्ति” भन्नाले हायर पर्चेज करार बमोजिम भोगचलनका लागि कुनै वस्तु भाडामा प्राप्त गर्ने व्यक्ति सम्झनु पर्छ र सो शब्दले निजको मृत्यु भएको अवस्थामा निजको हकवाला वा त्यस्तो वस्तु करार बमोजिम प्राप्त गर्ने अन्य तेस्रो व्यक्ति समेतलाई जनाउँछ ।"
                        }
                    },
                    {
                        "type": "section",
                        "section_number": "६२५",
                        "title": "हायर पर्चेज करारमा उल्लेख गर्नु पर्ने कुराहरू :",
                        "subsections": [
                            {
                                "subsection_number": "(१)",
                                "content": "(१) दफा ६२४ बमोजिमको हायर पर्चेज करारमा देहायका कुराहरू उल्लेख गर्नु पर्नेछ :-",
                                "clauses": [
                                    {
                                        "clause_letter": "(क)",
                                        "content": "वस्तु र त्यसको संक्षिप्त विवरण,"
                                    },
                                    {
                                        "clause_letter": "(ख)",
                                        "content": "वस्तुको हायर पर्चेज मूल्य,"
                                    },
                                    {
                                        "clause_letter": "(ग)",
                                        "content": "वस्तुको नगदी मूल्य,"
                                    },
                                    {
                                        "clause_letter": "(घ)",
                                        "content": "करार प्रारम्भ भएको मानिने मिति,"
                                    },
                                    {
                                        "clause_letter": "(ङ)",
                                        "content": "भाडामा लिने व्यक्तिले वस्तुको धनीलाई भुक्तानी गर्नु पर्ने किस्ताबन्दी रकम र त्यसको सङ्ख्या,"
                                    },
                                    {
                                        "clause_letter": "(च)",
                                        "content": "प्रत्येक किस्ताबन्दी रकम बुझाउनु पर्ने मिति तथा भुक्तानी गर्नु पर्ने तरिका,"
                                    },
                                    {
                                        "clause_letter": "(छ)",
                                        "content": "खण्ड (च) बमोजिम रकम भुक्तानी गर्नु पर्ने व्यक्ति र ठाउँ ।"
                                    }
                                ]
                            },
                            {
                                "subsection_number": "(२)",
                                "content": "(२) उपदफा (१) को खण्ड (च) बमोजिम किस्ताबन्दी रकम नगद बाहेक अन्य कुनै तरिकाले भुक्तानी गर्न सकिने भएकोमा हायर पर्चेज करारमा त्यसको संक्षिप्त विवरण उल्लेख गर्नु पर्नेछ ।"
                            },
                            {
                                "subsection_number": "(३)",
                                "content": "(३) यस दफा बमोजिमका कुनै शर्तहरू उल्लेख नभई हायर पर्चेज करार भएकोमा भाडामा लिने व्यक्तिले त्यस्तो करार रद्द (रिस्साइण्ड) गराउन उजुर गर्न सक्नेछ र त्यस्तो कुनै शर्त करारमा उल्लेख नभएको कारणले भाडामा लिने व्यक्तिलाई प्रतिकूल असर पर्ने देखेमा अदालतले त्यस्तो करार रद्द गर्न वा उपयुक्त ठहराएको अन्य कुनै आदेश जारी गर्न सक्नेछ ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनका लागि,-\n(१) “हायर पर्चेज मूल्य” भन्नाले भाडामा लिने व्यक्तिले वस्तुको पूरा मूल्य भुक्तानी गरी खरिद गर्न वा प्राप्त गर्न भुक्तानी गर्नु पर्ने कुल रकम सम्झनु पर्छ र सो शब्दले धरौटी वा प्रारम्भिक रकमको रूपमा भुक्तानी गर्नु पर्ने रकम समेतलाई जनाउँछ ।\n(२) “नगदी मूल्य” भन्नाले भाडामा लिने व्यक्तिले नगद भुक्तान गरेर कुनै वस्तु खरिद गर्न सक्ने मूल्य सम्झनु पर्छ ।"
                        }
                    },
                    {
                        "type": "section",
                        "section_number": "६२६",
                        "title": "एकभन्दा बढी करार भएकोमा एकल करार भएको मानिने :",
                        "subsections": [
                            {
                                "subsection_number": "(१)",
                                "content": "(१) हायर पर्चेज करार गर्ने सिलसिलामा भाडामा लिने व्यक्ति र कुनै वस्तु धनी बीच तथा त्यस्तो वस्तुको हायर पर्चेज मूल्यको किस्ताबन्दी रकम भुक्तानी गर्न कुनै जमानत दिने व्यक्ति वा लगानीकर्ता र त्यस्तो वस्तु धनी बीच हायर पर्चेज करार गर्ने शर्तमा वा कुनै वस्तु नासो धरौटमा राखिएकोमा त्यस्तो वस्तु नासो धरौटमा लिने व्यक्ति र नासो धरौटमा राख्ने व्यक्ति बीच छुट्टाछुट्टै करार भएकोमा यस परिच्छेदको प्रयोजनका लागि एकल करार भएको मानिनेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिमको करार विभिन्न मितिमा भएकोमा सबभन्दा पछिल्लो मितिलाई करार भएको मिति मानिनेछ ।"
                            }
                        ]
                    },
                    {
                        "type": "section",
                        "section_number": "६२७",
                        "title": "हायर पर्चेज करार भएकोमा त्यसको परिणति :",
                        "subsections": [
                            {
                                "subsection_number": "(१)",
                                "content": "(१) करारमा अन्यथा लेखिएको भए तापनि पक्षहरू बीच भएको हायर पर्चेज करारमा देहायका शर्तहरू अन्तर्निहित रहेको मानिनेछ :-",
                                "clauses": [
                                    {
                                        "clause_letter": "(क)",
                                        "content": "भाडामा लिने व्यक्तिले भाडामा लिएको वस्तु निर्वाध रूपमा भोगचलन गर्न सक्ने अधिकार भएको,"
                                    },
                                    {
                                        "clause_letter": "(ख)",
                                        "content": "वस्तुको धनीले भाडामा लिने व्यक्तिलाई भोगचलनका लागि वस्तु हस्तान्तरण गर्दाका बखत कुनै किसिमको दस्तुर नलाग्ने वा कसैको दाबीबाट त्यस्तो वस्तु मुक्त रहेको,"
                                    },
                                    {
                                        "clause_letter": "(ग)",
                                        "content": "भाडामा लिने व्यक्तिलाई त्यस्तो वस्तु नमूनासँग भिडाउन सक्ने मनासिब अवसर हुने कुरालाई वस्तु धनीले आश्वासन दिएको,"
                                    },
                                    {
                                        "clause_letter": "(घ)",
                                        "content": "वस्तुको धनीले भाडामा लिने व्यक्तिलाई वस्तु हस्तान्तरण गर्दाका बखत त्यस्तो वस्तु निजले बिक्री गर्न सक्ने अधिकार रहेको,"
                                    },
                                    {
                                        "clause_letter": "(ङ)",
                                        "content": "वस्तु हस्तान्तरण गर्दाका बखत खण्ड (क) बमोजिमको वस्तु सन्तोषप्रद (सेटिसफेक्टोरी) गुणस्तरको रहेको,"
                                    },
                                    {
                                        "clause_letter": "(च)",
                                        "content": "कुनै खास प्रयोजनको लागि कुनै वस्तु भाडामा लिएको कुरा त्यस्तो वस्तु धनीलाई भाडामा लिने व्यक्तिले जानकारी गराएको भए त्यस्तो वस्तुको धनीले त्यस्तो प्रयोजनको लागि त्यस्तो वस्तु वा त्यसको गुणस्तर उपयुक्त रहने कुरामा प्रत्याभूति दिएको ।"
                                    }
                                ]
                            },
                            {
                                "subsection_number": "(२)",
                                "content": "(२) उपदफा (१) को खण्ड (ङ) मा जुनसुकै कुरा लेखिएको भए तापनि देहायका अवस्थामा वस्तुको गुणस्तर उपर वस्तु धनी जिम्मेवार रहने छैन :-",
                                "clauses": [
                                    {
                                        "clause_letter": "(क)",
                                        "content": "जुन वस्तुका सम्बन्धमा हायर पर्चेज करार भएको हो त्यस्तो करार गर्दाका बखत वस्तु धनीले वस्तुको खराबी (डिफेक्ट) थाहा पाउन नसकेकोमा,"
                                    },
                                    {
                                        "clause_letter": "(ख)",
                                        "content": "हायर पर्चेज करारमा नै वस्तुको गुणस्तर कम भएको बारेमा उल्लेख भएकोमा,"
                                    },
                                    {
                                        "clause_letter": "(ग)",
                                        "content": "भाडामा लिने व्यक्तिले त्यसको कुनै नमूना (स्याम्पल) संकलन गरी जाँच गरेकोमा त्यस्तो नमूनासँग वस्तुको गुणस्तर मिलेकोमा,"
                                    },
                                    {
                                        "clause_letter": "(घ)",
                                        "content": "प्रयोग भइसकेको वस्तुको सम्बन्धमा हायर पर्चेज करार भई त्यस्तो करारमा त्यस्तो विषय उल्लेख गरेकोमा ।"
                                    }
                                ]
                            },
                            {
                                "subsection_number": "(३)",
                                "content": "(३) भाडामा लिने व्यक्तिले कुनै वस्तु नमूनाको आधारमा भाडामा लिएको भए त्यस्तो सम्पूर्ण वस्तु नमूनासँग मिल्ने कुराको आश्वासन त्यस्तो वस्तुको धनीले दिएको मानिनेछ ।"
                            },
                            {
                                "subsection_number": "(४)",
                                "content": "(४) यस परिच्छेद बमोजिम करार भई कुनै वस्तु वा त्यसको गुणस्तरको विवरण करारमा उल्लेख भएकोमा त्यस्तो वस्तु वा त्यसको गुण करार बमोजिम नै हुने गरी त्यस्तो वस्तु धनीले प्रत्याभूति दिएको मानिनेछ । तर नमूना समेत करारमा उल्लेख भएकोमा एकमुष्ट वस्तु हस्तान्तरण गर्दा त्यस्तो वस्तुको गुणस्तरको नमूनासँग भिडेकोमा त्यस्तो पर्याप्त हुने छैन र करारको विवरणसँग नै भिड्नु पर्नेछ ।"
                            }
                        ]
                    },
                    {
                        "type": "section",
                        "section_number": "६२८",
                        "title": "वस्तुको स्वामित्व हस्तान्तरण :",
                        "content": "हायर पर्चेज करारसँग सम्बन्धित वस्तुको स्वामित्व यस परिच्छेद बमोजिम भएको करार बमोजिम कायम भएको हायर पर्चेज मूल्य बमोजिम खरिद गर्ने काम सम्पन्न भए पछि भाडामा लिने व्यक्तिलाई हस्तान्तरण गर्नु पर्नेछ । तर भोगचलन गर्ने अधिकार भने निजले त्यस्तो वस्तु प्राप्त गर्दाकै बखत कायम भएको मानिनेछ ।",
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनको लागि “खरिद गर्ने काम सम्पन्न” भन्नाले हायर पर्चेज मूल्यको अन्तिम किस्ता बुझाउने काम सम्झनु पर्छ ।"
                        }
                    },
                    {
                        "type": "section",
                        "section_number": "६२९",
                        "title": "भाडामा लिएको वस्तुको हेरचाह र सम्भार गर्नु पर्ने :",
                        "subsections": [
                            {
                                "subsection_number": "(१)",
                                "content": "(१) हायर पर्चेज करार बमोजिम भाडामा लिएको वस्तुको स्थिति दफा ६२८ बमोजिम स्वामित्व हस्तान्तरण नभएसम्म नासो सरह हुनेछ ।"
                            },
                            {
                                "subsection_number": "(२)",
                                "content": "(२) हायर पर्चेज करारमा अन्यथा व्यवस्था भएकोमा बाहेक भाडामा लिने व्यक्तिले त्यस्तो करारसँग सम्बन्धित वस्तुलाई आफ्नो स्वामित्वमा रहेको वस्तु सरह मनासिब हेरविचार र सम्भार गर्नु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (२) बमोजिम हेरविचार र सम्भार नगरेको कारणबाट त्यस्तो हानि, नोक्सानी भएमा त्यस उपर भाडामा लिने व्यक्ति जिम्मेवार रहनेछ ।"
                            }
                        ]
                    },
                    {
                        "type": "section",
                        "section_number": "६३०",
                        "title": "किस्ता रकम भुक्तानी गर्नु पर्ने :",
                        "content": "भाडामा लिने व्यक्तिले भाडामा लिएको वस्तु वापत हायर पर्चेज करार बमोजिम निर्धारित किस्ता रकम त्यस्तो करारमा निर्धारण गरिएको अवधिभित्र र तरिका बमोजिम भुक्तानी गर्नु पर्नेछ ।"
                    },
                    {
                        "type": "section",
                        "section_number": "६३१",
                        "title": "किस्ता रकम भुक्तानी गरी करार अन्त्य गर्न सक्ने :",
                        "subsections": [
                            {
                                "subsection_number": "(१)",
                                "content": "(१) करारमा अन्यथा उल्लेख भएकोमा बाहेक हायर पर्चेज करार बहाल रहेको बखत भाडामा लिने व्यक्तिले वस्तुको धनीलाई कम्तीमा पन्ध्र दिन अगावै लिखित सूचना दिई वस्तुको हायर पर्चेज मूल्य वा भुक्तानी गर्न बाँकी रहेको किस्ता रकम भुक्तानी गरी हायर पर्चेज करार अन्त्य गर्न सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम करार अन्त्य गर्दा भाडामा लिने व्यक्तिले कुनै किसिमको छुट पाउन सक्ने रहेछ भने त्यस्तो छुट समेत पाउनेछ ।"
                            }
                        ]
                    },
                    {
                        "type": "section",
                        "section_number": "६३२",
                        "title": "वस्तु फिर्ता गरी करार अन्त्य गर्न सक्ने :",
                        "subsections": [
                            {
                                "subsection_number": "(१)",
                                "content": "(१) करारमा अन्यथा उल्लेख भएकोमा बाहेक भाडामा लिने व्यक्तिले वस्तु वापत हायर पर्चेज करार बमोजिम निर्धारित अन्तिम किस्ता रकम भुक्तान गर्नु अघि जुनसुकै बखत कम्तीमा पन्ध्र दिन अगावै वस्तुको धनीलाई लिखित सूचना दिई त्यस्तो करार अन्त्य गर्न सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम करार अन्त्य गर्नु अघि भाडामा लिने व्यक्तिले जुन वस्तु भाडामा लिएको हो त्यस्तो वस्तु त्यस्तो वस्तु धनीलाई हायर पर्चेज करार बमोजिम बुझाउनु वा फिर्ता गर्नु पर्नेछ र करार बमोजिम निजले वस्तु धनीलाई करार अन्त्य गर्नु अघिसम्म तिर्न बुझाउन बाँकी रहेको कुनै रकम भए त्यस्तो रकम समेत बुझाउनु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (२) मा जुनसुकै कुरा लेखिएको भए तापनि भाडामा लिने व्यक्तिले हायर पर्चेज करार अन्त्य गर्नु अघिसम्म निजले हायर पर्चेज मूल्यको आधाभन्दा बढी रकम भुक्तानी गरिसकेको भए कुनै रकम बुझाउनु पर्ने छैन र त्यस्तो मूल्यको आधाभन्दा कम रकम भुक्तानी गरेको रहेछ भने आधा रकमसम्म निजले भुक्तानी गर्नु पर्नेछ ।"
                            },
                            {
                                "subsection_number": "(४)",
                                "content": "(४) उपदफा (३) मा लेखिएको कुनै पनि कुराले भाडामा लिने व्यक्तिलाई हायर पर्चेज करार बमोजिम भुक्तानी गर्नु पर्ने अन्य कुनै रकम, दस्तुर वा देय भुक्तानी गर्नबाट छुट दिएको मानिने छैन ।"
                            }
                        ]
                    },
                    {
                        "type": "section",
                        "section_number": "६३३",
                        "title": "भाडामा लिने व्यक्तिले आफ्नो हक तथा हित हस्तान्तरण गर्न सक्ने :",
                        "subsections": [
                            {
                                "subsection_number": "(१)",
                                "content": "(१) भाडामा लिने व्यक्तिले हायर पर्चेज करार बमोजिम आफूले भाडामा लिएको वस्तु उपरको हक, हित वा दायित्व र त्यस्तो करार अन्तर्गत निजले प्राप्त गर्न सक्ने अन्य कुनै हक, हित वा दायित्व त्यस्तो वस्तु धनीको स्वीकृति प्राप्त गरी अर्को कुनै व्यक्तिलाई हस्तान्तरण गर्न सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) को प्रयोजनको लागि भाडामा लिने व्यक्तिले आफ्नो हक, हित वा दायित्व अर्को व्यक्तिलाई हस्तान्तरण गर्न वस्तु धनीबाट स्वीकृति पाउने उद्देश्यले लिखित अनुरोध गरेको पन्ध्र दिनभित्र वस्तु धनीले स्वीकृति वा अस्वीकृति दिनु पर्नेछ र त्यस्तो अवधिभित्र स्वीकृति प्राप्त हुन नसकेमा निजले स्वीकृति दिन इन्कार गरेको मानिनेछ ।"
                            },
                            {
                                "subsection_number": "(३)",
                                "content": "(३) उपदफा (२) बमोजिम वस्तु धनीले इन्कार गरेकोमा भाडामा लिने व्यक्तिले त्यस्तो इन्कारी बदर गराउन पैंतीस दिनभित्र अदालतमा नालिस गर्न सक्नेछ र अदालतले त्यस्तो इन्कारी मनासिब नभएको आदेश गरेमा वस्तु धनीबाट स्वीकृति प्राप्त गरेको मानिनेछ ।"
                            },
                            {
                                "subsection_number": "(४)",
                                "content": "(४) यस दफामा लेखिएको कुनै पनि कुराले कानूनको परिचालनबाट भाडामा लिने व्यक्तिको हक, हित वा दायित्व अर्को व्यक्तिमा हस्तान्तरण भएकोमा त्यस्तो हक, हित वा दायित्व प्रयोग वा पालन गर्न गराउन बाधा पुऱ्याएको मानिने छैन ।"
                            }
                        ]
                    },
                    {
                        "type": "section",
                        "section_number": "६३४",
                        "title": "शर्त विपरीत वस्तुको प्रयोग भएमा जिम्मेवार रहने :",
                        "content": "भाडामा लिने व्यक्तिले हायर पर्चेज करारसँग सम्बन्धित वस्तु त्यस्तो करारसँग सम्बन्धित शर्त विपरीत हुने गरी प्रयोग गरेमा त्यस उपर निज जिम्मेवार रहनेछ ।"
                    },
                    {
                        "type": "section",
                        "section_number": "६३५",
                        "title": "वस्तुको वास्तविक स्थितिको जानकारी दिनु पर्ने :",
                        "content": "हायर पर्चेज करारसँग सम्बन्धित वस्तु प्रयोग गर्ने व्यक्तिले त्यस्तो वस्तु रहेको ठाउँ र त्यस्तो वस्तुबाट पाउने लाभ के कस्तो अवस्थामा रहेको छ त्यस सम्बन्धमा वस्तुको धनीले जानकारी मागेकोमा पन्ध्र दिनभित्र त्यस सम्बन्धी विवरण निजलाई दिनु पर्नेछ ।"
                    },
                    {
                        "type": "section",
                        "section_number": "६३६",
                        "title": "वस्तु धनीले करार अन्त्य गर्न सक्ने :",
                        "subsections": [
                            {
                                "subsection_number": "(१)",
                                "content": "(१) वस्तु भाडामा लिने व्यक्तिले हायर पर्चेज करार बमोजिम भुक्तानी गर्नु पर्ने हायर पर्चेज मूल्यको एकभन्दा बढी किस्ता रकम भुक्तानी गर्न नसकेमा देहाय बमोजिमको पूर्व सूचना त्यस्तो व्यक्तिलाई दिई वस्तु धनीले जुनसुकै बखत हायर पर्चेज करार अन्त्य गर्न सक्नेछ :-",
                                "clauses": [
                                    {
                                        "clause_letter": "(क)",
                                        "content": "एक हप्ता वा सोभन्दा कम अवधिको अन्तरालमा किस्ता रकम भुक्तान गर्नु पर्ने भएमा एक हप्ताको,"
                                    },
                                    {
                                        "clause_letter": "(ख)",
                                        "content": "खण्ड (क) मा लेखिएदेखि बाहेक अन्य अवस्थामा पन्ध्र दिनको ।"
                                    }
                                ]
                            },
                            {
                                "subsection_number": "(२)",
                                "content": "(२) उपदफा (१) मा जुनसुकै कुरा लेखिएको भए तापनि भाडामा लिने व्यक्तिले सो उपदफा बमोजिम पूर्व सूचना दिनु पर्ने अवधि समाप्त नहुँदै निजले वस्तु धनीलाई त्यस्तो अवधिसम्म बुझाउनु पर्ने किस्ता रकम र त्यस उपर हायर पर्चेज करार बमोजिम ब्याज लाग्ने भए त्यस्तो ब्याज समेत भुक्तानी गरेमा हायर पर्चेज करार अन्त्य गर्न सकिने छैन ।"
                            },
                            {
                                "subsection_number": "(३)",
                                "content": "(३) भाडामा लिने व्यक्तिले हायर पर्चेज करार वा दफा ६२९ वा ६३५ को शर्त पालना नगरेमा सम्बन्धित वस्तु धनीले कम्तीमा पन्ध्र दिनको सूचना दिई हायर पर्चेज करार अन्त्य गर्न सक्नेछ ।"
                            },
                            {
                                "subsection_number": "(४)",
                                "content": "(४) उपदफा (१) वा (३) बमोजिम करार अन्त्य भएकोमा वस्तु धनीले भाडा दिएको वस्तुको सम्बन्धमा देहायको अधिकार प्रयोग गर्न सक्नेछ :-",
                                "clauses": [
                                    {
                                        "clause_letter": "(क)",
                                        "content": "त्यस्तो वस्तु जहाँ र जुन अवस्थामा छ त्यस्तो फिर्ता लिने र त्यसरी फिर्ता लिन नसकेमा जफत गर्ने,"
                                    },
                                    {
                                        "clause_letter": "(ख)",
                                        "content": "त्यस्तो वस्तु वापत भुक्तान भइसकेको रकममध्ये भाडा वापत निजले प्राप्त गर्न सक्ने रकम कायम गरी बढी भएको रकम फिर्ता लिन भाडामा लिने व्यक्तिलाई जानकारी गराउने,"
                                    },
                                    {
                                        "clause_letter": "(ग)",
                                        "content": "वस्तु भाडामा दिँदाका बखत भाडामा लिने व्यक्तिबाट कुनै धरौट रकम लिएको भए सो जफत गर्ने,"
                                    },
                                    {
                                        "clause_letter": "(घ)",
                                        "content": "भाडामा लिएको वस्तु जफत गर्ने सिलसिलामा प्रहरीको सहयोगमा वस्तु रहेको घरमा प्रवेश गर्ने,"
                                    },
                                    {
                                        "clause_letter": "(ङ)",
                                        "content": "भाडामा लिएको वस्तु समयमा नबुझाएकोले वा करार वा दफा ६२९ वा ६३५ को शर्त पालना नगरेबाट वस्तुको हानि, नोक्सानी भए वापत भुक्तानी भएको रकमबाट क्षतिपूर्ति असूल उपर गर्ने वा त्यस्तो दाबी गर्ने ।"
                                    }
                                ]
                            },
                            {
                                "subsection_number": "(५)",
                                "content": "(५) यस दफामा अन्यत्र जुनसुकै कुरा लेखिएको भए तापनि भाडामा लिएको वस्तुको कम्तीमा आधारभूत मूल्य भाडामा लिने व्यक्ति, जमानत दिने वा लगानी गर्ने व्यक्तिले भुक्तान गरिसकेको भए वस्तु धनीले यस दफा बमोजिम हायर पर्चेज करार अन्त्य गर्न सक्ने छैन ।"
                            },
                            {
                                "subsection_number": "(६)",
                                "content": "(६) उपदफा (५) को प्रतिकूल हुने गरी वस्तुको धनीले हायर पर्चेज करार अन्त्य गरेमा भाडामा लिने व्यक्ति वा जमानत दिने व्यक्तिले हायर पर्चेज करार बमोजिम पूरा गर्नु पर्ने सम्पूर्ण दायित्वबाट मुक्त हुनेछ र निजले भाडामा लिएको वस्तु वापत भुक्तानी गरेको सम्पूर्ण रकम फिर्ता पाउनेछ । तर निजले भाडामा लिएको वस्तु सम्बन्धित वस्तु धनीलाई फिर्ता बुझाउनु पर्नेछ ।"
                            },
                            {
                                "subsection_number": "(७)",
                                "content": "(७) उपदफा (५) मा जुनसुकै कुरा लेखिएको भए तापनि करार अन्त्य गर्न नपाएको कारणले हायर पर्चेज करार बमोजिम भाडामा लिने व्यक्तिबाट त्यस्तो करार बमोजिम पाउनु पर्ने हायर पर्चेज मूल्य रकम दाबी गर्न पाउने अधिकारलाई कुनै किसिमले बाधा पुऱ्याएको मानिने छैन ।"
                            },
                            {
                                "subsection_number": "(८)",
                                "content": "(८) यस दफामा अन्यत्र जुनसुकै कुरा लेखिएको भए तापनि दफा ६३५ बमोजिमको विवरण उपलब्ध नगराउने व्यक्तिसँग भएको हायर पर्चेज करार त्यस्तो वस्तुको धनीले अन्त्य गर्न सक्नेछ र त्यस्तो वस्तुको कुनै किसिमले हानि, नोक्सानी भएको रहेछ भने त्यस्तो हानि, नोक्सानी समेत दाबी गर्न सक्नेछ ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनका लागि “आधारभूत मूल्य” भन्नाले पचास हजार रूपैयाँसम्म तीन चौथाई र सो भन्दा बढी हायर पर्चेज मूल्य भएकोमा त्यस्तो मूल्यको कम्तीमा आधा रकम सम्झनु पर्छ ।"
                        }
                    },
                    {
                        "type": "section",
                        "section_number": "६३७",
                        "title": "वस्तु जफत भएकोमा भाडामा लिने व्यक्तिको अधिकार :",
                        "subsections": [
                            {
                                "subsection_number": "(१)",
                                "content": "(१) दफा ६३६ को उपदफा (४) को खण्ड (क) बमोजिम भाडामा दिएको वस्तु त्यस्तो वस्तुको धनीले जफत गरेकोमा जफत भएको दिनसम्म हायर पर्चेज मूल्यका सम्बन्धमा भुक्तानी भएको रकम र जफत भएको दिनको वस्तुको मूल्य बराबरको रकम भाडामा लिने व्यक्तिले त्यस्तो व्यक्तिबाट फिर्ता पाउनेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिमको रकम वस्तु जफत गरेको मितिले तीस दिनभित्र भाडामा लिने व्यक्तिलाई बुझाउनु पर्नेछ र त्यस्तो अवधि पछि भुक्तानी गर्नु पर्दा वार्षिक दश प्रतिशतले ब्याज समेत भुक्तानी गर्नु पर्नेछ ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनका लागि “जफत भएको दिनको मूल्य” भन्नाले जफत भएको वस्तु बिक्री गर्दा प्राप्त हुन सक्ने रकममा देहायका खर्च वा रकम कटाई बाँकी हुन आउने रकम सम्झनु पर्छ :-\n(१) वस्तु जफत गर्दा लागेको मनासिब खर्च,\n(२) वस्तुको बिक्री गर्दासम्म लागेको भण्डारण तथा मर्मत सम्भार वापतको मनासिब खर्च,\n(३) वस्तु बिक्री गर्दा वा अन्य कुनै किसिमले हस्तान्तरण गर्दा लागेको मनासिब खर्च,\n(४) वस्तु वापत प्रचलित कानून बमोजिम भाडामा लिने व्यक्तिले भुक्तान गर्नु पर्ने कर, दस्तुर, शुल्क वा कुनै देय बाँकी भए त्यस वापत भुक्तानी गरेको रकम ।"
                        }
                    },
                    {
                        "type": "section",
                        "section_number": "६३८",
                        "title": "भाडामा लिने व्यक्ति दामासाहीमा परेमा भाडामा लिएको वस्तुको स्थिति :",
                        "subsections": [
                            {
                                "subsection_number": "(१)",
                                "content": "(१) हायर पर्चेज करार बहाल रहेको अवधिमा भाडामा लिने व्यक्ति प्रचलित कानून बमोजिम दामासाहीमा परेको वा पर्न लागेको अदालतले ठहर गरेमा त्यसको परिणाम स्वरूप त्यस्तो व्यक्तिको सम्पत्ति नियन्त्रणमा लिने लिक्विडेटर वा सो सरहको अधिकार पाएको अन्य कुनै व्यक्तिले हायर पर्चेज करारसँग सम्बन्धित वस्तुको सम्बन्धमा भाडामा लिने व्यक्तिलाई भए सरह अधिकारको प्रयोग र दायित्व निर्वाह गर्नेछ ।"
                            },
                            {
                                "subsection_number": "(२)",
                                "content": "(२) भाडामा लिने व्यक्ति दामासाहीमा परी त्यस सम्बन्धी कार्यविधि कुनै अदालतमा विचाराधीन रहेको अवस्थामा उपदफा (१) बमोजिमको लिक्विडेटर वा सो सरहका अधिकार प्रयोग गर्ने व्यक्तिले त्यस्तो अदालतको अनुमति लिई हायर पर्चेज करारसँग सम्बन्धित वस्तु अन्य कुनै व्यक्तिलाई कुनै किसिमले हस्तान्तरण गर्न सक्नेछ र त्यसरी त्यस्तो वस्तु हस्तान्तरण भएकोमा हस्तान्तरण भई वस्तु प्राप्त गर्ने व्यक्तिले भाडामा लिने व्यक्ति सरह हायर पर्चेज करार बमोजिमको अधिकारको प्रयोग र दायित्व निर्वाह गर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६३९",
                        "title": "हदम्याद :",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले मुद्दा गर्नु पर्ने कारण उत्पन्न भएको मितिले दुई वर्षभित्र नालिस गर्न सक्नेछ ।"
                    }
                ]
            },
            {
                "type": "chapter",
                "chapter_number": "१४",
                "title": "ज्याला मजुरी सम्बन्धी व्यवस्था",
                "sections": [
                    {
                        "type": "section",
                        "section_number": "६४०",
                        "title": "काममा लगाउन सकिने :",
                        "subsections": [
                            {
                                "subsection_number": "(१)",
                                "content": "(१) कम्तीमा चौध वर्ष उमेर पुगेको कुनै व्यक्तिलाई निजको मञ्जुरी लिई काममा लगाउन सकिनेछ । तर सोह्र वर्ष उमेर पूरा नगरेको व्यक्तिलाई जोखिमपूर्ण व्यवसाय वा काममा लगाउन सकिने छैन ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम काममा लगाउँदा यस परिच्छेदको व्यवस्था पालना गर्नु वा गराउनु पर्नेछ ।"
                            }
                        ]
                    },
                    {
                        "type": "section",
                        "section_number": "६४१",
                        "title": "ज्याला मजुरी दिनु पर्ने :",
                        "subsections": [
                            {
                                "subsection_number": "(१)",
                                "content": "(१) दफा ६४० बमोजिम कसैलाई कुनै काममा लगाउँदा काम गर्ने व्यक्तिले आफूखुशीले ज्याला मजुरी बिना काम गर्न मञ्जुर गरेकोमा बाहेक काम लगाउनेले काम गर्नेलाई कामको अनुपातमा ज्याला मजुरी दिनु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम ज्याला मजुरी दिँदा काम लगाउने र काम गर्ने व्यक्तिको मञ्जुरीले कुनै खास ज्याला तोकेकोमा सोही बमोजिमको र नतोकेकोमा त्यस्तो काम गरे वापत काम गरेको ठाउँमा चलन चल्तीमा रहेको दर अनुसारको ज्याला मजुरी दिनु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (१) वा (२) बमोजिम ज्याला मजुरी दिँदा काम लगाउने र काम गर्ने बीच अन्यथा सहमति भएकोमा बाहेक काम सम्पन्न भएपछि ज्याला मजुरी दिनु पर्नेछ ।"
                            },
                            {
                                "subsection_number": "(४)",
                                "content": "(४) यस दफा बमोजिम ज्याला मजुरी निर्धारण गर्दा काम गर्ने र काममा लगाउने बीच अन्यथा सहमति भएकोमा बाहेक काम गरेको प्रत्येक दिनलाई आधार मानी ज्याला मजुरी निर्धारण गर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६४२",
                        "title": "काममा लगाउँदा सुरक्षाको व्यवस्था गर्नु पर्ने :",
                        "content": "कसैले कुनै व्यक्तिलाई काममा लगाउँदा त्यस्तो कामको प्रकृति अनुसार काम गर्दा हुन सक्ने जोखिम वा खतरा निवारणका पर्याप्त सुरक्षात्मक उपायहरूको व्यवस्था गरेर मात्र काममा लगाउनु पर्नेछ ।"
                    },
                    {
                        "type": "section",
                        "section_number": "६४३",
                        "title": "आठ घण्टाभन्दा बढी काममा लगाउन नहुने :",
                        "subsections": [
                            {
                                "subsection_number": "(१)",
                                "content": "(१) कसैले कुनै व्यक्तिलाई काम लगाउँदा सामान्यतः एक दिनमा आठ घण्टाभन्दा बढी अवधिको लागि काम लगाउन सकिने छैन ।"
                            },
                            {
                                "subsection_number": "(२)",
                                "content": "(२) उपदफा (१) मा लेखिएभन्दा बढी अवधि कसैलाई कामका लगाउनु पर्दा काम गर्ने व्यक्तिको मञ्जुरी हुनु पर्नेछ र त्यसरी काममा लगाउँदा आठ घण्टालाई एकदिन मानी बढी काम गरेको प्रत्येक घण्टा वापत सोही अनुपातमा थप ज्याला मजुरी दिनु पर्नेछ ।"
                            },
                            {
                                "subsection_number": "(३)",
                                "content": "(३) उपदफा (२) मा जुनसुकै कुरा लेखिएको भए तापनि घरेलु सहायकलाई काममा लगाउँदा सो उपदफाको व्यवस्था लागू हुने छैन ।"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनको लागि “घरेलु सहायक” भन्नाले घर व्यवहारको काममा आवश्यकता अनुसार जुनसुकै बखत काममा लगाउन सकिने गरी काममा लगाइएको व्यक्ति सम्झनु पर्छ ।"
                        }
                    },
                    {
                        "type": "section",
                        "section_number": "६४४",
                        "title": "घरेलु सहायक सम्बन्धी विशेष व्यवस्था :",
                        "subsections": [
                            {
                                "subsection_number": "(१)",
                                "content": "(१) कसैले घरेलु सहायकको रूपमा कसैलाई काममा लगाएमा काममा लगाउनेले निजका हकमा देहायका शर्तहरू समेत पालना गर्नु पर्नेछ :-",
                                "clauses": [
                                    {
                                        "clause_letter": "(क)",
                                        "content": "ज्याला मजुरी मासिक वा वार्षिक रूपमा निर्धारण गरी भुक्तानी गर्नु पर्ने,"
                                    },
                                    {
                                        "clause_letter": "(ख)",
                                        "content": "काम लगाउनेको हैसियत अनुसार बिहान, दिउँसो र बेलुकी तीन पटक खान तथा मौसम अनुसार लगाउने कपडा दिनु पर्ने,"
                                    },
                                    {
                                        "clause_letter": "(ग)",
                                        "content": "आफ्नो हैसियत अनुसार उपयुक्त आवास, शौचालय तथा स्नानघर प्रयोग गर्ने सुविधा दिनु पर्ने,"
                                    },
                                    {
                                        "clause_letter": "(घ)",
                                        "content": "अठार वर्षभन्दा कम उमेरको भए निजले चाहेमा घर व्यवहारको काम हेरी उपयुक्त समयमा अध्ययनको व्यवस्था गर्नु पर्ने,"
                                    },
                                    {
                                        "clause_letter": "(ङ)",
                                        "content": "बिरामी भएमा निजको स्वास्थ्योपचारको व्यवस्था गर्नु पर्ने,"
                                    },
                                    {
                                        "clause_letter": "(च)",
                                        "content": "तर सो वापतको खर्च निजको मासिक वा वार्षिक ज्याला मजुरीबाट कट्टा गर्न सकिने छैन । बिरामी हुँदाका बखत काममा नलगाउने र अन्य अवस्थामा निजको उमेर, क्षमता वा अवस्थाले गर्न नसक्ने काम नलगाउने,"
                                    },
                                    {
                                        "clause_letter": "(छ)",
                                        "content": "मृत्यु भएमा निजको सदगत तथा सामान्य काज किरियाको लागि लाग्ने खर्च व्यहोर्नु पर्ने,"
                                    },
                                    {
                                        "clause_letter": "(ज)",
                                        "content": "अमानवीय, अपमानजन्य व्यवहार वा घरेलु हिंसा नगर्ने,"
                                    },
                                    {
                                        "clause_letter": "(झ)",
                                        "content": "घरेलु सहायकसँग आफूले मञ्जुर गरेका अन्य शर्त पालना गर्नु पर्ने ।"
                                    }
                                ]
                            },
                            {
                                "subsection_number": "(२)",
                                "content": "(२) उपदफा (१) को खण्ड (ख), (ग) र (घ) बमोजिम हुने खर्च घरेलु सहायकको मासिक वा वार्षिक ज्याला मजुरीबाट कट्टा गर्न सकिने छैन् ।"
                            },
                            {
                                "subsection_number": "(३)",
                                "content": "(३) कसैले कुनै व्यक्तिलाई घरेलु सहायकमा काम लगाएकोमा त्यसरी काम लगाएको मितिले एक महिनाभित्र सम्बन्धित स्थानीय तहको सम्बन्धित वडा समितिलाई लिखित रूपमा जानकारी गराउनु सकिनेछ ।"
                            }
                        ]
                    },
                    {
                        "type": "section",
                        "section_number": "६४५",
                        "title": "आफूले लिएको काम बीचैमा छोडन नहुने :",
                        "subsections": [
                            {
                                "subsection_number": "(१)",
                                "content": "(१) कसैले कुनै काम गर्न जिम्मा लिई वा कबुल गरिसकेपछि त्यस्तो काम पूरा नगरी मनासिब कारण बिना बीचैमा छोड्नु हुँदैन ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम कसैले बीचैमा काम छोडेमा त्यसको दायित्व काम छोड्ने व्यक्तिले व्यहोर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६४६",
                        "title": "काम गर्नेलाई ज्याला मजुरी दिनु पर्ने :",
                        "subsections": [
                            {
                                "subsection_number": "(१)",
                                "content": "(१) काम लगाउनेले काममा लगाए वापत दिनु पर्ने ज्याला मजुरी काम गर्ने व्यक्ति वा निजले मञ्जुरी गरेको अन्य कुनै व्यक्तिलाई दिनु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम ज्याला मजुरी भुक्तानी हुनु अगावै काम गर्ने व्यक्तिको मृत्यु भएमा निजले पाउने ज्याला मजुरी निजको नजिकको हकवालाले पाउनेछ ।"
                            }
                        ]
                    },
                    {
                        "type": "section",
                        "section_number": "६४७",
                        "title": "हदम्याद :",
                        "content": "यस परिच्छेद अन्तर्गतका विषयमा मर्का पर्ने व्यक्तिले दफा ६४४ को हकमा मुद्दा गर्नु परेको कारण उत्पन्न भएको मितिले तीन महिनाभित्र र अन्य कुराको हकमा पैंतीस दिनभित्र नालिस गर्न सक्नेछ ।"
                    }
                ]
            },
            {
                "type": "chapter",
                "chapter_number": "१५",
                "title": "अप्रत्यक्ष वा अर्ध करार सम्बन्धी व्यवस्था",
                "sections": [
                    {
                        "type": "section",
                        "section_number": "६४८",
                        "title": "अप्रत्यक्ष वा अर्ध करार भएको मानिने :",
                        "subsections": [
                            {
                                "subsection_number": "(१)",
                                "content": "(१) यस भागको परिच्छेद-२ मा जुनसुकै कुरा लेखिएको भए तापनि कानूनी सम्बन्ध (जुरिडिकल रिलेशन) कायम हुन सक्ने कुनै निश्चित, कानूनसम्मत, स्वेच्छिक वा एकतर्फी काम कसैले गरेकोमा अप्रत्यक्ष करार वा अर्ध करार भएको मानिनेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम अप्रत्यक्ष वा अर्ध करार भएमा सोही तथ्यबाट यस परिच्छेद बमोजिम दायित्व सृजना हुनेछ ।"
                            }
                        ]
                    },
                    {
                        "type": "section",
                        "section_number": "६४९",
                        "title": "स्वेच्छाले अरूको सम्पत्तिको व्यवस्थापन गरेकोमा बीचैमा छोड्न नहुने (निगोशिओरम जेष्टिओ) :",
                        "content": "कसैले कुनै व्यक्तिको बन्द व्यापार वा सम्पत्ति त्यस्तो व्यक्तिको जानकारी वा अख्तियारी बिना आफूखुशीले व्यवस्थापन वा सञ्चालन गरेकोमा त्यस्तो बन्द व्यापार वा सम्पत्ति कायम रहेसम्म त्यस्तो व्यक्ति वा निजको हकदार वा प्रतिनिधिलाई जिम्मा नलगाई वा त्यस्तो व्यक्तिले नहटाएसम्म बीचैमा छोड्न हुँदैन ।"
                    },
                    {
                        "type": "section",
                        "section_number": "६५०",
                        "title": "सम्पत्ति जिम्मा लिनेले हेरविचार वा व्यवस्थापन गर्नुपर्ने :",
                        "subsections": [
                            {
                                "subsection_number": "(१)",
                                "content": "(१) कसैले कसैको सम्पत्ति हेरविचार वा व्यवस्थापन गर्न कुनै किसिमले जिम्मा लिएकोमा निजले असल नियतले आफ्नो सम्पत्ति सरह हेरविचार वा व्यवस्थापन गर्नु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम जिम्मा लिएको सम्पत्ति जिम्मा लिने व्यक्तिले बदनियत चिताई लापरवाहीबाट हानि, नोक्सानी गरेमा निजले त्यसको क्षतिपूर्ति व्यहोर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६५१",
                        "title": "अधिकार प्रत्यायोजन गर्नेले दायित्वबाट फुर्सद नपाउने :",
                        "content": "कसैले कुनै व्यक्तिबाट कुनै काम गर्न जिम्मेवारी पाएकोमा त्यस्तो व्यक्ति प्रतिको दायित्व प्रतिकूल नहुने गरी निजले त्यस्तो काम गर्न आफ्नो सबै वा कुनै अधिकार अर्को कुनै व्यक्तिलाई प्रत्यायोजन गरेको कारणबाट निज आफ्नो दायित्वबाट फुर्सद पाउने छैन ।"
                    },
                    {
                        "type": "section",
                        "section_number": "६५२",
                        "title": "विपद्को अवस्थामा सम्पत्ति बचाएकोमा मनासिब खर्च दिनु पर्ने :",
                        "content": "कसैले आगलागी, बाढी, पहिरो, आँधी भूकम्प जस्ता विपद् भएको अवस्थामा सम्पत्ति धनीको जानकारी बिना कुनै सम्पत्ति बचाएमा वा संरक्षण गरेकोमा त्यस्तो सम्पत्ति बचाउन वा संरक्षण गर्दा लागेको मनासिब खर्च त्यस्तो व्यक्तिलाई सम्पत्तिको धनीले शोधभर्ना गर्नु पर्नेछ ।"
                    },
                    {
                        "type": "section",
                        "section_number": "६५३",
                        "title": "शोधभर्ना दाबी गर्न सक्ने :",
                        "subsections": [
                            {
                                "subsection_number": "(१)",
                                "content": "(१) कुनै व्यक्तिलाई कुनै दायित्व पूरा गर्न कानूनले बाध्य नबनाएको भए तापनि निजले आफ्नै खर्चमा त्यस्तो दायित्व पूरा गरेको कारणबाट वा अन्य कुनै कारणबाट अर्को व्यक्तिलाई कुनै कुरा वा लाभ प्राप्त भएमा त्यसरी कुनै कुरा वा लाभ प्राप्त गर्ने व्यक्तिबाट त्यस वापत लागेको रकम दायित्व पूरा गर्ने व्यक्तिले शोधभर्ना दाबी गर्न पाउनेछ ।"
                            },
                            {
                                "subsection_number": "(२)",
                                "content": "(२) उपदफा (१) मा जुनसुकै कुरा लेखिएको भए तापनि कसैले गैर कानूनी उद्देश्यले कुनै दायित्व पूरा गरेको रहेछ भने त्यस वापत शोधभर्ना दाबी गर्न पाइने छैन ।"
                            }
                        ]
                    },
                    {
                        "type": "section",
                        "section_number": "६५४",
                        "title": "पालनपोषण गरेकोमा दाबी गर्न सक्ने :",
                        "content": "कसैलाई पालनपोषण गर्नु पर्ने दायित्व भएको व्यक्तिको जानकारी बिना कसैले त्यस्तो व्यक्तिलाई पालनपोषण गरेकोमा त्यसरी पालनपोषण गर्ने व्यक्तिले त्यस्तो व्यक्तिबाट त्यस वापतको रकम दाबी गर्न सक्नेछ । तर निजले पालनपोषण गरिएको व्यक्तिलाई स्नेह वा अनुग्रह देखाई पालनपोषण गरेकोमा वा त्यस वापत रकम दाबी नगर्ने मनासायले पालनपोषण गरेकोमा त्यस्तो रकम दाबी गर्न सकिने छैन ।"
                    },
                    {
                        "type": "section",
                        "section_number": "६५५",
                        "title": "मृतकको सद्गत गर्दाको खर्च हकदारले शोधभर्ना गर्नु पर्ने :",
                        "content": "कुनै व्यक्तिको मृत्यु भई निजको रीत, परम्परा तथा संस्कार अनुसार गर्नु पर्ने सद्गत मृतकको हकदार वा नजिकको नातेदारको जानकारी बिना अन्य कुनै व्यक्तिले गरी त्यसरी सद्गत गर्दा लागेको खर्च त्यस्तो व्यक्तिले दाबी गरेमा मृतकको नजिकको हकदार र निज नभए नातेदारले त्यस्तो खर्च निजलाई शोधभर्ना गर्नु पर्नेछ ।"
                    },
                    {
                        "type": "section",
                        "section_number": "६५६",
                        "title": "अशक्त व्यक्तिलाई पालनपोषण गरेको खर्च *....... व्यहोर्नु पर्ने :",
                        "content": "होस ठेगानमा नरहेको, शारीरिक रूपमा विकलाङ्ग वा आफ्नो आर्जन नभएको कुनै असहाय नाबालकको पालनपोषण वा हेरविचार गर्ने दायित्व भएको व्यक्तिले त्यस्तो व्यक्तिलाई पालनपोषण गर्न इन्कार गरी अन्य कुनै व्यक्तिले पालनपोषण वा हेरविचार गरेमा निजले त्यस्तो दायित्व भएको व्यक्तिबाट त्यस वापतको खर्च शोधभर्ना दाबी गर्न सक्नेछ ।",
                        "note": "Title modified as per amendment referenced by footnote X on page 234"
                    },
                    {
                        "type": "section",
                        "section_number": "६५७",
                        "title": "उपचारको खर्च सोधभर्ना गर्नुपर्ने :",
                        "content": "कुनै व्यक्ति दुर्घटनामा परी वा अन्य कुनै कारणले गम्भीर बिमारी भएमा निजको एकासगोलको हकदार, नातेदार वा आफन्त बाहेक अन्य कसैले स्वेच्छाले उपचार गरे वा गराएकोमा त्यसरी उपचार गर्दा लागेको खर्च हकदार, नातेदार वा आफन्तले त्यसरी उपचार गर्ने वा गराउने व्यक्तिलाई शोधभर्ना गर्नु पर्नेछ । तर उपचार खर्च दाबी नगर्ने उद्देश्यले उपचार गरे वा गराएकोमा शोधभर्ना गर्नु पर्ने छैन ।"
                    },
                    {
                        "type": "section",
                        "section_number": "६५८",
                        "title": "सार्वजनिक निकायले गरेको खर्च व्यर्होनु पर्ने :",
                        "content": "कसैले आफ्नो वा सर्वसाधारणको जीउ, ज्यान वा सम्पत्तिको सुरक्षाका लागि कानून बमोजिम पालन गर्नु पर्ने स्वास्थ्य वा सुरक्षा सम्बन्धी आवश्यक उपायहरू स्वेच्छाले पालना नगरी कुनै सरकारी वा सार्वजनिक निकायले पालना गरे वा गराएको भए त्यस्ता उपायहरू पालना गर्न वा गराउन निजको मञ्जुर नभएमा पनि त्यस वापत लागेको मनासिब खर्च निजले व्यहोर्नु पर्नेछ ।"
                    },
                    {
                        "type": "section",
                        "section_number": "६५९",
                        "title": "सरोकारवालाले भुक्तान गरेको रकम शोधभर्ना गर्नु पर्ने :",
                        "content": "कानून बमोजिम कुनै व्यक्तिले तिर्नु पर्ने रकम अर्को व्यक्तिले तिर्ने गरी करार भएकोमा निजले त्यस्तो रकम नतिरी जुन व्यक्तिले त्यस्तो रकम तिर्नु पर्ने हो सोही व्यक्तिले तिरेकोमा निजलाई करार गर्ने व्यक्तिले शोधभर्ना गर्नु पर्नेछ ।"
                    },
                    {
                        "type": "section",
                        "section_number": "६६०",
                        "title": "मूल्य वा पारिश्रमिक दिनु पर्ने :",
                        "content": "कुनै व्यक्तिले अर्को व्यक्तिलाई कुनै वस्तु दिएकोमा वा कुनै काम लगाएकोमा त्यस्तो वस्तु वा सेवा अनुसारको मूल्य वा काम अनुसारको पारिश्रमिक दिनु पर्नेछ ।"
                    },
                    {
                        "type": "section",
                        "section_number": "६६१",
                        "title": "वस्तु वा सेवाको मूल्य भराउन सक्ने :",
                        "content": "कसैले कानून बमोजिम करार गर्न अयोग्य व्यक्ति वा त्यस्तो व्यक्तिको पालनपोषण गर्न जिम्मेवारी भएको कुनै व्यक्तिलाई कुनै वस्तु वा सेवा उपलब्ध गराएकोमा त्यस्तो वस्तु वा सेवाको मूल्य त्यस्तो वस्तु वा सेवा प्राप्त गर्ने व्यक्तिबाट भराउन सक्नेछ ।"
                    },
                    {
                        "type": "section",
                        "section_number": "६६२",
                        "title": "कब्जामा रहेको सम्पत्ति नासो सरह राख्नु पर्ने :",
                        "content": "कानून बमोजिम राख्न पाउने अरूको सम्पत्ति कसैले कुनै किसिमले आफ्नो कब्जामा राखेकोमा त्यस्तो सम्पत्ति निजले नासो सरह राख्नु पर्नेछ ।"
                    },
                    {
                        "type": "section",
                        "section_number": "६६३",
                        "title": "हदम्याद :",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले मुद्दा गर्नु पर्ने कारण उत्पन्न भएको मितिले दुई वर्षभित्र नालिस गर्न सक्नेछ ।"
                    }
                ]
            },
            {
                "type": "chapter",
                "chapter_number": "१६",
                "title": "अनुचित सम्वृद्धि (अनजष्ट इन्टिचमेन्ट) सम्बन्धी व्यवस्था",
                "sections": [
                    {
                        "type": "section",
                        "section_number": "६६४",
                        "title": "अनुचित सम्वृद्धि (अनजष्ट इन्टिचमेन्ट) भएको मानिने :",
                        "subsections": [
                            {
                                "subsection_number": "(१)",
                                "content": "(१) कुनै व्यक्तिले कानूनसम्मत काम गर्नु पर्ने वा दायित्व पूरा गरिदिनु पर्ने कारण बिना कसैले कसैबाट कुनै लाभ वा सुविधा प्राप्त गरेमा त्यसरी लाभ वा सुविधा प्राप्त गर्ने व्यक्तिले अनुचित सम्वृद्धि प्राप्त गरेको मानिनेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिमको अनुचित सम्वृद्धि देहायको अवस्थामा प्राप्त गरेको मानिनेछ :-",
                                "clauses": [
                                    {
                                        "clause_letter": "(क)",
                                        "content": "निजको सम्पत्तिमा वृद्धि वा दायित्वमा कमी भएमा,"
                                    },
                                    {
                                        "clause_letter": "(ख)",
                                        "content": "निजले अर्काको सेवा प्राप्त गरेमा वा कसैलाई काम गराएमा,"
                                    },
                                    {
                                        "clause_letter": "(ग)",
                                        "content": "निजको लागि अर्काको सम्पत्ति प्रयोग भएमा ।"
                                    }
                                ]
                            },
                            {
                                "subsection_number": "(३)",
                                "content": "(३) उपदफा (१) वा (२) मा जुनसुकै कुरा लेखिएको भए तापनि देहायको अवस्थामा बाहेक कसैले कुनै किसिमले कुनै वस्तु, सेवा, लाभ वा सुविधा प्राप्त गरेमा पनि अनुचित सम्वृद्धि प्राप्त गरेको मानिनेछ :-",
                                "clauses": [
                                    {
                                        "clause_letter": "(क)",
                                        "content": "कानून वा करार बमोजिम कुनै व्यक्तिबाट कुनै वस्तु, सेवा, लाभ वा सुविधा प्राप्त गर्न सक्ने भएमा,"
                                    },
                                    {
                                        "clause_letter": "(ख)",
                                        "content": "जुन व्यक्तिबाट कुनै वस्तु, सेवा, लाभ वा सुविधा प्राप्त गरेको हो त्यस्तो व्यक्तिले फिर्ता वा शोधभर्ना नमाग्ने गरी स्वतन्त्र सहमतिबाट प्राप्त गरेको भएमा ।"
                                    }
                                ]
                            },
                            {
                                "subsection_number": "(४)",
                                "content": "(४) यस परिच्छेद बमोजिम कुनै व्यक्तिले अनुचित सम्वृद्धि प्राप्त गरेको, नगरेको वा कुन हदसम्म प्राप्त गरेको हो सो निर्धारण गर्दा अनुचित सम्वृद्धि प्राप्त गरेपछि त्यस्तो व्यक्तिलाई त्यसको कारणबाट बेफाइदा वा हानि, नोक्सानी भएको विचार गरिने छैन ।"
                            },
                            {
                                "subsection_number": "(५)",
                                "content": "(५) यस दफा बमोजिम कसैले अनुचित सम्वृद्धि प्राप्त गरेकोमा निजले यस परिच्छेद बमोजिम दायित्व व्यहोर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६६५",
                        "title": "लिन नहुने वस्तु लिएमा फिर्ता गर्नु पर्ने (सोलुशिओ इन्डेविटी) :",
                        "content": "कसैले आफूले लिन नहुने कुनै वस्तु भूलवश लिएमा वा प्राप्त गरेमा निजले जसबाट त्यस्तो वस्तु लिएको वा प्राप्त गरेको हो सो निजलाई नै फिर्ता गर्नु पर्नेछ ।"
                    },
                    {
                        "type": "section",
                        "section_number": "६६६",
                        "title": "भूलवश तिरेको ऋण फिर्ता गर्नु पर्ने :",
                        "content": "कसैले भूलवश आफू कसैप्रति ऋणी रहेको ठानी कसैलाई तिर्नु नपर्ने कुनै ऋण रकम तिरेकोमा निजले त्यस्तो ऋण तिर्नु नपर्ने कुरा प्रमाणित गरेमा त्यस्तो रकम प्राप्त गर्ने व्यक्तिले निजलाई त्यस्तो रकम फिर्ता गर्नु पर्नेछ ।"
                    },
                    {
                        "type": "section",
                        "section_number": "६६७",
                        "title": "बदनियतले लिएको वस्तु वा रकम र त्यसको लाभ फिर्ता गर्नु पर्ने :",
                        "subsections": [
                            {
                                "subsection_number": "(१)",
                                "content": "(१) कसैले आफ्नो दाबी नपुग्ने कुनै रकम वा वस्तु कसैबाट बदनियतपूर्वक प्राप्त गरेमा निजले त्यस्तो रकम वा वस्तु र त्यस्तो रकम वा वस्तु प्राप्त गरेको दिनदेखि फिर्ता गरेको दिनसम्म त्यस्तो रकममा कानून बमोजिम लाग्ने ब्याज वा त्यस्तो वस्तुबाट प्राप्त गरेको लाभ वा प्रतिफल समेत फिर्ता गर्नु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम प्राप्त गरेको रकम वा वस्तुको कारणवश हानि, नोक्सानी भएमा त्यस वापतको क्षतिपूर्ति समेत निजले बुझाउनु पर्नेछ ।"
                            }
                        ]
                    },
                    {
                        "type": "section",
                        "section_number": "६६८",
                        "title": "तेस्रो व्यक्तिले भुक्तान गरेको ऋण चुक्ता गर्नु पर्ने :",
                        "content": "कुनै व्यक्तिले भुक्तान गर्नु पर्ने ऋण निजको जानकारी बिना अन्य कुनै तेस्रो व्यक्तिले भुक्तान गरेमा निजले भुक्तान गरेको ऋण त्यसरी तिरिदिने व्यक्तिलाई भुक्तानी गर्नु पर्नेछ ।"
                    },
                    {
                        "type": "section",
                        "section_number": "६६९",
                        "title": "भुक्तान गर्नु पर्ने कर अर्कोले भुक्तान गरेमा शोधभर्ना दाबी गर्न सक्ने :",
                        "content": "कुनै व्यक्तिले भुक्तान गर्नु पर्ने कर अर्को व्यक्तिले भुक्तान गरेमा त्यस्तो कर भुक्तानी गर्नु पर्ने कर्तव्य भएको व्यक्तिबाट शोधभर्ना दाबी गर्न सक्नेछ ।",
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनका लागि “कर” भन्नाले कुनै पनि किसिमको सरकारी शुल्क, दस्तुर, महसुल, जरिबाना सम्झनु पर्छ र सो शब्दले स्थानीय कर समेतलाई जनाउँछ ।"
                        }
                    },
                    {
                        "type": "section",
                        "section_number": "६७०",
                        "title": "भेट्टाएको वस्तु प्रहरीलाई सूचना दिई राख्न सक्ने :",
                        "subsections": [
                            {
                                "subsection_number": "(१)",
                                "content": "(१) कसैले कुनै वस्तु कुनै किसिमले भेट्टाएकोमा त्यसको यथार्थ विवरण सहित प्रहरीलाई सूचना दिई त्यस्तो वस्तु सम्बन्धित धनी फेला नपरेसम्म आफैँसँग सुरक्षित राख्न सक्नेछ ।"
                            },
                            {
                                "subsection_number": "(२)",
                                "content": "(२) उपदफा (१) बमोजिमको वस्तुको धनी पत्ता लगाउन र त्यस्तो वस्तु राख्नका लागि भएको खर्च सम्बन्धित धनीले व्यहोर्नु पर्नेछ र त्यस्तो खर्च नदिएसम्म त्यस्तो वस्तु पाउने व्यक्तिले नै राख्न सक्नेछ ।"
                            },
                            {
                                "subsection_number": "(३)",
                                "content": "(३) उपदफा (१) बमोजिम राखिएको वस्तु तीन वर्षसम्ममा पनि कसैले दाबी गर्न नआएमा त्यस्तो वस्तु भेट्टाउने व्यक्तिको हुनेछ ।"
                            }
                        ]
                    },
                    {
                        "type": "section",
                        "section_number": "६७१",
                        "title": "हदम्याद :",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले मुद्दा गर्नु पर्ने कारण उत्पन्न भएको मितिले दुई वर्षभित्र नालिस गर्न सक्नेछ ।"
                    }
                ]
            },
            {
                "type": "chapter",
                "chapter_number": "१७",
                "title": "दुष्कृति (टर्टस्) सम्बन्धी व्यवस्था",
                "sections": [
                    {
                        "type": "section",
                        "section_number": "६७२",
                        "title": "दुष्कृति गरेको मानिने :",
                        "subsections": [
                            {
                                "subsection_number": "(१)",
                                "content": "(१) कसैले आफ्‌नो वा यस परिच्छेद बमोजिम आफैँले दायित्व वहन गर्नु पर्ने अरू कसैको त्रुटि, हेलचेक्रयाइँ वा लापरवाही जेसुकैबाट भए तापनि गरेको कुनै काम (कमिसन) वा अकर्मण्यता (ओमिशन) बाट कसैको जीउ, ज्यान वा सम्पत्ति वा कानून बमोजिम संरक्षित हक वा हितमा कुनै किसिमले हानि, नोक्सानी पुऱ्याउनु हुँदैन ।"
                            },
                            {
                                "subsection_number": "(२)",
                                "content": "(२) उपदफा (१) बमोजिमको काम वा अकर्मण्यताका सम्बन्धमा पक्षहरू बीच कुनै पूर्व करार सम्बन्ध भएको रहेनछ भने त्यस्तो काम वा हेलचेक्र्याइँको परिणाम स्वरूप उत्पन्न हानि, नोक्सानीलाई दुष्कृति गरेको मानिनेछ ।"
                            },
                            {
                                "subsection_number": "(३)",
                                "content": "(३) उपदफा (२) बमोजिम दुष्कृति गरेकोमा त्यस्तो कार्य गर्ने व्यक्तिले यस परिच्छेद बमोजिम दायित्व व्यहोर्नु पर्ने छ ।"
                            },
                            {
                                "subsection_number": "(४)",
                                "content": "(४) X",
                                "note": "Removed as per amendment referenced by footnote X on page 238"
                            }
                        ],
                        "explanation": {
                            "type": "explanation",
                            "title": "स्पष्टीकरण :",
                            "content": "यस परिच्छेदको प्रयोजनको लागि “अकर्मण्यता” भन्नाले कसैले गर्नु पर्ने काम नगरेको अवस्था सम्झनु पर्छ ।"
                        }
                    },
                    {
                        "type": "section",
                        "section_number": "६७३",
                        "title": "आमा, बाबुले दायित्व व्यहोर्नु पर्ने :",
                        "content": "चौध वर्ष उमेर पूरा नभएको नाबालकले गरेको दुष्कृति वापत निजसँग बसेको आमा बाबु, आमा वा बाबु नभए निज उपर मातृक तथा पैत्रिक अख्तियारी प्रयोग गर्ने व्यक्तिले दायित्व व्यहोर्नु पर्नेछ ।"
                    },
                    {
                        "type": "section",
                        "section_number": "६७४",
                        "title": "संरक्षक वा माथवरले दायित्व व्यहोर्नु पर्ने :",
                        "content": "होस ठेगानमा नरहेको व्यक्तिले गरेको हानि, नोक्सानी वापत निजको संरक्षक वा माथवर जवाफदेही हुनेछ र सोही बमोजिम निजले दायित्व व्यहोर्नु पर्नेछ ।"
                    },
                    {
                        "type": "section",
                        "section_number": "६७५",
                        "title": "काम लगाउने व्यक्तिले दायित्व व्यहोर्नु पर्ने :",
                        "subsections": [
                            {
                                "subsection_number": "(१)",
                                "content": "(१) आफूले काममा लगाएको घरेलु सहायक, अन्य कामदार वा कर्मचारीले त्यस्तो कामको सिलसिलामा असल नियतले गरेको कुनै कार्यबाट कसैलाई हानि, नोक्सानी भएमा त्यसरी काममा लगाउने व्यक्ति, फर्म, कम्पनी वा संस्थाले त्यसको दायित्व व्यर्होनु पर्नेछ ।"
                            },
                            {
                                "subsection_number": "(२)",
                                "content": "(२) उपदफा (१) मा जुनसुकै कुरा लेखिएको भए तापनि कामदार वा कर्मचारीको हेलचेक्र्याइँ वा वदनियतले गरेको काम वापतको दायित्व त्यस्तो कामदार वा कर्मचारीले व्यर्होनु पर्नेछ ।"
                            }
                        ]
                    },
                    {
                        "type": "section",
                        "section_number": "६७६",
                        "title": "पशुले गरेको हानि, नोक्सानी वापत पशु धनीले दायित्व व्यहोर्नु पर्ने :",
                        "content": "आफूले पालेको वा आफ्नो नियन्त्रणमा रहेको पशुले कसैलाई पुऱ्याएको हानि, नोक्सानी *बापतको दायित्व त्यस्तो पशु धनीले ब्यहोर्नु पर्नेछ । तर त्यस्तो पशुको स्वभावअनुसार पशु धनीले पर्याप्त सुरक्षात्मक उपाय अपनाई उपयुक्त तरिकाले नियन्त्रण राखेको अवस्थामा हानि, नोक्सानी गरेकोमा वा हानि, नोक्सानी पुगेको व्यक्तिकै काम, त्रुटि वा हेलचेक्र्याइँबाट हानि, नोक्सानी भएकोमा पशु धनीले दायित्व व्यहोर्नु पर्ने छैन ।",
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनको लागि “पशु” भन्नाले घर पालुवा वा आफ्नो नियन्त्रणमा रहेको जुनसुकै किसिमको जंगली पशु वा पंक्षी सम्झनु पर्छ र सो शब्दले घरपालुवा, घस्रने जनावर वा जंगली पंक्षी समेतलाई जनाउँछ ।"
                        }
                    },
                    {
                        "type": "section",
                        "section_number": "६७७",
                        "title": "घर भत्किई हानि, नोक्सानी भएकोमा घर धनीले दायित्व व्यर्होनु पर्ने :",
                        "content": "फ्नै कुनै घर निर्माण गर्दाका बखत वा निर्माण गरिसकेको जेसुकै भए तापनि त्यस्तो घर पूरा वा आंशिक रूपमा भत्किई वा त्यसको कुनै अंशले कसैलाई कुनै किसिमको हानि, नोक्सानी भएकोमा सम्बन्धित घर धनीले दायित्व व्यहोर्नु पर्नेछ ।"
                    },
                    {
                        "type": "section",
                        "section_number": "६७८",
                        "title": "सम्पत्ति धनीले दायित्व व्यहोर्नु पर्ने :",
                        "content": "देहायको कुनै कारणबाट कसैलाई हानि, नोक्सानी भएमा सम्बन्धित सम्पत्ति धनीले दायित्व व्यहोर्नेछ :-",
                        "clauses": [
                            {
                                "clause_letter": "(क)",
                                "content": "कुनै मेशिन, उपकरण वा यन्त्रलाई त्यसको प्रकृति अनुसार उपयुक्त ढङ्गबाट सुरक्षाका उपायहरू नअपनाएको कारणले विस्फोटन भएमा,"
                            },
                            {
                                "clause_letter": "(ख)",
                                "content": "कुनै प्रज्वलनशील वा विस्फोटक पदार्थलाई त्यसको प्रकृति अनुसार उपयुक्त ढङ्गबाट सुरक्षाका उपायहरू नअपनाएको कारणबाट त्यसमा आगलागी भएमा वा सो विस्फोटन भएमा,"
                            },
                            {
                                "clause_letter": "(ग)",
                                "content": "कुनै औद्योगिक प्रतिष्ठानले निर्धारित मापदण्ड विपरीत हुने गरी अत्याधिक धुँवा, ध्वनि पैदा गरेकोमा,"
                            },
                            {
                                "clause_letter": "(घ)",
                                "content": "विपद्को कारणले वा कुनै तेस्रो व्यक्तिको कामले बाहेक कुनै राजमार्ग, सडक, गल्ली, बाटोमा रुख ढलेको वा ढालेकोमा,"
                            },
                            {
                                "clause_letter": "(ङ)",
                                "content": "निर्धारित मापदण्ड विपरीत हुने गरी उपयुक्त ढङ्गबाट पूर्व सावधानीका उपायहरू नअपनाई खुला रूपमा नहर, कुलो, पाइप वा ढलबाट दूषित, विषालु वा सरुवा रोग लाग्ने पदार्थ निष्काशन भएमा ।"
                            }
                        ]
                    },
                    {
                        "type": "section",
                        "section_number": "६७९",
                        "title": "घरको मुलीले दायित्व व्यहोर्ने :",
                        "content": "कुनै घरबाट कुनै किसिमको फोहोर मैला वा वस्तु फालेको कारणबाट कसैलाई हानि, नोक्सानी भएकोमा सम्बन्धित घर मुलीले दायित्व व्यहोर्नु पर्नेछ ।",
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनका लागि,-\n(१) “घर” भन्नाले घर वा छाप्रो सम्झनु पर्छ र सो शब्दले घरको संरचना समेतलाई जनाउँछ ।\n(२) “घर मुली” भन्नाले घर परिवारमा मुख्य भई काम गर्ने व्यक्ति सम्झनु पर्छ र सो शब्दले कसैको घरमा बहालमा बस्ने व्यक्तिको हकमा बहालवालाको परिवारको मुख्य भई काम गर्ने व्यक्ति समेतलाई जनाउँछ ।"
                        }
                    },
                    {
                        "type": "section",
                        "section_number": "६८०",
                        "title": "अनधिकृत प्रवेशको दायित्व व्यहोर्नु पर्ने :",
                        "content": "कसैको सम्पत्तिमा अनधिकृत प्रवेश (ट्रेसपास) गरेको कारणले भएको हानि, नोक्सानी वापत अनधिकृत प्रवेश गर्ने व्यक्तिले दायित्व व्यहोर्नु पर्नेछ ।",
                        "explanation": {
                            "type": "explanation",
                            "title": "स्पष्टीकरण :",
                            "content": "यस दफाको प्रयोजनका लागि “अनधिकृत प्रवेश” भन्नाले अचल सम्पत्ति भए अर्काको हक, भोगचलन वा स्वामित्वमा रहेको सम्पत्तिमा गैरकानूनी प्रवेश,* त्यसको उत्पादनको कब्जा, अनधिकृत क्षति, हस्तक्षेप वा गैरकानूनी खिचोला र चल सम्पत्ति भए अर्काको हक, भोगचलन वा स्वामित्वमा रहेको सम्पत्ति जबरजस्ती कब्जा गर्ने, लैजाने, त्यसबाट प्राप्त लाभ लिने वा भोगचलन गर्नलाई बाधा विरोध गर्ने काम सम्झनु पर्छ र सो शब्दले कुनै पनि किसिमको सम्पत्तिलाई अनधिकृत रूपमा नियन्त्रण गर्ने काम समेतलाई जनाउँछ ।"
                        }
                    },
                    {
                        "type": "section",
                        "section_number": "६८१",
                        "title": "संयुक्त रूपमा दायित्व व्यहोर्नु पर्ने :",
                        "subsections": [
                            {
                                "subsection_number": "(१)",
                                "content": "(१) यस परिच्छेद बमोजिम दुष्कृति मानिने काम एकभन्दा बढी व्यक्तिबाट भएकोमा अन्यथा प्रमाणित भएकोमा बाहेक निजहरूले गरेको दुष्कृतिको मात्राको अनुपातमा त्यस्तो प्रत्येक व्यक्ति व्यक्तिगत र सामूहिक रूपमा त्यस्तो कामबाट भएको क्षति वापत जिम्मेवार हुनेछन् ।"
                            },
                            {
                                "subsection_number": "(२)",
                                "content": "(२) उपदफा (१) बमोजिम दुष्कृतिको मात्राको अनुपातमा अलग अलग दायित्व निर्धारण गर्न सकिएमा सोही बमोजिम र नसकिएमा दुष्कृतिको लागि जिम्मेबार व्यक्ति सबैले समान रूपमा दायित्व व्यहोर्नु पर्नेछ ।"
                            }
                        ]
                    },
                    {
                        "type": "section",
                        "section_number": "६८२",
                        "title": "दायित्व वापत क्षतिपूर्ति व्यहोर्नु पर्ने :",
                        "subsections": [
                            {
                                "subsection_number": "(१)",
                                "content": "(१) यस परिच्छेद बमोजिम भएको दुष्कृति वापतको दायित्व व्यहोर्नु पर्दा दृष्कृति गर्नेले क्षतिपूर्ति व्यहोर्नु पर्नेछ ।"
                            }
                        ]
                    }
                ]
            }
        ]
    }
}