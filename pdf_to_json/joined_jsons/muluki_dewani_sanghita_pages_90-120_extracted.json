{
    "metadata": {
        "document_title": "Muluki Dewani Sanghita (Pages 90-120)",
        "source_reference": "www.lawcommission.gov.np",
        "watermark_text": "नेपाल कानुन आयोग",
        "page_range": "90-120"
    },
    "document_content": [
        {
            "section_continuation_pre_268": {
                "points": [
                    {
                        "point_letter": "ज",
                        "content": "सम्पत्ति कुनै तवरले नष्ट वा समाप्त गर्न,"
                    },
                    {
                        "point_letter": "झ",
                        "content": "सम्पत्ति प्राप्त वा सुरक्षा गर्ने सम्बन्धमा कुनै पनि किसिमले कानूनी कारबाही चलाउन ।"
                    }
                ]
            }
        },
        {
            "section": {
                "section_number": "२६८",
                "section_title": "भोगाधिकार रहेको मानिने",
                "content": "कसैले कुनै सम्पत्ति भोग गर्ने मनसायले कानून बमोजिम आफूसँग राखेमा त्यस्तो सम्पत्तिमा निजको भोगाधिकार रहेको मानिनेछ ।"
            }
        },
        {
            "section": {
                "section_number": "२६९",
                "section_title": "भोगाधिकार प्राप्त गर्न सकिने अवस्था",
                "subsections": [
                    {
                        "subsection_number": "१",
                        "content": "देहायको अवस्थामा कुनै सम्पत्ति उपर भोगाधिकार प्राप्त गर्न सकिनेछ :-",
                        "clauses": [
                            {
                                "clause_letter": "क",
                                "content": "स्वामित्ववालाको हैसियतले,"
                            },
                            {
                                "clause_letter": "ख",
                                "content": "अन्य व्यक्तिको स्वामित्वमा रहेको सम्पत्ति कानून बमोजिम प्राप्त गरेर,"
                            },
                            {
                                "clause_letter": "ग",
                                "content": "भोगाधिकारको सहमति लिई ।"
                            }
                        ]
                    },
                    {
                        "subsection_number": "२",
                        "content": "असल मनसाय, शान्तिपूर्ण वा खुला रूपमा प्राप्त गरेको भोगाधिकारलाई मात्र कानूनी रूपले भोगाधिकार प्राप्त गरेको मानिनेछ ।"
                    }
                ]
            }
        },
        {
            "section": {
                "section_number": "२७०",
                "section_title": "भोगाधिकार प्राप्त गर्न सक्ने व्यक्ति",
                "subsections": [
                    {
                        "subsection_number": "१",
                        "content": "भोगाधिकार आफैँले वा प्रतिनिधि मार्फत प्राप्त गर्न सकिनेछ ।"
                    },
                    {
                        "subsection_number": "२",
                        "content": "असक्षम वा अर्धसक्षम व्यक्तिले संरक्षक वा माथवर मार्फत भोगाधिकार प्राप्त गर्न सक्नेछ ।"
                    }
                ]
            }
        },
        {
            "section": {
                "section_number": "२७१",
                "section_title": "भोगाधिकारवालाको अधिकार",
                "subsections": [
                    {
                        "subsection_number": "१",
                        "content": "कानूनको अधीनमा रही कुनै पनि व्यक्तिलाई भोगाधिकारको हैसियतले देहायको अधिकार प्राप्त हुनेछः-",
                        "clauses": [
                            {
                                "clause_letter": "क",
                                "content": "आफ्नो भोगमा रहेको सम्पत्ति प्रचलित कानून वा त्यस्तो सम्पत्तिका सम्बन्धमा कुनै करार भएको भए त्यस्तो करारको अधीनमा रही निर्वाध रूपमा भोग गर्न,"
                            },
                            {
                                "clause_letter": "ख",
                                "content": "आफ्नो भोगमा रहेको सम्पत्तिबाट प्राप्त हुने जुनसुकै लाभ उपभोग गर्न ।"
                            }
                        ]
                    },
                    {
                        "subsection_number": "२",
                        "content": "कसैले आफ्‌नो स्वामित्वमा नरहेको सम्पत्ति असल नियतले भोग गरेमा त्यस्तो सम्पत्तिमा पछि निजको भोगाधिकार नरहने भए तापनि निजले त्यस्तो सम्पत्तिमा भोगाधिकार रहेको अवधिमा सम्बन्धित स्वामित्ववालाको सहमति लिई त्यस्तो सम्पत्तिको व्यवस्थापन, मर्मत सम्भार वा रेखदेख गर्दा लागेको अत्यावश्यक खर्च त्यस्तो सम्पत्तिको स्वामित्ववालासँग सोधभर्ना गरी लिन पाउनेछ ।"
                    },
                    {
                        "subsection_number": "३",
                        "content": "उपदफा (२) मा जुनसुकै कुरा लेखिएको भए तापनि त्यस्तो उपदफा बमोजिमको खर्च सोधभर्ना नभएसम्म साविकको भोगाधिकारवालाले त्यस्तो सम्पत्ति आफैँसँग राख्न पाउनेछ ।"
                    },
                    {
                        "subsection_number": "४",
                        "content": "आफ्नो स्वामित्वमा नरहेको सम्पत्ति असल नियतले भोगाधिकार गर्दा कुनै व्यक्तिले त्यस्तो सम्पत्तिमा कुनै वस्तु जडान गरेको भए त्यस्तो सम्पत्ति नबिग्रने गरी आफूले जडान गरेको वस्तु उप्काउन वा झिक्न सक्नेछ ।"
                    }
                ]
            }
        },
        {
            "section": {
                "section_number": "२७२",
                "section_title": "भोगाधिकार समाप्त हुने अवस्था",
                "content": "देहायका कुनै अवस्थामा कुनै व्यक्तिको सम्पत्ति माथि रहेको भोगाधिकार अन्त्य भएको मानिनेछः-",
                "clauses": [
                    {
                        "clause_letter": "क",
                        "content": "निजले सम्पत्ति परित्याग गरेमा,"
                    },
                    {
                        "clause_letter": "ख",
                        "content": "निजले सम्पत्ति हस्तान्तरण गरेमा,"
                    },
                    {
                        "clause_letter": "ग",
                        "content": "कुनै सम्पत्ति पूर्णरूपमा नष्ट वा बेकम्मा भएमा ।"
                    }
                ]
            }
        },
        {
            "section": {
                "section_number": "२७३",
                "section_title": "प्रतिकूल भोगाधिकार रहेको मानिने",
                "subsections": [
                    {
                        "subsection_number": "१",
                        "content": "यस परिच्छेदमा अन्यत्र जुनुसकै कुरा लेखिएको भए तापनि कुनै व्यक्तिले अर्को व्यक्तिको चल सम्पत्तिको हकमा तीन वर्ष र जमिनको हकमा तीस वर्षभन्दा बढी समयदेखि त्यस्तो सम्पत्ति वा जमिन आफ्नै सम्पत्ति वा जमिन सरह भोग गरेमा त्यस्ता सम्पत्ति वा जमिनमा निजको प्रतिकूल भोगाधिकार रहेको मानिनेछ ।",
                        "proviso_block": {
                            "introduction": "तर,",
                            "points": [
                                {
                                    "marker": "क",
                                    "content": "सरकारी, सार्वजनिक, सामुदायिक वा गुठीको जग्गा जतिसुकै समयसम्म भोग गरेको भए तापनि प्रतिकूल भोगाधिकार प्राप्त हुने छैन ।"
                                },
                                {
                                    "marker": "ख",
                                    "content": "कुनै सम्पत्ति वा जमिनको सम्बन्धमा करार वा अन्य कानूनद्वारा छुट्टै व्यवस्था भएकोमा सोही बमोजिम हुनेछ ।"
                                }
                            ]
                        }
                    },
                    {
                        "subsection_number": "२",
                        "content": "उपदफा (१) बमोजिम कुनै व्यक्तिलाई कुनै सम्पत्तिमा प्रतिकूल भोगाधिकार प्राप्त भएमा त्यस्तो व्यक्तिले त्यस्तो सम्पत्ति आफ्नो नाममा स्वामित्व कायम गराउन सक्नेछ ।"
                    },
                    {
                        "subsection_number": "३",
                        "content": "उपदफा (१) मा जुनसुकै कुरा लेखिएको भए तापनि स्वामित्ववालाको जानकारी विना, गोप्य रूपमा वा जबरजस्ती कुनै चल सम्पत्ति वा जमिन भोग गरेकोमा यो दफाको व्यवस्था लागू हुने छैन ।"
                    },
                    {
                        "subsection_number": "४",
                        "content": "यस दफा बमोजिमको अवधि गणना गर्दा यो संहिता प्रारम्भ भएको मितिबाट गणना गरिनेछ ।"
                    }
                ]
            }
        },
        {
            "section": {
                "section_number": "२७४",
                "section_title": "क्षतिपूर्ति तिर्नु पर्ने",
                "subsections": [
                    {
                        "subsection_number": "१",
                        "content": "कसैले कुनै सम्पत्ति जवरजस्ती, वदनियतपूर्वक वा गोप्य रूपमा भोग गरेमा त्यस्तो सम्पत्ति भोग गर्दा प्राप्त गरेको लाभ र त्यस्तो सम्पत्ति सम्बन्धित व्यक्तिलाई फिर्ता गर्नु पर्नेछ र त्यस्तो सम्पत्ति भोग गर्दा आफ्नो हेलचक्र्याइँबाट हुन पुगेको नोक्सानी वापत मनासिब क्षतिपूर्ति समेत तिर्नु पर्नेछ ।"
                    },
                    {
                        "subsection_number": "२",
                        "content": "अरुको सम्पत्ति आफ्नो भोगाधिकारमा रहेको अवधिमा हराएमा वा क्षति भएमा भोगाधिकारवालाले त्यस्तो सम्पत्ति वापत सम्बन्धित व्यक्तिलाई क्षतिपूर्ति तिर्नु पर्नेछ ।"
                    }
                ]
            }
        },
        {
            "section": {
                "section_number": "२७५",
                "section_title": "हदम्याद",
                "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको थाहा पाएको मितिले एक वर्षभित्र नालिस गर्न सक्नेछ ।"
            }
        },
        {
            "chapter": {
                "chapter_number": "३",
                "chapter_title": "सम्पत्तिको उपभोग सम्बन्धी व्यवस्था",
                "sections": [
                    {
                        "section_number": "२७६",
                        "section_title": "अन्य व्यक्तिको सम्पत्ति उपभोग, बिगार्न वा प्राप्त गर्न नपाउने",
                        "subsections": [
                            {
                                "subsection_number": "१",
                                "content": "कसैले पनि अन्य व्यक्तिको सम्पत्ति निजको मञ्जुरी बिना उपभोग गर्न पाउने छैन ।"
                            },
                            {
                                "subsection_number": "२",
                                "content": "कसैले पनि अन्य व्यक्तिको बाटो वा निकास बन्द गरी, आफ्नो जग्गाको साँधमा कुनै काम वा निर्माण गरी वा अन्य कुनै पनि तवरले कुनै व्यक्तिको सम्पत्ति बिगार्न पाउने छैन ।"
                            },
                            {
                                "subsection_number": "३",
                                "content": "कसैले पनि अन्य व्यक्तिको सम्पत्ति निजको मञ्जुरी बिना प्राप्त गर्न सक्ने छैन ।",
                                "proviso": "तर नेपाल सरकारले सार्वजनिक हितको लागि कानून बमोजिम कुनै व्यक्तिको सम्पत्ति प्राप्त गर्न सक्नेछ ।"
                            },
                            {
                                "subsection_number": "४",
                                "content": "कसैले पनि कानून बमोजिम बाहेक कुनै व्यक्तिको मञ्जुरी नलिई निजको घर कम्पाउण्डमा प्रवेश गर्न पाउने छैन ।"
                            }
                        ]
                    },
                    {
                        "section_number": "२७७",
                        "section_title": "सम्पत्ति अनतिक्रम्य हुने",
                        "subsections": [
                            {
                                "subsection_number": "१",
                                "content": "कसैले पनि अन्य व्यक्तिको सम्पत्ति च्यापी, मिची वा कुनै तवरले खिचोला वा अतिक्रमण गर्न हुँदैन ।"
                            },
                            {
                                "subsection_number": "२",
                                "content": "उपदफा (१) बमोजिमको कुनै काम गरी कसैले अन्य व्यक्तिको सम्पत्ति आफ्‌नो कब्जामा लिएमा निजले त्यस्तो सम्पत्ति खिचोला वा अतिक्रमण गरेको मानिनेछ ।"
                            }
                        ]
                    },
                    {
                        "section_number": "२७८",
                        "section_title": "सुरक्षात्मक उपाय अपनाउनु पर्ने",
                        "content": "कुनै व्यक्तिले आफ्‌नो घर वा जग्गामा कुनै काम गर्दा सँधियारको घर वा जग्गा वा सँधियारलाई कुनै किसिमले हानि, नोक्सानी नहुने वा असर नपर्ने गरी सुरक्षात्मक उपाय अपनाउनु पर्नेछ ।",
                        "proviso": "तर कुनै सँधियारले व्यावसायिक कारोबार गरेकोमा बाहेक आफ्नो घर वा जग्गाको उपभोग र प्रयोग गर्दा आएको वा निस्केको सामान्य प्रकृतिको ग्याँस, गन्ध, धुवाँ वा आवाज जस्ता कुराले घर वा जग्गालाई हानि, नोक्सानी पारेको वा असर पारेको मानिने छैन ।"
                    },
                    {
                        "section_number": "२७९",
                        "section_title": "सहमति नलिई अर्काको जग्गामा घर बनाउन नहुने",
                        "subsections": [
                            {
                                "subsection_number": "१",
                                "content": "कसैले पनि स्वामित्ववालाको लिखित सहमति नलिई निजको जग्गामा घर बनाउन सक्ने छैन ।"
                            },
                            {
                                "subsection_number": "२",
                                "content": "कसैले स्वामित्ववालाको लिखित सहमति नलिई निजको जग्गामा घर बनाएमा जग्गाधनीले चाहेमा त्यस्तो घरको बजार मूल्यको पच्चीस प्रतिशतसम्म कम मूल्यमा त्यस्तो घर खरिद गर्न पाउनेछ ।"
                            },
                            {
                                "subsection_number": "३",
                                "content": "उपदफा (२) बमोजिम जग्गाधनीले त्यस्तो घर खरिद गरी नलिएमा घरधनीले स्वामित्ववालाको मञ्जुर भएमा त्यस्तो घर भएको जग्गाको बजार मूल्यको पच्चीस प्रतिशतसम्म मूल्य थप गरी त्यस्तो जग्गा खरिद गर्न सक्नेछ ।"
                            },
                            {
                                "subsection_number": "४",
                                "content": "उपदफा (२) वा (३) बमोजिम घर वा जग्गा खरिद बिक्री गरी लिन दिन दुवै पक्ष मञ्जुरी नभएमा घर बनाउनेले त्यस्तो घर बनाएको मितिले तीन महिनाभित्र घर भत्काई आफ्नो मालसामान लैजानु पर्नेछ ।"
                            },
                            {
                                "subsection_number": "५",
                                "content": "उपदफा (४) बमोजिमको अवधिभित्र घर नभत्काएमा त्यस्तो घर जग्गाधनीको हुनेछ ।"
                            }
                        ]
                    },
                    {
                        "section_number": "२८०",
                        "section_title": "झ्याल राख्दा जग्गा छोड्नु पर्ने",
                        "content": "कुनै व्यक्ति वा सरकारी निकायले सँधियारको जग्गा तर्फ झ्याल वा ढोका राखी घर बनाउनु पर्ने भएमा सम्बन्धित निकायले तोकेको मापदण्ड बमोजिमको जग्गा छोड्नु पर्नेछ ।"
                    },
                    {
                        "section_number": "२८१",
                        "section_title": "घर वा बलेसीको पानी झार्न नपाउने",
                        "content": "कसैले पनि आफ्नो घर वा वलेसीबाट अर्काको घर, जग्गा वा सार्वजनिक बाटोमा पानी झार्न पाउने छैन ।"
                    },
                    {
                        "section_number": "२८२",
                        "section_title": "सँघियारको जग्गासँग जोडी सेफ्टी ट्याङ्की बनाउन नहुने",
                        "subsections": [
                            {
                                "subsection_number": "१",
                                "content": "कसैले पनि सँधियारको जग्गासँग जोडी सेफ्टी ट्याङ्की बनाउन पाउने छैन ।"
                            },
                            {
                                "subsection_number": "२",
                                "content": "कसैले आफ्‌नो जग्गामा सेफ्टी ट्याङ्की बनाउनु परेमा सँधियारको जग्गा तर्फ सँधियारको स्वीकृति भएकोमा बाहेक कम्तीमा सम्बन्धित निकायले तोकेको मापदण्ड बमोजिमको जग्गा छोड्नु पर्नेछ ।"
                            }
                        ]
                    },
                    {
                        "section_number": "२८३",
                        "section_title": "इनार वा कुवा खन्दा जग्गा छोड्नु पर्ने",
                        "content": "कसैले आफ्‌नो जग्गामा इनार वा कुवा खन्दा सँधियारको जग्गाबाट कम्तीमा एक मिटर दुरी कायम हुने गरी जग्गा छोड्नु पर्नेछ ।"
                    },
                    {
                        "section_number": "२८४",
                        "section_title": "असर पर्ने गरी रुख बिरुवा लगाउन नहुने",
                        "subsections": [
                            {
                                "subsection_number": "१",
                                "content": "कसैले पनि रुख वा बिरुवा लगाउँदा अन्य व्यक्तिको घर, जग्गा वा कुनै सम्पत्तिलाई असर पर्ने गरी लगाउन हुँदैन ।"
                            },
                            {
                                "subsection_number": "२",
                                "content": "कुनै व्यक्तिले आफ्नो जग्गामा लगाएको रुख वा बिरुवाले अन्य व्यक्तिको घर जग्गा वा अन्य सम्पत्तिमा फैलिई असर पुऱ्याएमा त्यस्तो रुख वा बिरुवा लगाउने व्यक्तिले त्यस्तो व्यक्तिको घर, जग्गा वा सम्पत्ति नोक्सान नहुने गरी अरुलाई असर पर्ने रुख वा बिरुवाको हाँगो वा जरा काट्नु पर्नेछ ।"
                            },
                            {
                                "subsection_number": "३",
                                "content": "उपदफा (२) बमोजिम रुख वा बिरुवा लगाउने व्यक्तिले रुख वा बिरुवाको हाँगो वा जरा नकाटेमा त्यसबाट असर पर्ने व्यक्तिले त्यस्ता रुख वा बिरुवाको हाँगो वा जरा आफैँले काट्न सक्नेछ ।"
                            }
                        ]
                    },
                    {
                        "section_number": "२८५",
                        "section_title": "क्षतिपूर्ति भराई लिन सक्ने",
                        "content": "कसैले यस परिच्छेद बमोजिम गरेको काम कारबाहीबाट कुनै व्यक्तिलाई क्षति हुन गएमा क्षतिबाट मर्का पर्ने व्यक्तिले त्यस्तो काम गर्ने व्यक्तिबाट मनासिब क्षतिपूर्ति भराई लिन सक्नेछ ।"
                    },
                    {
                        "section_number": "२८६",
                        "section_title": "हदम्याद",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको थाहा पाएको मितिले छ महिनाभित्र नालिस गर्न सक्नेछ ।"
                    }
                ]
            }
        },
        {
            "chapter": {
                "chapter_number": "४",
                "chapter_title": "जग्गा आवाद, भोगचलन तथा दर्ता सम्बन्धी व्यवस्था",
                "sections": [
                    {
                        "section_number": "२८७",
                        "section_title": "अर्काको जग्गा भोगचलन गर्न नहुने",
                        "content": "कसैले पनि अन्य व्यक्तिको हक, भोग र स्वामित्वको जग्गा निजको मञ्जुरी नलिई आवाद गर्न वा भोगचलन गर्न वा गराउन हुँदैन ।"
                    },
                    {
                        "section_number": "२८८",
                        "section_title": "कुलो बनाउन दिनु पर्ने",
                        "subsections": [
                            {
                                "subsection_number": "१",
                                "content": "जग्गा आवाद गर्न कसैलाई अन्य व्यक्तिको जग्गाबाट कुलो बनाउनु पर्ने भई जग्गा मागेमा सम्बन्धित जग्गाधनीले उपयुक्त ठहऱ्याएको ठाउँबाट त्यस्तो व्यक्तिलाई कुलो बनाउनको लागि जग्गा दिनु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम कुलो बनाउन जग्गा दिए वापत कुलो बनाउने व्यक्तिले सट्टा जग्गा, कुलो बनाई प्रयोग भएको जग्गाको प्रचलित मूल्य बमोजिमको रकम वा मनासिब क्षतिपूर्ति सम्बन्धित जग्गाधनीलाई दिनु पर्नेछ ।"
                            },
                            {
                                "subsection_number": "३",
                                "content": "उपदफा (२) मा जुनसुकै कुरा लेखिएको भए तापनि सार्वजनिक वा सरकारी जग्गामा कुलो बनाएकोमा कुलोमा परेको जग्गा वापत सट्टा जग्गा, जग्गाको मूल्य वा क्षतिपूर्ति दिनु पर्ने छैन ।"
                            }
                        ]
                    },
                    {
                        "section_number": "२८९",
                        "section_title": "नदी वा खोलाको सबै पानी प्रयोग गर्न नसक्ने",
                        "content": "कसैले आफ्नो जग्गामा उत्पत्ति भएको वा त्यसबाट बगेको नदी वा खोलाको सम्पूर्ण पानी तल्लो तटवर्ती जग्गाधनीले प्रयोग गर्न नपाउने, त्यस्तो नदी वा खोलामा रहेका जलचर बाँच्न नसक्ने वा पर्यावरणमा प्रतिकूल हुने गरी प्रयोग गर्न पाउने छैन ।"
                    },
                    {
                        "section_number": "२९०",
                        "section_title": "सिंचित खेतलाई असर पर्ने गरी नयाँ कुलो बनाउन नसक्ने",
                        "content": "कसैले पनि पहिले बनाई सञ्चालनमा रहेको कुलोद्वारा सिंचित खेतमा पानी सारभूत रूपमा कम हुने गरी त्यसभन्दा माथि नयाँ कुलो बनाउन पाउने छैन ।"
                    },
                    {
                        "section_number": "२९१",
                        "section_title": "कुलोको पानीको उपयोग र बाँडफाँट",
                        "subsections": [
                            {
                                "subsection_number": "१",
                                "content": "कुलो बनाउनको लागि जुन व्यक्तिले श्रम वा खर्च गरेको छ सोही व्यक्तिले जग्गा आवाद गर्नको लागि कुलोको पानीमा पहिलो प्राथमिकता पाउनेछ ।"
                            },
                            {
                                "subsection_number": "२",
                                "content": "उपदफा (१) मा जुनसुकै कुरा लेखिएको भए तापनि परापूर्वदेखि भागबण्डा बमोजिम पानी प्रयोग गर्दै आएको ठाउँमा सबै व्यक्तिहरूले भागबण्डा अनुसार कुलोको पानी उपयोग गर्न पाउनेछन् ।"
                            },
                            {
                                "subsection_number": "३",
                                "content": "उपदफा (१) बमोजिम पानी उपयोग गर्ने व्यक्तिलाई पानी पर्याप्त भएपछि वा निजलाई पानी आवश्यक नपर्ने भएमा जुनसुकै व्यक्तिको कुलो भए पनि अन्य व्यक्तिले जग्गा आवाद गर्नलाई कुलोको पानी उपयोग गर्न पाउनेछ ।"
                            },
                            {
                                "subsection_number": "४",
                                "content": "कुनै व्यक्तिको जग्गा सिंचित भई बढी भएको पानी अर्को व्यक्तिको जग्गामा बगेकोमा सम्बन्धित जग्गाधनीको अनुमति बिना पनि प्रयोग गर्न सकिनेछ र त्यस वापत कुनै दाबी लाग्ने छैन ।"
                            }
                        ]
                    },
                    {
                        "section_number": "२९२",
                        "section_title": "सहमति बिना कुलो बदल्न नहुने",
                        "content": "कुनै व्यक्तिको जग्गामा मात्र बनेको कुलो अन्य व्यक्तिले समेत प्रयोग गर्दै आएको भएमा त्यस्तो कुलो भएको जग्गाधनीले कुलो उपभोग गर्ने व्यक्तिको सहमति बिना साबिकको कुलो अन्य ठाउँमा फेरबदल गर्न पाउने छैन ।"
                    },
                    {
                        "section_number": "२९३",
                        "section_title": "कुलोमा श्रम वा खर्च नगर्नेले पानी उपयोग गर्न नपाउने",
                        "subsections": [
                            {
                                "subsection_number": "१",
                                "content": "नयाँ कुलो बनाउँदा वा साबिक देखिको पुरानो कुलो मर्मत सम्भार गर्दा त्यस्तो कुलोको पानी उपयोग गर्ने सबै व्यक्तिहरूले आ-आफ्नो जग्गाको अनुपातमा आवश्यक श्रम वा खर्च गर्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम नयाँ कुलो बनाउँदा वा पुरानो कुलो मर्मत सम्भार गर्दा श्रम वा खर्च नव्यहोर्ने व्यक्तिले त्यस्तो कुलोको पानी उपयोग गर्न पाउने छैन ।"
                            }
                        ]
                    },
                    {
                        "section_number": "२९४",
                        "section_title": "आपसी सहमति बमोजिम कुलो बनाउन वा पानी उपयोग गर्न सकिने",
                        "content": "यस परिच्छेदमा अन्यत्र जुनसुकै कुरा लेखिएको भए तापनि जग्गा आवाद गर्न कुलो बनाउने वा पानी उपयोग गर्ने सम्बन्धमा सम्बन्धित जग्गाधनी वा कुलो बनाउने वा पानी उपयोग गर्ने बीच छुट्टै सहमति भएमा सोही सहमति बमोजिम कुलो बनाउन वा पानी उपयोग गर्न सकिनेछ ।"
                    },
                    {
                        "section_number": "२९५",
                        "section_title": "खोलाको साँधको जग्गा आवाद गर्ने",
                        "content": "कुनै जग्गाको बीचमा नदी वा खोला पसी वारिपारी जग्गा भएमा वा कुनै जग्गालाई नदी वा खोलाले कटान गरेमा नदी वा खोलाले जग्गा छाडेपछि त्यस्तो जग्गा सम्बन्धित व्यक्तिको नै हुनेछ र निजले आवाद गर्न पाउनेछ ।"
                    },
                    {
                        "section_number": "२९६",
                        "section_title": "दर्ता गर्न नहुने",
                        "content": "कसैले पनि अन्य व्यक्तिको हकको जग्गा आफ्‌नो नाममा दर्ता गराउन हुँदैन ।"
                    },
                    {
                        "section_number": "२९७",
                        "section_title": "नामसारी दाखिल खारेज गर्नु पर्ने",
                        "subsections": [
                            {
                                "subsection_number": "१",
                                "content": "कुनै जग्गाको दर्तावाला मरी आफ्नो नाउँमा जग्गा नामसारी गर्नु परेमा वा कुनै जग्गा कुनै व्यहोराले आफ्नो हक हुन आई दाखिल खारेज गर्नु परेमा सम्बन्धित व्यक्तिले त्यस्तो काम भएको पैंतीस दिनभित्र मालपोत कार्यालयमा निवेदन दिई नामसारी, दाखिल खारेज गराउनु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिमको म्याद नाघेपछि कुनै व्यक्तिले नामसारी, दाखिल खारेजको लागि निवेदन दिएमा मालपोत कार्यालयले जतिसुकै अवधि व्यतित भए तापनि एकसय रुपैयाँ दस्तुर लिई त्यस्तो जग्गा निवेदकको नाममा नामसारी, दाखिल खारेज गरिदिनु पर्नेछ ।"
                            }
                        ]
                    },
                    {
                        "section_number": "२९८",
                        "section_title": "हदम्याद",
                        "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको थाहा पाएको मितिले छ महिनाभित्र नालिस गर्न सक्नेछ ।"
                    }
                ]
            }
        },
        {
            "chapter": {
                "chapter_number": "५",
                "chapter_title": "सरकारी, सार्वजनिक तथा सामुदायिक सम्पत्ति सम्बन्धी व्यवस्था",
                "sections": [
                    {
                        "section_number": "२९९",
                        "section_title": "सरकारी सम्पत्ति मानिने",
                        "content": "नेपाल सरकार, प्रदेश सरकार र स्थानीय तहको हक, स्वामित्व, नियन्त्रण वा अधीनमा रहेको देहायको सम्पत्ति सरकारी सम्पत्ति मानिनेछ :-",
                        "footnote": {
                            "marker": "*",
                            "text": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।"
                        },
                        "clauses": [
                            {
                                "clause_letter": "क",
                                "content": "सरकारी घर, भवन वा जग्गा,"
                            },
                            {
                                "clause_letter": "ख",
                                "content": "सडक, बाटो वा रेल्वे,"
                            },
                            {
                                "clause_letter": "ग",
                                "content": "वन, जङ्गल वा वन जङ्गलमा रहेका रुख, बुट्यान,"
                            },
                            {
                                "clause_letter": "घ",
                                "content": "नदी, खोलानाला, ताल, पोखरी तथा त्यसको डिल,"
                            },
                            {
                                "clause_letter": "ङ",
                                "content": "नहर, कुलो वा ऐलानी, पर्ती जग्गा,"
                            },
                            {
                                "clause_letter": "च",
                                "content": "खनिज वा खनिज पदार्थ,"
                            },
                            {
                                "clause_letter": "छ",
                                "content": "हिमाल, भीर, पहरा, डगर, बगर, सार्वजनिक बाटोघाटो,"
                            },
                            {
                                "clause_letter": "ज",
                                "content": "सार्वजनिक, सामुदायिक, गुठी वा कुनै व्यक्तिको नाममा रहेको सम्पत्ति बाहेकको अन्य सम्पत्ति ।"
                            }
                        ]
                    },
                    {
                        "section_number": "३००",
                        "section_title": "सार्वजनिक सम्पत्ति मानिने",
                        "subsections": [
                            {
                                "subsection_number": "१",
                                "content": "सार्वजनिक प्रयोजनको लागि रहेका देहायको सम्पत्ति सार्वजनिक सम्पत्ति मानिनेछ :-",
                                "clauses": [
                                    {
                                        "clause_letter": "क",
                                        "content": "परापूर्वकालदेखि रहेको घर, जग्गा, ढल वा बाटो,"
                                    },
                                    {
                                        "clause_letter": "ख",
                                        "content": "कुवा, पँधेरो, पानीघाट, इनार, पोखरी तथा त्यसको डील,"
                                    },
                                    {
                                        "clause_letter": "ग",
                                        "content": "गाईवस्तु निकाल्ने निकास, गौचर, खर्क, अन्त्यष्टीस्थल, चिहान, मसानघाट, समाधिस्थल कब्रिस्थान रहेको जग्गा,"
                                    },
                                    {
                                        "clause_letter": "घ",
                                        "content": "पाटी, पौवा, देवल, धार्मिक उपासनास्थल, स्मारक, मठ, मन्दिर, चैत्य, गुम्बा, स्तूप, मस्जीद, इदगाह, कब्रगाह, गिर्जाघर, चोक, डबली, चौतारी वा सो रहेको जग्गा,"
                                    },
                                    {
                                        "clause_letter": "ङ",
                                        "content": "हाट, मेला, सार्वजनिक रूपमा मनोरञ्जन गर्ने वा खेलकुद गर्ने ठाउँ रहेको जग्गा,"
                                    },
                                    {
                                        "clause_letter": "च",
                                        "content": "सार्वजनिक प्रयोजनको लागि कसैले प्रदान गरेको निजी सम्पत्ति,"
                                    },
                                    {
                                        "clause_letter": "छ",
                                        "content": "नेपाल सरकारले नेपाल राजपत्रमा सूचना प्रकाशन गरी सार्वजनिक सम्पत्ति भनी तोकिदिएको अन्य सम्पत्ति ।"
                                    }
                                ]
                            },
                            {
                                "subsection_number": "२",
                                "content": "सार्वजनिक सम्पत्तिको स्वामित्व सम्बन्धित सार्वजनिक संस्था वा नेपाल सरकारमा रहनेछ ।"
                            }
                        ]
                    },
                    {
                        "section_number": "३०१",
                        "section_title": "सामुदायिक सम्पत्ति मानिने",
                        "content": "कुनै समुदायले आफ्‌नो प्रयोगको लागि राखेको जग्गा, त्यस्तो जग्गामा बनाएको कुनै संरचना वा समुदायको स्वामित्व रहेको अन्य सम्पत्ति सामुदायिक सम्पत्ति मानिनेछ ।"
                    },
                    {
                        "section_number": "३०२",
                        "section_title": "विवरण अद्यावधिक राख्नु पर्ने",
                        "subsections": [
                            {
                                "subsection_number": "१",
                                "content": "मालपोत कार्यालयले जिल्लाभित्र रहेका सरकारी तथा सार्वजनिक सम्पत्तिको सम्बन्धमा देहायका विवरणहरू तयार गरी अद्यावधिक गरी राख्नु पर्नेछ :-",
                                "clauses": [
                                    {
                                        "clause_letter": "क",
                                        "content": "सरकारी वा सार्वजनिक सम्पत्ति रहेको स्थान वा जग्गा भए कित्ता नम्बर तथा क्षेत्रफल र घर भए त्यसको स्थिति,"
                                    },
                                    {
                                        "clause_letter": "ख",
                                        "content": "सरकारी वा सार्वजनिक सम्पत्ति कुनै निकाय वा संस्थाको हकभोग वा अधीनमा रहेको भए त्यसको विवरण,"
                                    },
                                    {
                                        "clause_letter": "ग",
                                        "content": "अन्य आवश्यक कुराहरू ।"
                                    }
                                ]
                            },
                            {
                                "subsection_number": "२",
                                "content": "उपदफा (१) बमोजिमको विवरण तयार गर्न स्थानीय तहले मालपोत कार्यालयलाई आवश्यक सहयोग गर्नु पर्नेछ ।"
                            },
                            {
                                "subsection_number": "३",
                                "content": "उपदफा (१) बमोजिम विवरण तयार गरिसकेपछि मालपोत कार्यालयले त्यसको एक एक प्रति सम्बन्धित जिल्लास्तरीय प्रशासनिक कार्यालय र स्थानीय तहमा पठाउनु पर्नेछ ।"
                            },
                            {
                                "subsection_number": "४",
                                "content": "स्थानीय तहले आफ्नो क्षेत्रभित्र रहेका सामुदायिक सम्पत्तिको सम्बन्धमा उपदफा (१) बमोजिमको विवरणहरू सङ्कलन र अद्यावधिक गरी त्यसको एक प्रति सम्बन्धित मालपोत कार्यालयमा पठाउनु पर्नेछ ।"
                            }
                        ]
                    },
                    {
                        "section_number": "३०३",
                        "section_title": "जग्गाधनी दर्ता प्रमाणपूर्जा उपलब्ध गराउनु पर्ने",
                        "subsections": [
                            {
                                "subsection_number": "१",
                                "content": "सरकारी निकाय वा सार्वजनिक संस्थाको नाममा कुनै सरकारी जग्गा भएमा मालपोत कार्यालयले त्यस्तो निकायको नाममा त्यस्तो जग्गाको जग्गाधनी दर्ता प्रमाणपूर्जा तयार गरी त्यस्तो निकाय वा संस्थालाई उपलब्ध गराउनु पर्नेछ ।"
                            },
                            {
                                "subsection_number": "२",
                                "content": "कुनै समुदायको नाममा कानून बमोजिम कुनै जग्गा प्राप्त भएमा मालपोत कार्यालयले त्यस्तो समुदायको नाममा त्यस्तो जग्गाको जग्गाधनी प्रमाणपूर्जा तयार गरी त्यस्तो समुदायलाई उपलब्ध गराउनु पर्नेछ ।"
                            }
                        ]
                    },
                    {
                        "section_number": "३०४",
                        "section_title": "सरकारी, सार्वजनिक वा सामुदायिक सम्पत्ति संरक्षण गर्ने दायित्व",
                        "subsections": [
                            {
                                "subsection_number": "१",
                                "content": "नेपाल सरकार, सार्वजनिक संस्था वा समुदायले आफ्‌नो हक, भोग, जिम्मा वा अधीनमा रहेको सरकारी, सार्वजनिक वा सामुदायिक सम्पत्तिको संरक्षण आफैँले गर्नु पर्नेछ ।"
                            },
                            {
                                "subsection_number": "२",
                                "content": "सरकारी तथा सार्वजनिक सम्पत्तिको संरक्षण गर्ने दायित्व सम्बन्धित जिल्लास्तरीय प्रशासनिक कार्यालय र स्थानीय तहको हुनेछ ।"
                            },
                            {
                                "subsection_number": "३",
                                "content": "सामुदायिक सम्पत्तिको संरक्षण गर्ने दायित्व सम्बन्धित समुदाय तथा स्थानीय तहको हुनेछ ।"
                            }
                        ]
                    },
                    {
                        "section_number": "३०५",
                        "section_title": "सरकारी, सार्वजनिक वा सामुदायिक सम्पत्ति आफ्‌नो नाममा दर्ता गर्न नहुने",
                        "note": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा थप ।",
                        "subsections": [
                            {
                                "subsection_number": "१",
                                "content": "कसैले पनि सरकारी, सार्वजनिक वा सामुदायिक सम्पत्ति आफ्नो नाममा दर्ता गर्न वा गराउन हुँदैन ।"
                            },
                            {
                                "subsection_number": "२",
                                "content": "कसैले सरकारी, सार्वजनिक वा सामुदायिक सम्पत्ति व्यक्ति विशेषको नाममा दर्ता गरे वा गराएमा त्यस्तो दर्ता स्वतः बदर हुनेछ ।"
                            },
                            {
                                "subsection_number": "३",
                                "content": "सरकारी, सार्वजनिक वा सामुदायिक सम्पत्ति व्यक्ति विशेषको नाममा दर्ता गरे गराएको सम्बन्धमा कसैको उजुरी परेमा सम्बन्धित मालपोत कार्यालयले त्यस सम्बन्धमा दर्तावाला समेतलाई झिकाई आवश्यक जाँचबुझ गरी उजुरी परेको छ महिनाभित्र आवश्यक निर्णय गर्नु पर्नेछ ।"
                            },
                            {
                                "subsection_number": "४",
                                "content": "यस दफा बमोजिम व्यक्ति विशेषको नाममा रहेको कुनै सरकारी, सार्वजनिक वा सामुदायिक सम्पत्ति दर्ता बदर हुने भएमा मालपोत अधिकृतले आफ्नो कार्यालयमा रहेको स्रेस्तामा त्यस्तो व्यहोरा अभिलेख गरी त्यसको जानकारी सम्बन्धित जिल्लास्तरीय प्रशासनिक कार्यालय र स्थानीय तहलाई दिनु पर्नेछ ।"
                            },
                            {
                                "subsection_number": "५",
                                "content": "यस दफा विपरीत सरकारी, सार्वजनिक वा सामुदायिक जग्गा दर्ता गराउनेलाई मालपोत कार्यालयले पच्चीस हजार रूपैयाँदेखि एक लाख रूपैयाँसम्म जरिबाना गर्नु पर्नेछ ।"
                            },
                            {
                                "subsection_number": "६",
                                "content": "सरकारी, सार्वजनिक वा सामुदायिक सम्पत्ति आफ्नो वा व्यक्ति विशेषको नाममा दर्ता गराउने कार्य प्रचलित कानून बमोजिम पनि कसूर हुनेमा सो बमोजिमको कसूरमा सजाय गर्नको लागि कारबाही चलाउन यस दफामा लेखिएका कुराले कुनै बाधा पर्ने छैन ।"
                            }
                        ]
                    },
                    {
                        "section_number": "३०६",
                        "section_title": "सरकारी, सार्वजनिक तथा सामुदायिक जग्गा कब्जा वा आवाद गर्न नहुने",
                        "subsections": [
                            {
                                "subsection_number": "१",
                                "content": "कसैले पनि सरकारी, सार्वजनिक वा सामुदायिक जग्गा च्यापी, मिची, घुसाई वा अन्य कुनै तवरले आफ्‌नो कब्जामा राख्न हुँदैन ।"
                            },
                            {
                                "subsection_number": "२",
                                "content": "कसैले पनि नेपाल सरकार, सम्बन्धित सार्वजनिक संस्था वा समुदायको स्वीकृति नलिई सरकारी, सार्वजनिक वा सामुदायिक जग्गा आवाद गर्न वा गराउन हुँदैन ।"
                            },
                            {
                                "subsection_number": "३",
                                "content": "उपदफा (१) वा (२) विपरीत कसैले सरकारी, सार्वजनिक वा सामुदायिक जग्गा आफ्नो कब्जामा राखेमा वा आवाद गरेमा सरकारी वा सार्वजनिक जग्गा भए सम्बन्धित मालपोत कार्यालयले र सामुदायिक जग्गा भए सम्बन्धित स्थानीय तहले जग्गा छुट्याई र त्यस्तो जग्गाबाट उब्जेको बाली निजबाट लिई जग्गा खाली गराइदिनु पर्नेछ ।"
                            },
                            {
                                "subsection_number": "४",
                                "content": "यस दफा विपरीत सरकारी, सार्वजनिक वा सामुदायिक जग्गा कब्जा वा आवाद गर्ने व्यक्तिलाई मालपोत कार्यालयले दश हजार रूपैयाँसम्म जरिबाना गर्नेछ ।"
                            }
                        ]
                    },
                    {
                        "section_number": "३०७",
                        "section_title": "संरचना बनाउन नहुने",
                        "subsections": [
                            {
                                "subsection_number": "१",
                                "content": "कसैले पनि सरकारी, सार्वजनिक वा सामुदायिक जग्गामा निजी वा सार्वजनिक प्रयोजनको लागि कुनै संरचना बनाउन हुँदैन ।",
                                "proviso": "तर सरकारी वा सार्वजनिक जग्गाको हकमा नेपाल सरकारले उचित ठहऱ्याएको प्रयोजनका लागि र सामुदायिक जग्गाको हकमा सार्वजनिक प्रयोजनका लागि सम्बन्धित समुदायबाट कुनै संरचना बनाउन सकिनेछ ।"
                            },
                            {
                                "subsection_number": "२",
                                "content": "उपदफा (१) विपरीत कसैले सरकारी, सार्वजनिक वा सामुदायिक जग्गामा कुनै संरचना बनाउन लागेमा सम्बन्धित प्रमुख जिल्ला अधिकारी वा स्थानीय तहले त्यस्तो कार्य तुरुन्त रोक्नु पर्नेछ ।"
                            },
                            {
                                "subsection_number": "३",
                                "content": "उपदफा (१) विपरीत कसैले सरकारी, सार्वजनिक वा सामुदायिक जग्गामा कुनै संरचना बनाइसकेको भए सम्बन्धित प्रमुख जिल्ला अधिकारीले त्यस्तो संरचना भत्काउनको लागि संरचना बनाउने मुख्य व्यक्तिलाई पन्ध्र दिनको म्याद दिनु पर्नेछ ।"
                            },
                            {
                                "subsection_number": "४",
                                "content": "उपदफा (३) बमोजिम दिइएको म्यादभित्र त्यस्तो संरचना बनाउने मुख्य व्यक्तिले आफ्नै खर्चमा संरचना भत्काउनु पर्नेछ ।"
                            },
                            {
                                "subsection_number": "५",
                                "content": "उपदफा (३) बमोजिम दिइएको म्यादभित्र त्यस्तो संरचना बनाउने मुख्य व्यक्तिले संरचना नभत्काएमा सम्बन्धित प्रमुख जिल्ला अधिकारीले त्यस्तो संरचना आफैँले भत्काउनु पर्नेछ ।"
                            },
                            {
                                "subsection_number": "६",
                                "content": "उपदफा (५) बमोजिम प्रमुख जिल्ला अधिकारीले कुनै संरचना भत्काएकोमा त्यस्तो संरचना भत्काउँदा लागेको खर्च संरचना बनाउने मुख्य व्यक्तिबाट असूल गरी त्यस्तो संरचना बनाए वापत निजलाई पच्चीस हजार रूपैयाँसम्म जरिबाना गर्न सक्नेछ ।"
                            },
                            {
                                "subsection_number": "७",
                                "content": "उपदफा (२) बमोजिम कुनै संरचना बनाउन रोक लगाउन वा बनिसकेको संरचना भत्काउने सम्बन्धमा स्थानीय तहले कुनै सहयोग माग गरेमा आवश्यक सहयोग गर्नु सम्बन्धित प्रहरी कार्यालयको कर्तव्य हुनेछ ।"
                            }
                        ]
                    },
                    {
                        "section_number": "३०८",
                        "section_title": "सरकारी सम्पत्ति हस्तान्तरण गर्न सक्ने",
                        "content": "नेपाल सरकारले कुनै निकाय वा संस्थाको हकभोग वा अधीनमा रहेको कुनै सरकारी सम्पत्ति त्यस्तो निकाय वा संस्थाको स्वीकृति लिई अन्य निकाय वा संस्थाको नाममा हस्तान्तरण गर्न सक्नेछ ।"
                    },
                    {
                        "section_number": "३०९",
                        "section_title": "सामुदायिक सम्पत्ति सार्वजनिक सम्पत्तिमा परिणत हुन सक्ने",
                        "subsections": [
                            {
                                "subsection_number": "१",
                                "content": "कुनै समुदायले राखेको सामुदायिक सम्पत्ति त्यस्तो समुदायले प्रयोग नगरेमा वा कुनै समुदायले सामुदायिक सम्पत्ति समुदायको काममा प्रयोग गर्न आवश्यक नभएको व्यहोरा जनाई त्यस्तो समुदायका सबै परिवारका मुख्य व्यक्तिले सहीछाप गरी सम्बन्धित मालपोत कार्यालयमा निवेदन दिएमा सम्बन्धित मालपोत अधिकृतले त्यस सम्बन्धमा आवश्यक जाँचबुझ गरी त्यस्तो सम्पत्ति सार्वजनिक सम्पत्तिमा परिणत गर्न सक्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम सामुदायिक सम्पत्ति सार्वजनिक सम्पत्तिमा परिणत भएमा सम्बन्धित मालपोत अधिकृतले आफ्नो कार्यालयमा रहेको स्रेस्तामा त्यस्तो व्यहोरा जनाई त्यसको जानकारी सम्बन्धित जिल्लास्तरीय प्रशासनिक कार्यालय र स्थानीय तहलाई दिनु पर्नेछ ।"
                            }
                        ]
                    },
                    {
                        "section_number": "३१०",
                        "section_title": "उजुरी गर्नेलाई पुरस्कार दिने",
                        "subsections": [
                            {
                                "subsection_number": "१",
                                "content": "कसैले यस परिच्छेद विपरीत सरकारी, सार्वजनिक वा सामुदायिक सम्पत्ति दर्ता गरे वा गराएको, त्यस्तो सम्पत्ति अन्तर्गतको जग्गा कब्जा गरी उपयोग वा आवाद गरेको वा त्यस्तो जग्गामा कुनै निर्माण कार्य गरेको विषयमा जुनसुकै व्यक्तिले सम्बन्धित निकायमा उजुर गर्न सक्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम परेको उजुरी जाँचबुझ गर्दा साँचो ठहरिएमा सम्बन्धित निकायले त्यस्तो कार्य गर्ने व्यक्तिलाई यस परिच्छेद बमोजिम भएको जरिबानाको आधा रकम उजुर गर्ने व्यक्तिलाई पुरस्कार वापत उपलब्ध गराउनु पर्नेछ ।"
                            },
                            {
                                "subsection_number": "३",
                                "content": "उपदफा (१) बमोजिम दिइएको उजुरी सम्बन्धित निकायले गोप्य राख्न सक्नेछ ।"
                            }
                        ]
                    },
                    {
                        "section_number": "३११",
                        "section_title": "कारबाही हुने",
                        "subsections": [
                            {
                                "subsection_number": "१",
                                "content": "कुनै कर्मचारीले जानीजानी हेलचेक्र्याइँ वा लापरवाहीसाथ सरकारी, सार्वजनिक वा सामुदायिक सम्पत्ति कुनै व्यक्तिको नाममा दर्ता गरे वा गराएमा वा यस परिच्छेद बमोजिम सहयोग गर्नु पर्ने कर्तव्य भएको कर्मचारीले कुनै सहयोग नगरेमा त्यस्तो कर्मचारीलाई निजको सेवा, शर्त सम्बन्धी कानून बमोजिम विभागीय कारबाही हुनेछ ।"
                            },
                            {
                                "subsection_number": "२",
                                "content": "उपदफा (१) बमोजिमको काम गर्ने कर्मचारी उपर उपदफा (१) को कारबाहीको अतिरिक्त कानून बमोजिम फौजदारी कसूरमा कारबाही गर्न बाधा पर्ने छैन ।"
                            }
                        ]
                    },
                    {
                        "section_number": "३१२",
                        "section_title": "मुद्दा दायर गर्न वा निवेदन वा पुनरावेदन गर्न सरकारी वकिललाई अधिकार हुने",
                        "subsections": [
                            {
                                "subsection_number": "१",
                                "content": "कुनै निकाय वा अधिकारीले सरकारी वा सार्वजनिक सम्पत्तिमा प्रतिकूल असर पर्ने गरी गरेको निर्णय उपर कानून बमोजिम मुद्दा गर्न, निवेदन वा पुनरावेदन गर्ने अधिकार सम्बन्धित सरकारी वकिललाई हुनेछ ।"
                            },
                            {
                                "subsection_number": "२",
                                "content": "उपदफा (१) बमोजिम मुद्दा दायर गर्दा वा निवेदन वा पुनरावेदन दिने सम्बन्धमा सम्बन्धित कार्यालय वा अधिकारीले सरकारी वकिललाई आवश्यक पर्ने कागजात उपलब्ध गराउने लगायत अन्य सहयोग गर्नु पर्नेछ ।"
                            }
                        ]
                    },
                    {
                        "section_number": "३१३",
                        "section_title": "हदम्याद",
                        "content": "यस परिच्छेदको दफा ३०५, ३०६ र ३०७ को सम्बन्धमा जहिलेसुकै र अन्य दफा बमोजिम भए गरेको काम कारबाहीबाट मर्का पर्ने व्यक्तिले त्यस्तो काम कारबाही भए गरेको मितिले एक वर्षभित्र नालिस गर्न सक्नेछ ।"
                    }
                ]
            }
        },
        {
            "chapter": {
                "chapter_number": "६",
                "chapter_title": "गुठी सम्बन्धी व्यवस्था",
                "sections": [
                    {
                        "section_number": "३१४",
                        "section_title": "गुठी स्थापना भएको मानिने",
                        "content": "कसैले आफ्‌नो हक, भोग र स्वामित्वको सम्पत्ति हितग्राहीको लागि अरु कसैबाट सञ्चालन र व्यवस्थापन गर्ने गरी आवश्यक बन्दोबस्त गरेकोमा गुठी स्थापना भएको मानिनेछ ।",
                        "explanation": {
                            "content": "यस परिच्छेदको प्रयोजनको लागि “हितग्राही” भन्नाले गुठीको सम्पत्तिबाट लाभ पाउने व्यक्ति, समूह, सर्वसाधारण, असङ्गठित वा सङ्गठित संस्था वा समुदाय सम्झनु पर्छ ।"
                        }
                    },
                    {
                        "section_number": "३१५",
                        "section_title": "गुठी सार्वजनिक वा निजी हुन सक्ने",
                        "subsections": [
                            {
                                "subsection_number": "१",
                                "content": "गुठी सार्वजनिक वा निजी हुन सक्नेछ ।"
                            },
                            {
                                "subsection_number": "२",
                                "content": "देहायको उद्देश्य पूरा गर्नको लागि राखिएको गुठी सार्वजनिक गुठी मानिनेछ :-",
                                "clauses": [
                                    {
                                        "clause_letter": "क",
                                        "content": "आर्थिक विकासका पूर्वाधार वा अन्य विकास सम्बन्धी कामको लागि प्रयोग हुने कोषको स्थापना, सञ्चालन तथा प्रयोग गर्ने,"
                                    },
                                    {
                                        "clause_letter": "ख",
                                        "content": "निम्न आय भएका व्यक्तिहरूको सीप विकास तथा रोजगारीको अवसरको सिर्जना तथा विकासको कार्य गर्न आवश्यक कोषको स्थापना तथा सञ्चालन गर्ने,"
                                    },
                                    {
                                        "clause_letter": "ग",
                                        "content": "सामाजिक कल्याणकारी कार्यक्रम सञ्चालन गर्ने,"
                                    },
                                    {
                                        "clause_letter": "घ",
                                        "content": "विद्यालय, महाविद्यालय, विश्वविद्यालय जस्ता सर्वसाधारणको लागि उपयोगी हुने शैक्षिक तथा प्राज्ञिक संस्थाहरू स्थापना गरी सञ्चालन गर्ने,"
                                    },
                                    {
                                        "clause_letter": "ङ",
                                        "content": "अस्पताल वा स्वास्थ्य चौकी जस्ता सार्वजनिक प्रयोजनको लागि चिकित्सालय स्थापना गरी सञ्चालन गर्ने,"
                                    },
                                    {
                                        "clause_letter": "च",
                                        "content": "प्राकृतिक, ऐतिहासिक वा साँस्कृतिक सम्पदाको संरक्षण वा त्यस्तो कार्यको प्रवर्द्धन गर्ने,"
                                    },
                                    {
                                        "clause_letter": "छ",
                                        "content": "वन्य जन्तु, जलचर वा वातावरणीय संरक्षणका कार्यक्रम सञ्चालन गर्ने,"
                                    },
                                    {
                                        "clause_letter": "ज",
                                        "content": "विभिन्न वर्ग, समूह वा समुदायको हित संरक्षण, कल्याण वा उत्थानको लागि कार्यक्रम सञ्चालन गर्ने,"
                                    },
                                    {
                                        "clause_letter": "झ",
                                        "content": "खेलकुद सम्बन्धी कार्यक्रम सञ्चालन गर्ने,"
                                    },
                                    {
                                        "clause_letter": "ञ",
                                        "content": "सेवामुखी कल्याणकारी कार्य गर्ने,"
                                    },
                                    {
                                        "clause_letter": "ट",
                                        "content": "उद्दार कार्य सञ्चालन गर्ने,"
                                    },
                                    {
                                        "clause_letter": "ठ",
                                        "content": "मठ, मन्दिर, गुम्बा, चैत्य, मस्जिद, गिर्जाघर वा त्यस्तै अन्य धार्मिक कृत्य गर्ने,"
                                    },
                                    {
                                        "clause_letter": "ड",
                                        "content": "सार्वजनिक हितको लागि अन्य सार्वजनिक कार्यक्रमहरू सञ्चालन गर्ने ।"
                                    }
                                ]
                            },
                            {
                                "subsection_number": "३",
                                "content": "कुनै खास व्यक्ति वा समूह विशेषलाई हित, लाभ वा सुविधा पुऱ्याउने उद्देश्यले राखिएको गुठी निजी गुठी मानिनेछ ।"
                            },
                            {
                                "subsection_number": "४",
                                "content": "सार्वजनिक र निजी दुवै उद्देश्य पूरा गर्नको लागि कुनै गुठी स्थापना भएकोमा त्यस्तो गुठी सार्वजनिक गुठी मानिनेछ ।"
                            }
                        ]
                    },
                    {
                        "section_number": "३१६",
                        "section_title": "गुठी स्थापना गर्न निवेदन दिनु पर्ने",
                        "subsections": [
                            {
                                "subsection_number": "१",
                                "content": "कुनै गुठी स्थापना गर्न चाहने व्यक्तिले देहायका विवरणहरू खुलाई पञ्जिकाधिकारी समक्ष निवेदन दिनु पर्नेछ :-",
                                "clauses": [
                                    {
                                        "clause_letter": "क",
                                        "content": "गुठीको लागि राखिएको सम्पत्तिको मूल्य र त्यसको विवरण,"
                                    },
                                    {
                                        "clause_letter": "ख",
                                        "content": "हितग्राही र निजले पाउने लाभ, सुविधा, त्यसको शर्त र हदको विवरण,"
                                    },
                                    {
                                        "clause_letter": "ग",
                                        "content": "कुनै खास समयावधिको लागि गुठी स्थापना गरिने भए त्यस सम्बन्धी कुरा,"
                                    },
                                    {
                                        "clause_letter": "घ",
                                        "content": "अन्य आवश्यक विवरण ।"
                                    }
                                ]
                            },
                            {
                                "subsection_number": "२",
                                "content": "उपदफा (१) बमोजिम निवेदन दिँदा निवेदनसाथ देहायका कागजात समेत पेश गर्नु पर्नेछ :-",
                                "clauses": [
                                    {
                                        "clause_letter": "क",
                                        "content": "गुठीको संस्थापनापत्र,"
                                    },
                                    {
                                        "clause_letter": "ख",
                                        "content": "गुठी सञ्चालकको नाम र निजको मञ्जुरी सम्बन्धी लिखतको प्रतिलिपि,"
                                    },
                                    {
                                        "clause_letter": "ग",
                                        "content": "गुठी स्थापना गर्न कुनै लिखत भएको रहेछ भने त्यस्तो लिखतको प्रतिलिपि,"
                                    },
                                    {
                                        "clause_letter": "घ",
                                        "content": "गुठी संस्थापकको पहिचान सम्बन्धी विश्वसनीय लिखत र कुनै सङ्गठित संस्था गुठी संस्थापक भए त्यस्तो सङ्गठित संस्थाको संस्थापना सम्बन्धी लिखतको प्रमाणित प्रतिलिपि र गुठी संस्थापना सम्बन्धमा त्यस्तो सङ्गठित संस्थाको निर्णयको प्रमाणित प्रतिलिपि,"
                                    },
                                    {
                                        "clause_letter": "ङ",
                                        "content": "गुठी दर्ता गर्न कानून बमोजिम लाग्ने दस्तुर तिरेको रसिद ।"
                                    }
                                ]
                            },
                            {
                                "explanation": {
                                    "introduction": "स्पष्टीकरण : यस परिच्छेदको प्रयोजनको लागि,-",
                                    "points": [
                                        {
                                            "point_number": "१",
                                            "content": "“पञ्जिकाधिकारी” भन्नाले गुठीको दर्ता, सुपरीवेक्षण र खारेजीका लागि कानून बमोजिम व्यवस्था भएको अधिकारी सम्झनु पर्छ र सो शब्दले त्यसरी व्यवस्था नभएकोमा सम्बन्धित जिल्लाको मालपोत अधिकृतलाई जनाउँछ ।"
                                        },
                                        {
                                            "point_number": "२",
                                            "content": "“गुठी सञ्चालक (ट्रष्टी)” भन्नाले गुठी सम्पत्ति सञ्चालन तथा व्यवस्थापन गर्ने जिम्मेवारी पाएको व्यक्ति सम्झनु पर्छ ।"
                                        }
                                    ]
                                }
                            },
                            {
                                "subsection_number": "३",
                                "content": "उपदफा (१) मा जुनसुकै कुरा लेखिएको भए तापनि कुनै व्यक्तिले आफ्नो हक, भोग र स्वामित्वको सम्पत्ति निजको मौखिक व्यवहार, आचरण वा निजको शेष पछि प्रभावकारी हुने गरी दान बमोजिम गुठीको रूपमा सञ्चालन तथा व्यवस्थापन हुने व्यवस्था गरेको रहेछ भने त्यस्तो व्यवहार, आचरण वा दान बमोजिम नै गुठी स्थापना भएको मानिनेछ ।",
                                "proviso": "तर कानून बमोजिम हक हस्तान्तरण हुन रजिष्ट्रेशन पारित गर्नु पर्ने सम्पत्तिको हकमा तत्सम्बन्धी लिखत पारित भएको हुनु पर्नेछ ।"
                            },
                            {
                                "subsection_number": "४",
                                "content": "कुनै विदेशी व्यक्तिले गुठी स्थापना गर्न चाहेमा उपदफा (१) र (२) बमोजिमको प्रकृया पूरा गरी निवेदन दिनु पर्नेछ । त्यसरी स्थापना गर्ने गुठीमा विदेशी व्यक्ति संस्थापक हुन सक्नेछ ।",
                                "proviso": "तर दफा ३१५ को उपदफा (२) को खण्ड (ठ) बमोजिमको उद्देश्य पूरा गर्न विदेशी व्यक्तिले गुठी स्थापना गर्न सक्ने छैन ।"
                            },
                            {
                                "subsection_number": "५",
                                "content": "उपदफा (४) बमोजिम स्थापना भएको गुठीको सञ्चालकमध्ये कम्तीमा एक तिहाई सञ्चालक नेपालमा स्थायी बसोबास गरेको नेपाली नागरिक हुनु पर्नेछ ।"
                            }
                        ]
                    },
                    {
                        "section_number": "३१७",
                        "section_title": "संस्थापनापत्रमा खुलाउनु पर्ने विवरण",
                        "content": "गुठीको संस्थापनापत्रमा देहायका विवरण खुलाउनु पर्नेछ :-",
                        "clauses": [
                            {
                                "clause_letter": "क",
                                "content": "गुठी संस्थापनाको नाम, थर, वतन र सङ्गठित संस्था संस्थापक भए त्यस्तो संस्थाका सञ्चालकहरूको नाम, थर र वतन,"
                            },
                            {
                                "clause_letter": "ख",
                                "content": "गुठीको उद्देश्य र प्रकृति,"
                            },
                            {
                                "clause_letter": "ग",
                                "content": "गुठी सञ्चालकको नाम, थर, वतन र निजले गर्नु पर्ने कामको विवरण र सङ्गठित संस्था गुठी सञ्चालक हुने भए त्यस्तो संस्थाले गुठी सञ्चालकको काम गर्न तोकेको व्यक्तिको नाम, थर र वतन,"
                            },
                            {
                                "clause_letter": "घ",
                                "content": "हितग्राहीको विवरण,"
                            },
                            {
                                "clause_letter": "ङ",
                                "content": "गुठी सम्पत्तिको प्रयोग गर्ने विधि,"
                            },
                            {
                                "clause_letter": "च",
                                "content": "गुठी सञ्चालकको पदावधि तोकिएको भए त्यसको विवरण,"
                            },
                            {
                                "clause_letter": "छ",
                                "content": "गुठी सञ्चालकले पारिश्रमिक वा अन्य कुनै सुविधा पाउने भए त्यसको विवरण र हद,"
                            },
                            {
                                "clause_letter": "ज",
                                "content": "कुनै निश्चित अवधिको लागि गुठी स्थापना गर्न चाहेको भए त्यस्तो अवधि,"
                            },
                            {
                                "clause_letter": "झ",
                                "content": "गुठीको अन्त्य भएमा सोको परिणाम,"
                            },
                            {
                                "clause_letter": "ञ",
                                "content": "गुठीको सम्पत्ति सञ्चालन, व्यवस्थापन तथा अनुगमन सम्बन्धी व्यवस्था,"
                            },
                            {
                                "clause_letter": "ट",
                                "content": "अन्य आवश्यक कुराहरू ।"
                            }
                        ]
                    },
                    {
                        "section_number": "३१८",
                        "section_title": "गुठी दर्ता गर्नु पर्ने",
                        "subsections": [
                            {
                                "subsection_number": "१",
                                "content": "दफा ३१६ बमोजिम गुठी स्थापना गर्न निवेदन पर्न आएमा पञ्जिकाधिकारीले गुठीको उद्देश्य र गुठी स्थापना गर्न प्रस्ताव गरिएको सम्पत्तिको विवरण सम्बन्धमा आवश्यक जाँचबुझ गर्दा गुठी दर्ता गर्न मनासिब देखिएमा त्यसरी निवेदन परेको पैंतीस दिनभित्र गुठी दर्ता गरी गुठी दर्ताको प्रमाणपत्र दिनु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम गुठी दर्ता भएमा गुठी स्थापना भएको मानिनेछ ।"
                            },
                            {
                                "subsection_number": "३",
                                "content": "यस दफामा अन्यत्र जुनसुकै कुरा लेखिएको भए तापनि निजी गुठी दर्ता बिना पनि सञ्चालन गर्न सकिनेछ ।",
                                "proviso": "तर कसैले त्यसरी निजी गुठी सञ्चालन गरेमा त्यसको जानकारी सम्बन्धित पञ्जिकाधिकारीलाई दिनु पर्नेछ ।"
                            }
                        ]
                    },
                    {
                        "section_number": "३१९",
                        "section_title": "गुठी दर्ता गर्न इन्कार गर्न सकिने",
                        "subsections": [
                            {
                                "subsection_number": "१",
                                "content": "दफा ३१८ मा जुनसुकै कुरा लेखिएको भए तापनि देहायको अवस्थामा पञ्जिकाधिकारीले गुठी दर्ता गर्न इन्कार गर्न सक्नेछ :-",
                                "clauses": [
                                    {
                                        "clause_letter": "क",
                                        "content": "दफा ३१६ बमोजिमको विवरण, कागजात तथा दस्तुर उल्लेख वा दाखिला नभएमा,"
                                    },
                                    {
                                        "clause_letter": "ख",
                                        "content": "गुठीको नाम त्यस्तो गुठी दर्ता हुनुभन्दा अगाडि नै दर्ता भइसकेको अन्य कुनै गुठीको नामसँग मिल्ने भएमा,"
                                    },
                                    {
                                        "clause_letter": "ग",
                                        "content": "गुठीको उद्देश्य वा शर्त सार्वजनिक हित, सदाचार, शिष्टाचार वा सार्वजनिक व्यवस्था (पव्लिक अर्डर) को कारणले अनुपयुक्त वा अवाञ्छित देखिएमा, कानूनसम्मत नभएमा वा अनिश्चित वा अस्पष्ट भई कार्यान्वयन गर्न सम्भव नहुने भएमा ।"
                                    }
                                ]
                            },
                            {
                                "subsection_number": "२",
                                "content": "उपदफा (१) बमोजिम कुनै गुठी दर्ता नहुने भएमा पञ्जिकाधिकारीले त्यसको कारण खुलाई पैंतीस दिनभित्र निवेदकलाई जानकारी दिनु पर्नेछ ।"
                            },
                            {
                                "subsection_number": "३",
                                "content": "उपदफा (२) बमोजिम जानकारी प्राप्त भएपछि निवेदकले आवश्यक कुरा सच्याई पुनः गुठी दर्ता गर्न निवेदन गरेमा त्यसरी निवेदन परेको पन्ध्र दिनभित्र गुठी दर्ता गरी दफा ३१८ को उपदफा (१) बमोजिम गुठी दर्ताको प्रमाणपत्र दिनु पर्नेछ ।"
                            }
                        ]
                    },
                    {
                        "section_number": "३२०",
                        "section_title": "गुठी संस्थापना गर्न सम्पत्ति हस्तान्तरण गर्नु पर्ने",
                        "subsections": [
                            {
                                "subsection_number": "१",
                                "content": "गुठी संस्थापकले आफूले गुठीको लागि छुट्याएको सम्पत्ति गुठी स्थापना भएको तीन महिनाभित्र गुठी सञ्चालकलाई हस्तान्तरण गर्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम हस्तान्तरण गर्नु पर्ने सम्पत्ति अचल भएमा त्यस्तो सम्पत्ति कानून बमोजिम हस्तान्तरण गरेको अवस्थामा मात्र रीतपूर्वक हस्तान्तरण भएको मानिनेछ ।"
                            },
                            {
                                "subsection_number": "३",
                                "content": "नेपालमा गुठी स्थापना गर्ने विदेशी व्यक्तिले तीन महिनाभित्र कम्तीमा दश लाख अमेरिकी डलर बराबरको चल सम्पत्ति नियमित बैङ्किङ्ग प्रक्रिया (रेगुलर बैङ्किङ्ग च्यानल) बाट नेपाल ल्याई गुठी सञ्चालकको जिम्मा लगाउनु पर्नेछ ।"
                            },
                            {
                                "subsection_number": "४",
                                "content": "उपदफा (३) बमोजिम चल सम्पत्ति जिम्मा लगाएको जानकारी पञ्जिकाधिकारीलाई दिनु पर्नेछ ।"
                            }
                        ]
                    },
                    {
                        "section_number": "३२१",
                        "section_title": "सम्पत्ति हस्तान्तरण नभएमा गुठी भङ्ग हुने",
                        "content": "दफा ३२० बमोजिमको म्यादभित्र सम्पत्ति हस्तान्तरण नभएमा त्यस्तो गुठीको दर्ता स्वतः बदर भई गुठी भङ्ग भएको मानिनेछ ।"
                    },
                    {
                        "section_number": "३२२",
                        "section_title": "गुठी सम्पत्तिको सञ्चालन र व्यवस्थापन संस्थापनापत्र बमोजिम हुने",
                        "subsections": [
                            {
                                "subsection_number": "१",
                                "content": "गुठी सञ्चालकले गुठीको नामको सम्पत्ति संस्थापनापत्रमा उल्लेख भएको शर्त तथा बन्देजको अधीनमा रही सञ्चालन र व्यवस्थापन गर्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम सम्पत्ति सञ्चालन र व्यवस्थापन गर्दा संस्थापनापत्रमा अन्यथा व्यवस्था भएकोमा बाहेक अचल सम्पत्ति वा त्यसको कुनै अंश सम्बन्धित पञ्जिकाधिकारीको पूर्व स्वीकृति बिना बिक्री गर्न, बन्धकी दिन वा अन्य कुनै किसिमले हक हस्तान्तरण गर्न सकिने छैन ।"
                            },
                            {
                                "subsection_number": "३",
                                "content": "उपदफा (२) बमोजिम पञ्जिकाधिकारीको पूर्व स्वीकृति माग गर्दा त्यस्तो सम्पत्ति बिक्री, बन्धकी वा हक हस्तान्तरण गर्नु पर्ने कारण र त्यसबाट हितग्राहीलाई बढी लाभ हुन सक्ने कुराको कारण र आधार उल्लेख गर्नु पर्नेछ ।"
                            }
                        ]
                    },
                    {
                        "section_number": "३२३",
                        "section_title": "गुठी सम्पत्ति उपयुक्त ढङ्गबाट सञ्चालन र व्यवस्थापन गर्नु पर्ने",
                        "subsections": [
                            {
                                "subsection_number": "१",
                                "content": "गुठी सञ्चालकले आफ्नो क्षमता तथा विवेक इमानदारीपूर्वक प्रयोग गरी उपयुक्त ढङ्गबाट गुठी सम्पत्तिको सञ्चालन र व्यवस्थापन गर्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम गुठी सम्पत्तिको सञ्चालन र व्यवस्थापन गर्दा त्यस्तो सम्पत्तिको हानि, नोक्सानी नहुने गरी दिगो रूपमा कायम रहने प्रबन्ध गर्नु पर्नेछ ।"
                            },
                            {
                                "subsection_number": "३",
                                "content": "संस्थापनापत्रमा अन्यथा व्यवस्था भएकोमा बाहेक उपदफा (१) र (२) बमोजिम गुठी सम्पत्तिको सञ्चालन र व्यवस्थापन गर्दा गुठीको उद्देश्य पूरा गर्न तत्काल आवश्यक नपर्ने सम्पत्तिबाट प्राप्त भएको आर्जन वापतको रकम गुठीको उद्देश्य पूरा गर्न लगानी गर्न सकिनेछ ।"
                            },
                            {
                                "subsection_number": "४",
                                "content": "संस्थापनापत्रमा अन्यथा व्यवस्था भएकोमा बाहेक उपदफा (३) बमोजिम लगानी गर्दा तत्काल लगानी गर्ने कूल रकमको देहायको अनुपातमा देहाय बमोजिम लगानी गर्न सकिनेछ :-",
                                "clauses": [
                                    {
                                        "clause_letter": "क",
                                        "content": "कम्तीमा पच्चीस प्रतिशत रकम नेपाल सरकार वा नेपाल राष्ट्र बैङ्कले जारी गरेको ऋणपत्र, वचनपत्र (ट्रेजरी बिल) वा नेपाल सरकारबाट जमानत प्राप्त ऋणपत्र खरिद गरेर,"
                                    },
                                    {
                                        "clause_letter": "ख",
                                        "content": "बढीमा पच्चीस प्रतिशत रकम वाणिज्य बैङ्कको मुद्दति खातामा जम्मा गरेर,"
                                    },
                                    {
                                        "clause_letter": "ग",
                                        "content": "बढीमा दश प्रतिशत रकम विकास बैङ्कको मुद्दति खातामा जम्मा गरेर,"
                                    },
                                    {
                                        "clause_letter": "घ",
                                        "content": "बढीमा पाँच प्रतिशत रकम वाणिज्य बैङ्कको साधारण शेयर खरिद गरेर,"
                                    },
                                    {
                                        "clause_letter": "ङ",
                                        "content": "बढीमा दश प्रतिशत रकम वित्त कम्पनीको मुद्दति खातामा जम्मा गरेर,"
                                    },
                                    {
                                        "clause_letter": "च",
                                        "content": "बढीमा पाँच प्रतिशत रकम सूचीकृत पब्लिक लिमिटेड कम्पनीको खुला रूपमा कारोबार हुने साधारण शेयर खरिद गरेर ।"
                                    }
                                ]
                            },
                            {
                                "subsection_number": "५",
                                "content": "उपदफा (४) बमोजिम गरिएको लगानी सम्बन्धमा गुठी सञ्चालकले समय समयमा अनुगमन गर्नु पर्नेछ र त्यसरी अनुगमन गर्दा एक क्षेत्रमा भएको लगानीको प्रतिफल कम हुने देखिएमा लगानीका शर्त बन्देजको अधीनमा रही त्यस्तो लगानी झिकी बढी प्रतिफल हुने अर्को क्षेत्रमा लगानी गर्न सकिनेछ ।"
                            },
                            {
                                "subsection_number": "६",
                                "content": "उपदफा (५) बमोजिम अनुगमन वा लगानी गर्दा आवश्यकता अनुसार सम्बन्धित क्षेत्रको विशेषज्ञको राय लिन सकिनेछ ।"
                            },
                            {
                                "subsection_number": "७",
                                "content": "उपदफा (६) बमोजिम लिएको रायलाई अनुगमन वा लगानीको लागि आधार मान्न सकिनेछ ।"
                            },
                            {
                                "subsection_number": "८",
                                "content": "गुठी सञ्चालकले आफ्नो निजी सम्पत्ति र गुठी सम्पत्ति अलग अलग राखी त्यसको व्यवस्थापन तथा सञ्चालन गर्नु पर्नेछ र खाता सञ्चालन गर्नु पर्ने भए छुट्टाछुट्टै खाता राख्नु पर्नेछ ।"
                            }
                        ]
                    },
                    {
                        "section_number": "३२४",
                        "section_title": "गुठी सञ्चालक नियुक्त गर्नु पर्ने",
                        "subsections": [
                            {
                                "subsection_number": "१",
                                "content": "गुठी सम्पत्तिको सञ्चालन, व्यवस्थापन, संरक्षण, हेरविचार गर्न तथा त्यस्तो सम्पत्तिबाट प्राप्त लाभ हितग्राहीको लागि प्रयोग गर्न वा त्यसको उपयुक्त प्रबन्ध गर्न गुठी सञ्चालकको नियुक्ति गर्नु पर्नेछ ।"
                            },
                            {
                                "subsection_number": "२",
                                "content": "संस्थापनापत्रमा अन्यथा व्यवस्था भएकोमा बाहेक गुठी सञ्चालकको नियुक्ति गुठी संस्थापकले गर्नेछ ।"
                            },
                            {
                                "subsection_number": "३",
                                "content": "उपदफा (१) वा (२) बमोजिम गुठी सञ्चालक नियुक्त नभएकोमा वा हुन नसकेमा गुठी संस्थापक नै गुठी सञ्चालक भएको मानिनेछ ।"
                            }
                        ]
                    },
                    {
                        "section_number": "३२५",
                        "section_title": "गुठी सञ्चालकको अयोग्यता",
                        "content": "देहायको व्यक्ति गुठी सञ्चालक हुन योग्य हुने छैन :-",
                        "clauses": [
                            {
                                "clause_letter": "क",
                                "content": "करार गर्न अयोग्य भएको,"
                            },
                            {
                                "clause_letter": "ख",
                                "content": "आफ्नो जिम्मामा रहेको सम्पत्ति हिनामिना गरेको,"
                            },
                            {
                                "clause_letter": "ग",
                                "content": "भ्रष्टाचारको कसूरमा अदालतबाट दोषी ठहरिएको,"
                            },
                            {
                                "clause_letter": "घ",
                                "content": "नैतिक पतन देखिने फौजदारी कसूरमा सजाय पाएको,"
                            },
                            {
                                "clause_letter": "ङ",
                                "content": "गुठी सञ्चालन भएको सम्पत्तिको आफू मात्र हितग्राही भएको ।"
                            }
                        ]
                    },
                    {
                        "section_number": "३२६",
                        "section_title": "गुठी सञ्चालकको सङ्ख्या",
                        "content": "संस्थापनपत्रमा अन्यथा व्यवस्था भएकोमा बाहेक यस परिच्छेदको अन्य व्यवस्थाको अधिनमा रही गुठी सञ्चालकको सङ्ख्या कम्तीमा एकजना र बढीमा एघार जनासम्म हुनेछ ।"
                    },
                    {
                        "section_number": "३२७",
                        "section_title": "सङ्गठित संस्था गुठी सञ्चालक हुन सक्ने",
                        "subsections": [
                            {
                                "subsection_number": "१",
                                "content": "कानून बमोजिम स्थापना भएको सङ्गठित संस्था गुठी सञ्चालकको रूपमा नियुक्त हुन सक्नेछ ।"
                            },
                            {
                                "subsection_number": "२",
                                "content": "उपदफा (१) बमोजिमको संस्था गुठी सञ्चालकमा नियुक्त भएमा त्यस्तो संस्थाको मुख्य भई काम गर्ने व्यक्ति वा त्यस्तो संस्थाको सञ्चालक समितिले निर्णय गरी अधिकार प्रत्यायोजन गरिएको व्यक्तिले त्यस्तो संस्थाको तर्फबाट काम गर्नु पर्नेछ ।"
                            }
                        ],
                        "explanation": {
                            "content": "स्पष्टीकरण : यस दफाको प्रयोजनको लागि “मुख्य भई काम गर्ने व्यक्ति” भन्नाले त्यस्तो संस्थाको अध्यक्ष, सञ्चालक, प्रबन्ध सञ्चालक, महाप्रबन्धक, कार्यकारी निर्देशक वा संस्थाको प्रमुख भई काम गर्न त्यस्तो संस्थाबाट अधिकार पाएको व्यक्ति सम्झनु पर्छ ।"
                        }
                    },
                    {
                        "section_number": "३२८",
                        "section_title": "गुठी सञ्चालकको पद रिक्त सम्बन्धी व्यवस्था",
                        "note": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।",
                        "subsections": [
                            {
                                "subsection_number": "१",
                                "content": "देहायका कुनै अवस्थामा गुठी सञ्चालकको पद रिक्त हुनेछ :-",
                                "clauses": [
                                    {
                                        "clause_letter": "क",
                                        "content": "गुठी सञ्चालक हुन निज अयोग्य भएमा,"
                                    },
                                    {
                                        "clause_letter": "ख",
                                        "content": "निजले गुठी सञ्चालकको पदबाट राजीनामा दिएमा,"
                                    },
                                    {
                                        "clause_letter": "ग",
                                        "content": "निजको मृत्यु भएमा वा दामासाहीमा परेमा,"
                                    },
                                    {
                                        "clause_letter": "घ",
                                        "content": "सङ्गठित संस्था भए कानून बमोजिम विघटन, खारेजी भएमा वा दामासाहीमा परेमा,"
                                    },
                                    {
                                        "clause_letter": "ङ",
                                        "content": "निश्चित अवधिको लागि गुठी स्थापना भएको भए सो अवधि पूरा भएमा,"
                                    },
                                    {
                                        "clause_letter": "च",
                                        "content": "निश्चित पदावधि तोकी गुठी सञ्चालक नियुक्त भएकोमा त्यस्तो पदावधि समाप्त भएमा,"
                                    },
                                    {
                                        "clause_letter": "छ",
                                        "content": "गुठी सम्पत्ति हिनामिना गरेको वा त्यस्तो सम्पत्तिको मनासिब हेरचाह नगरेको कारण देखाई गुठी संस्थापक वा अदालतले निजलाई हटाएमा ।"
                                    }
                                ]
                            },
                            {
                                "subsection_number": "२",
                                "content": "उपदफा (१) बमोजिम गुठी सञ्चालकको पद रिक्त भएमा त्यस्तो पद संस्थापनापत्रमा उल्लेख भएको कार्यविधि पूरा गरी पदपूर्ति गर्नु पर्नेछ ।"
                            },
                            {
                                "subsection_number": "३",
                                "content": "उपदफा (२) बमोजिम गुठी सञ्चालकको पदपूर्ति हुन नसकेमा हितग्राही भए निजले र हितग्राही नभए वा हितग्राही यकिन हुन नसकेमा सम्बन्धित स्थानीय तहले गुठी सञ्चालक नियुक्ति गर्न सम्भावित नामावली सहित सम्बन्धित जिल्ला अदालतमा निवेदन दिनु पर्नेछ ।"
                            },
                            {
                                "subsection_number": "४",
                                "content": "उपदफा (३) बमोजिम गुठी सञ्चालक नियुक्त गर्न निवेदन पर्न आएमा जिल्ला अदालतले संस्थापनापत्रको भावना अनुरूप निवेदकले उपलब्ध गराएको उम्मेदवारको नामावलीमध्येबाट उपयुक्त व्यक्तिलाई गुठी सञ्चालकको पदमा नियुक्त गर्नु पर्नेछ ।"
                            },
                            {
                                "subsection_number": "५",
                                "content": "उपदफा (१) बमोजिमको कारणबाट कुनै गुठी सञ्चालक पदबाट मुक्त भएमा निजले यथाशीघ्र आफ्नो जिम्मा, नियन्त्रण वा उपभोगमा रहेको गुठीको सम्पत्ति अन्य सञ्चालकलाई हस्तान्तरण गर्नु पर्नेछ र त्यसरी निज पदमुक्त भएको कारणले मात्र निजले सञ्चालक हुँदाका बखत गरेको काम कारबाही वापतको कुनै किसिमको दायित्व वा कानूनी कारबाहीबाट उन्मुक्ति पाउने छैन ।",
                                "proviso": "तर सबै सञ्चालक पदमुक्त हुने भएमा अर्को सञ्चालक नियुक्त भएपछि त्यस्तो सम्पत्ति हस्तान्तरण गर्नु पर्नेछ ।"
                            },
                            {
                                "subsection_number": "६",
                                "content": "यस दफा बमोजिम एक जना मात्र सञ्चालक भएको सार्वजनिक गुठीको सञ्चालक पद रिक्त भएमा वा पदपूर्ति भएकोमा त्यसको जानकारी पञ्जिकाधिकारीलाई दिनु पर्नेछ ।"
                            }
                        ]
                    },
                    {
                        "section_number": "३२९",
                        "section_title": "गुठी सञ्चालकको उत्तराधिकारको क्रम तोक्नु पर्ने",
                        "subsections": [
                            {
                                "subsection_number": "१",
                                "content": "गुठी सञ्चालकको उत्तराधिकारी सर्ने सम्बन्धमा संस्थापनापत्रमा अन्यथा व्यवस्था भएकोमा बाहेक गुठी सञ्चालकको मृत्युपछि निजको ज्येष्ठतम छोरा, छोरा बुहारी वा छोरीले प्राथमिकताक्रमको आधारमा गुठी सञ्चालकको पद प्राप्त गर्नेछ र निजमध्ये कोही नभए निजको हकवालाले गुठी सञ्चालकको पद प्राप्त गर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम गुठी सञ्चालक हुने व्यक्ति गुठी सञ्चालक हुन योग्य रहेनछ भने त्यस्तो व्यक्ति अयोग्य रहेको अवधिसम्म निजको संरक्षक वा निजलाई हेरचाह गर्ने व्यक्तिले निजको तर्फबाट गुठी सञ्चालकको दायित्व पूरा गर्नु पर्नेछ ।"
                            },
                            {
                                "subsection_number": "३",
                                "content": "संस्थापनापत्रमा अन्यथा व्यवस्था भएकोमा बाहेक कुनै व्यक्तिको सन्तान दरसन्तान गुठी सञ्चालक हुने गरी व्यवस्था भएको रहेछ भने आ-आफ्नो हकसम्मको हदसम्म त्यस्तो व्यक्तिको सन्तान दरसन्तानले गुठी सञ्चालकको पद प्राप्त गर्ने छन् र त्यस्तो अवस्थामा दफा ३२६ को व्यवस्था लागू हुने छैन ।"
                            }
                        ]
                    },
                    {
                        "section_number": "३३०",
                        "section_title": "विशेष परिस्थितिमा गुठी सञ्चालकको दायित्व निर्वाह गर्नु पर्ने",
                        "content": "गुठी सञ्चालकको सम्पूर्ण पद रिक्त भई दफा ३२८ को उपदफा (२) बमोजिम तत्काल गुठी सञ्चालकको पदपूर्ति हुन सक्ने अवस्था नभएमा त्यसरी पदपूर्ति नभएसम्मको अवधिको लागि स्थानीय तहले गुठी सञ्चालकको रूपमा काम गर्नु पर्नेछ ।"
                    },
                    {
                        "section_number": "३३१",
                        "section_title": "सर्वसम्मत निर्णयद्वारा गुठी सञ्चालन गर्नु पर्ने",
                        "subsections": [
                            {
                                "subsection_number": "१",
                                "content": "एकभन्दा बढी गुठी सञ्चालक रहेको गुठीमा संस्थापनापत्रमा अन्यथा व्यवस्था भएकोमा बाहेक सम्भव भएसम्म गुठी सञ्चालकहरू सबैको सर्वसम्मत निर्णयद्वारा गुठी सञ्चालन गर्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम सर्वसम्मत कायम हुन नसकेमा तत्काल कायम रहेका गुठी सञ्चालकहरूको बहुमतद्वारा र त्यस्तो सम्भव नभएमा उमेरको हिसाबले ज्येष्ठ गुठी सञ्चालकको निर्णय बमोजिम गुठी सञ्चालन हुन सक्नेछ ।"
                            }
                        ]
                    },
                    {
                        "section_number": "३३२",
                        "section_title": "गुठीको उद्देश्य कार्यान्वयन गर्ने",
                        "content": "गुठी सञ्चालकले गुठी संस्थापनापत्रमा उल्लेख भए बमोजिम गुठीको उद्देश्य कार्यान्वयन गर्नु पर्नेछ र त्यसरी गुठीको उद्देश्य कार्यान्वयन गर्दा निजले आफ्नो क्षमता, विवेक र इमान्दारीपूर्वक कार्य सम्पादन गर्नु पर्नेछ ।"
                    },
                    {
                        "section_number": "३३३",
                        "section_title": "गुठीको सम्पत्तिको अभिलेख राख्नु पर्ने",
                        "subsections": [
                            {
                                "subsection_number": "१",
                                "content": "गुठी सञ्चालकले गुठीको सम्पत्तिको फाँटबारी तयार गरी अभिलेख अद्यावधिक गर्नु पर्नेछ र सार्वजनिक गुठीको हकमा प्रत्येक वर्ष त्यस्तो अभिलेखको एक प्रति पञ्जिकाधिकारी समक्ष दाखिला गर्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिमको फाँटबारीमा कूल सम्पत्ति, ऋण, वा त्यस्तो सम्पत्ति कुनै व्यवसायमा लगानी गरेको भए सोको साँवा, ब्याज वा अन्य कुनै प्रतिफल प्राप्त गरेको भए सो समेत उल्लेख गर्नु पर्नेछ ।"
                            }
                        ]
                    },
                    {
                        "section_number": "३३४",
                        "section_title": "गुठी सम्पत्तिको संरक्षण",
                        "subsections": [
                            {
                                "subsection_number": "१",
                                "content": "गुठी सञ्चालकले गुठीको सम्पत्ति सम्भार तथा संरक्षण गर्नु पर्नेछ र त्यस्तो प्रयोजनको लागि कुनै किसिमको कानूनी कारबाही गर्नु पर्ने भए वा कुनै सार्वजनिक अधिकारी समक्ष कुनै किसिमको रीत पुऱ्याउनु पर्ने भए त्यस्तो समेत गर्न सक्नेछ ।"
                            },
                            {
                                "subsection_number": "२",
                                "content": "गुठीको सम्पत्ति संरक्षण वा सम्भार गर्दा गुठी सञ्चालकले आफ्नै सम्पत्ति सरह उचित र मनासिब हेरविचार तथा गुठी सम्पत्तिको अभिवृद्धि हुने काम गर्नु पर्नेछ ।"
                            }
                        ]
                    },
                    {
                        "section_number": "३३५",
                        "section_title": "हितग्राहीको हित प्रतिकूल हुने गरी गुठी सम्पत्तिको भोगचलन गर्न नहुने",
                        "content": "गुठी सञ्चालकले गुठीको सम्पत्ति हितग्राहीको हित प्रतिकूल हुने गरी आफ्नो वा अरू कसैको लागि भोगचलन वा प्रयोग गर्न हुँदैन ।"
                    },
                    {
                        "section_number": "३३६",
                        "section_title": "गुठी सम्पत्ति नोक्सानी हुनबाट रोक्नु पर्ने",
                        "subsections": [
                            {
                                "subsection_number": "१",
                                "content": "हितग्राहीको हित प्रतिकूल वा गुठीको उद्देश्य विपरीत हुने गरी गुठीको विनाश गर्ने, अन्त्य गर्ने वा अन्य कुनै किसिमले नोक्सानी गर्ने काम हुन दिनबाट रोक्ने दायित्व गुठी सञ्चालकको हुनेछ ।"
                            },
                            {
                                "subsection_number": "२",
                                "content": "गुठीको सम्पत्ति उपयुक्त ढंगबाट व्यवस्थापन नभएमा, ठगी वा जालसाजी भएमा, हिनामिना भएमा वा गुठीको उद्देश्य पूरा नगरी गुठी सम्पत्तिको अन्यत्र उपयोग भएमा कुनै संस्थापक वा हितग्राहीले संस्थापनापत्रमा उल्लिखित व्यवस्थाको अधीनमा रही गुठी सम्पत्ति त्यसरी हिनामिना हुनबाट रोक्न अदालतमा उजुरी गर्न सक्नेछ ।",
                                "proviso": "तर सार्वजनिक गुठीको हकमा जोसुकैले पनि उजुरी गर्न सक्नेछ ।"
                            },
                            {
                                "subsection_number": "३",
                                "content": "उपदफा (२) बमोजिम परेको उजुरी बमोजिम गुठी सम्पत्ति व्यवस्थापन नभएको, ठगी, जालसाज वा हिनामिना भएको वा अन्यत्र उपयोग भएको ठहर भएमा अदालतले हिनामिना गर्नेबाट बिगो असुल उपर गर्नेछ र गुठी सञ्चालकले त्यसरी हिनामिना गरेको रहेछ भने निजबाट त्यस वापत क्षतिपूर्ति समेत भराउन सक्नेछ ।"
                            }
                        ]
                    },
                    {
                        "section_number": "३३७",
                        "section_title": "गुठीको लेखा राख्नु पर्ने",
                        "subsections": [
                            {
                                "subsection_number": "१",
                                "content": "गुठी सञ्चालकले गुठी सम्पत्तिको हिसाब स्पष्ट र वास्तविक रूपमा देखिने गरी लेखा राख्नु पर्नेछ र पञ्जिकाधिकारी, गुठी संस्थापक वा हितग्राही पहिचान भएकोमा निजले निरीक्षण गर्न चाहेमा त्यसको विवरण उपलब्ध गराउनु पर्नेछ ।"
                            },
                            {
                                "subsection_number": "२",
                                "content": "गुठी सञ्चालकले सार्वजनिक गुठीका सम्बन्धमा प्रत्येक वर्ष मान्यता प्राप्त लेखा परीक्षकबाट लेखापरीक्षण गराई लेखापरीक्षण प्रतिवेदनको एक प्रति पञ्जिकाधिकारी समक्ष पेश गर्नु पर्नेछ ।"
                            }
                        ]
                    },
                    {
                        "section_number": "३३८",
                        "section_title": "गुठीको उल्लङ्घन",
                        "subsections": [
                            {
                                "subsection_number": "१",
                                "content": "गुठी सञ्चालकले यस परिच्छेद बमोजिम पूरा गर्नु पर्ने दायित्व पूरा नगरेमा निजले गुठी उल्लङ्घन गरेको मानिनेछ ।"
                            },
                            {
                                "subsection_number": "२",
                                "content": "उपदफा (१) बमोजिम गुठीको उल्लङ्घन भएमा त्यसबाट गुठीको सम्पत्ति वा हितग्राहीलाई हुन गएको हानि, नोक्सानी वापत त्यसरी गुठी उल्लङ्घन गर्ने गुठी सञ्चालक जिम्मेवार हुनेछ र त्यस वापतको दायित्व निजले व्यहोर्नु पर्नेछ ।"
                            },
                            {
                                "subsection_number": "३",
                                "content": "उपदफा (२) बमोजिम दायित्व व्यहोर्नु पर्दा गुठी उल्लङ्घन नहुँदा गुठी वा हितग्राहीलाई जे जस्तो आय वा लाभ हुने थियो सोही बराबरको लाभ गुठी उल्लङ्घन गर्ने गुठी सञ्चालकले व्यहोर्नु पर्नेछ ।"
                            },
                            {
                                "subsection_number": "४",
                                "content": "कुनै गुठीमा एकभन्दा बढी गुठी सञ्चालक भएकोमा गुठी उल्लङ्घन गर्ने प्रत्येक गुठी सञ्चालकले गुठी उल्लङ्घन गरेको कारणबाट हानि, नोक्सानी वापत सामूहिक रूपमा दायित्व व्यहोर्नु पर्नेछ ।"
                            },
                            {
                                "subsection_number": "५",
                                "content": "कुनै गुठीको एक अंशमा गुठी उल्लङ्घन भएको र अर्को कुनै अंशमा लाभ प्राप्त भएकोमा गुठी सञ्चालकले त्यस्तो लाभलाई आफ्नो दायित्व पूरा गर्ने काममा प्रयोग गर्न सक्ने छैन ।"
                            },
                            {
                                "subsection_number": "६",
                                "content": "यस दफामा अन्यत्र जुनसुकै कुरा लेखिएको भए तापनि देहायका अवस्थामा गुठी सञ्चालकले गुठी उल्लङ्घन सम्बन्धमा भएको हानि, नोक्सानी वापतको दायित्व व्यहोर्नु पर्ने छैन :-",
                                "clauses": [
                                    {
                                        "clause_letter": "क",
                                        "content": "कानूनको कार्यान्वयनबाट हुन गएको हानि, नोक्सानी,"
                                    },
                                    {
                                        "clause_letter": "ख",
                                        "content": "आफूभन्दा पहिलेको गुठी सञ्चालकको कुनै काम वा त्यसको परिणामबाट गुठी उल्लङ्घन हुन गई भएको हानि, नोक्सानी ।"
                                    }
                                ]
                            },
                            {
                                "subsection_number": "७",
                                "content": "यस दफामा अन्यत्र जुनसुकै कुरा लेखिएको भए तापनि यो संहिता प्रारम्भ हुनु भन्दा अघि तत्काल प्रचलित कानून बमोजिम संस्थापना भई सञ्चालन हुँदै आएका गुठीको सम्बन्धमा कसैले देहायको काम गरेमा गुठी उल्लङ्घन गरेको मानिनेछ :-",
                                "clauses": [
                                    {
                                        "clause_letter": "क",
                                        "content": "गुठीको दानपत्र, शिलापत्र वा त्यस्तो गुठी राख्ने लिखत बमोजिमको काम नगरेमा,"
                                    },
                                    {
                                        "clause_letter": "ख",
                                        "content": "गुठी राख्ने वा निजका सन्तान वा हकवालाले गुठीको दानपत्र शिलापत्र समेतका लिखत बमोजिमको काम चलाई भोग चलन गर्न पाउने शेष बाँकी बाहेक गुठीको जग्गा बेचबिखन गरेमा, दान दातव्य दिएमा वा धितो बन्धक राखेमा, वा"
                                    },
                                    {
                                        "clause_letter": "ग",
                                        "content": "गुठीको चल सम्पत्ति गुठीको कामका लागि चलन व्यवहार गर्दा मनासिब तवरले खिए घटेकोमा बाहेक गुठियारले हिनामिना गरेमा ।"
                                    }
                                ]
                            },
                            {
                                "subsection_number": "८",
                                "content": "उपदफा (७) बमोजिम गुठीको उल्लङ्घन गरेमा यो संहिता प्रारम्भ हुँदाका बखत कायम रहेको कानून बमोजिम कारबाही हुनेछ ।"
                            }
                        ]
                    },
                    {
                        "section_number": "३३९",
                        "section_title": "गुठी सम्पत्तिको लिखत गुठी सञ्चालकसँग रहने",
                        "subsections": [
                            {
                                "subsection_number": "१",
                                "content": "गुठी संस्थापनापत्रमा अन्यथा व्यवस्था भएकोमा बाहेक गुठी सम्पत्तिको स्वामित्व तथा भोगचलन सम्बन्धी लिखत, कागजात तथा त्यस सम्बन्धी अन्य सबुत प्रमाण सबै गुठी सञ्चालकको जिम्मामा रहनेछ र सार्वजनिक गुठीको हकमा त्यस्तो लिखत, कागजातको प्रतिलिपि गुठी सञ्चालकले पञ्जिकाधिकारी समक्ष दाखिला गर्नु पर्नेछ ।",
                                "proviso": "तर पञ्जिकाधिकारीले नै स्वीकृति दिने लिखत, कागजात वा प्रमाणको प्रतिलिपि निज समक्ष दाखिला गर्नु पर्ने छैन ।"
                            },
                            {
                                "subsection_number": "२",
                                "content": "उपदफा (१) बमोजिमका लिखत, कागजात तथा प्रमाण गुठी सञ्चालक तथा पञ्जिकाधिकारीले सुरक्षित तवरले राख्नु पर्नेछ ।"
                            }
                        ]
                    },
                    {
                        "section_number": "३४०",
                        "section_title": "गुठी सम्पत्तिबाट शोधभर्ना लिन पाउने",
                        "content": "यस परिच्छेदमा अन्यत्र जुनसुकै कुरा लेखिएको भए तापनि गुठी सम्पत्ति संरक्षण गर्ने, गुठीको उद्देश्य कार्यान्वयन गर्ने वा हितग्राहीको हित संरक्षण गर्ने सिलसिलामा गुठी सञ्चालकले आफ्नो निजी वा अरू कसैको सम्पत्ति प्रयोग गरेको रहेछ भने त्यस्तो सम्पत्ति वापतको रकम गुठी सम्पत्तिबाट शोधभर्ना लिन पाउनेछ ।"
                    },
                    {
                        "section_number": "३४१",
                        "section_title": "अन्य अधिकार, कर्तव्य र दायित्व गुठी सञ्चालकमा रहेको मानिने",
                        "content": "यस परिच्छेदमा स्पष्ट रूपमा उल्लेख भएको अधिकार, कर्तव्य र दायित्वका अतिरिक्त संस्थापनापत्रमा अन्यथा व्यवस्था भएकोमा बाहेक गुठीको उद्देश्य कार्यान्वयन गरी पूरा गर्न, गुठी सम्पत्तिको हेरविचार र संरक्षण गर्न तथा हितग्राहीको हक, हित संरक्षण गर्नको लागि आवश्यक पर्ने अन्य अधिकार र कर्तव्य गुठी सञ्चालकमा रहेको मानिनेछ ।"
                    },
                    {
                        "section_number": "३४२",
                        "section_title": "गुठी सञ्चालकले गर्न नहुने",
                        "note": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।",
                        "subsections": [
                            {
                                "subsection_number": "१",
                                "content": "संस्थापनापत्रमा अन्यथा व्यवस्था भएकोमा बाहेक गुठी सञ्चालकले देहायको काम गर्न वा गराउन हुँदैन :-",
                                "clauses": [
                                    {
                                        "clause_letter": "क",
                                        "content": "गुठीको सम्पत्ति गुठीको उद्देश्य पूरा गर्न बाहेक अन्य कुनै किसिमले प्रयोग गर्न,"
                                    },
                                    {
                                        "clause_letter": "ख",
                                        "content": "गुठीको सम्पत्ति गुठीको उद्देश्य पूरा गर्न बाहेक आफू वा अरू कसैलाई मुनाफा हुने कुनै काममा प्रयोग गर्न वा लगाउन,"
                                    },
                                    {
                                        "clause_letter": "ग",
                                        "content": "अर्को गुठी सञ्चालक वा अन्य कसैलाई गुठी सञ्चालकको जिम्मेवारी वा दायित्व प्रत्यायोजन वा सुम्पन,",
                                        "proviso": "तर कुनै सामान्य कारोबारमा आफ्नो प्रतिनिधि वा वारेस नियुक्त गर्न वा त्यस्तो कारोबारको प्रकृतिले जिम्मेवारी वा दायित्व प्रत्यायोजन हुनु पर्ने रहेछ भने त्यस्तो जिम्मेवारी वा दायित्व सुम्पन्न वा हितग्राही यकिन भएकोमा त्यस्तो हितग्राहीको अनुमतिले कसैलाई कुनै जिम्मेवारी दिन बाधा पर्ने छैन ।"
                                    },
                                    {
                                        "clause_letter": "घ",
                                        "content": "एकभन्दा बढी गुठी सञ्चालक भएकोमा दफा ३२९ विपरीत एक्लैले गुठी सम्बन्धी कुनै काम गर्न,"
                                    },
                                    {
                                        "clause_letter": "ङ",
                                        "content": "गुठी सञ्चालक भए वापत निजले कुनै किसिमको पारिश्रमिक, भत्ता वा सुविधा प्राप्त गर्न,",
                                        "proviso": "तर कार्यालय स्थापना गरी पूर्णकालीन वा आंशिक काम गरेकोमा वा गुठीको उद्देश्य वा हितग्राहीको हित प्रतिकूल नहुने गरी पञ्जिकाधिकारीको पूर्व स्वीकृति लिई मनासिब पारिश्रमिक, भत्ता वा सुविधा लिन सकिनेछ ।"
                                    },
                                    {
                                        "clause_letter": "च",
                                        "content": "गुठी सञ्चालक बहाल रहेको अवधिभर र गुठी सञ्चालकबाट अवकाश प्राप्त गरेको कम्तीमा तीन वर्ष व्यतीत नभई आफू सञ्चालक रहेको गुठीको सम्पत्ति खरिद गर्न वा त्यस्तो सम्पत्ति कुनै किसिमले धितो, बन्धक, लिज वा भाडामा लिन ।"
                                    }
                                ]
                            },
                            {
                                "subsection_number": "२",
                                "content": "गुठी सञ्चालकले आफ्नो निजी सम्पत्ति र गुठी सम्पत्ति बीच आर्थिक कारोबार गर्न गराउन पाउने छैन । यस्तो कार्य गरेमा गुठी सम्पत्तिमा पुग्न गएको क्षति वापत निजले क्षतिपूर्ति दिनु पर्नेछ ।"
                            },
                            {
                                "subsection_number": "३",
                                "content": "गुठी सञ्चालकले आफ्नो सम्पत्ति र गुठी सम्पत्तिलाई मिसाउन पाउने छैन ।"
                            }
                        ]
                    },
                    {
                        "section_number": "३४३",
                        "section_title": "गुठी सम्पत्ति हस्तान्तरण गर्न निर्देशन दिने",
                        "content": "संस्थापनापत्रमा अन्यथा व्यवस्था भएकोमा बाहेक एक मात्र हितग्राही भएकोमा निज करार गर्न योग्य भएपछि र एकभन्दा बढी हितग्राही भए प्रत्येक हितग्राही करार गर्न योग्य भई एकमत भएपछि निजले गुठीको सम्पत्ति आफूलाई हस्तान्तरण गर्न गुठी सञ्चालकलाई निर्देशन दिन सक्नेछन् र त्यसरी निर्देशन दिएमा त्यस्तो निर्देशन पालना गर्नु गुठी सञ्चालकको कर्तव्य हुनेछ ।",
                        "proviso": "तर सार्वजनिक गुठीको हकमा यो व्यवस्था लागू हुने छैन ।"
                    },
                    {
                        "section_number": "३४४",
                        "section_title": "गुठी सम्पत्तिको लाभ त्याग गर्न सक्ने",
                        "subsections": [
                            {
                                "subsection_number": "१",
                                "content": "निजी गुठीको हकमा करार गर्न योग्य भएको हितग्राहीले गुठी सम्पत्तिबाट प्राप्त गर्ने आफ्नो हक, लाभ, सुविधा वा हित गुठी सञ्चालक र पञ्जिकाधिकारीलाई लिखित रूपमा सूचना दिई आंशिक वा पूरै त्याग गर्न सक्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम गुठी सम्पत्तिबाट प्राप्त गर्ने हक, लाभ, सुविधा वा हित पूरै त्याग गरी कुनै हितग्राही बाँकी नरहेमा त्यस्तो गुठी विघटन भएको मानिनेछ ।"
                            }
                        ]
                    },
                    {
                        "section_number": "३४५",
                        "section_title": "गुठी सम्पत्तिको स्वामित्व कायम गर्नु पर्ने",
                        "subsections": [
                            {
                                "subsection_number": "१",
                                "content": "गुठी सम्पत्ति दर्ता स्रेस्तामा गुठी जनाई संस्थापनापत्रमा उल्लेख भए बमोजिमको व्यक्तिको नाममा रहनेछ र संस्थापनापत्रमा स्वामित्व रहने व्यक्ति उल्लेख नभएकोमा हितग्राही व्यक्तिको नाममा रहनेछ ।"
                            },
                            {
                                "subsection_number": "२",
                                "content": "सार्वजनिक गुठीको हकमा त्यस्तो गुठीको सम्पत्ति सञ्चालन तथा व्यवस्थापन गर्न छुट्टै सङ्गठित संस्था खडा गर्नु पर्ने व्यवस्था संस्थापनापत्रमा भएकोमा त्यस्तो सम्पत्ति त्यसरी खडा भएको सङ्गठित संस्थाको नाममा रहनेछ ।"
                            }
                        ]
                    },
                    {
                        "section_number": "३४६",
                        "section_title": "गुठीको उद्देश्यमा हेरफेर हुन सक्ने",
                        "note": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।",
                        "subsections": [
                            {
                                "subsection_number": "१",
                                "content": "यस परिच्छेदमा अन्यत्र जुनसुकै कुरा लेखिएको भए तापनि गुठी संस्थापकले गुठी स्थापना गर्दाका बखत संस्थापनापत्रमा उल्लेख भएको उद्देश्य संशोधन वा हेरफेर गर्न उपयुक्त देखी कारण खुलाई पञ्जिकाधिकारी समक्ष निवेदन दिन सक्नेछ ।"
                            },
                            {
                                "subsection_number": "२",
                                "content": "उपदफा (१) बमोजिम पर्न आएको निवेदन जाँचबुझ गर्दा संस्थापनापत्रमा उल्लिखित उद्देश्य संशोधन वा हेरफेर गर्नु पर्ने कारण मनासिब भएमा पञ्जिकाधिकारीले त्यस्तो उद्देश्य संशोधन वा हेरफेर गर्ने आदेश दिन सक्नेछ र त्यसरी आदेश भएकोमा सोही बमोजिम संस्थापनापत्रको उद्देश्य संशोधन वा हेरफेर भएको मानिनेछ ।"
                            }
                        ]
                    },
                    {
                        "section_number": "३४७",
                        "section_title": "गुठी सम्पत्ति गणना नहुने",
                        "content": "गुठी सञ्चालकले गुठी सम्पत्ति सञ्चालन र व्यवस्थापन गरेकोमा त्यस्तो सम्पत्ति कर निर्धारण गर्ने वा अन्य कुनै प्रयोजनको लागि गुठी सञ्चालकको सम्पत्तिको रूपमा गणना हुने छैन ।",
                        "proviso": "तर त्यस्तो सम्पत्तिबाट कुनै लाभ, सुविधा वा हित प्राप्त गर्ने व्यक्तिको हकमा त्यस्तो लाभ, सुविधा वा हितलाई गणना गरिनेछ ।"
                    },
                    {
                        "section_number": "३४८",
                        "section_title": "गुठी बदर भएमा त्यसको परिणाम",
                        "subsections": [
                            {
                                "subsection_number": "१",
                                "content": "एक पटक स्थापना भएको गुठी कुनै कारणवश भङ्ग वा विघटन भएमा अघि भए गरेको काममा कुनै असर पर्ने छैन ।"
                            },
                            {
                                "subsection_number": "२",
                                "content": "उपदफा (१) बमोजिम गुठी भङ्ग वा कुनै कारणले विघटन भएमा सार्वजनिक गुठीको हकमा त्यस्तो गुठीको सम्पत्ति संस्थापनापत्रमा अन्यथा व्यवस्था भएकोमा बाहेक पञ्जिकाधिकारीको आदेशले गुठी सञ्चालकले त्यस्तै उद्देश्य भएको अन्य कुनै गुठी र त्यस्तो गुठी नभएकोमा समान उद्देश्य भएको कुनै सार्वजनिक संस्थालाई हस्तान्तरण गर्नेछ र निजी गुठी भए हितग्राही यकिन भएकोमा त्यस्तो हितग्राही र त्यस्तो हितग्राही नभएकोमा निजको नजिकको हकवाला र त्यस्तो हकवाला पनि नभएमा गुठी संस्थापक र गुठी संस्थापक पनि नभएमा अन्य हकवालालाई हस्तान्तरण गर्नेछ ।"
                            },
                            {
                                "subsection_number": "३",
                                "content": "उपदफा (२) बमोजिमको कुनै संस्था वा व्यक्ति नभएमा भङ्ग वा विघटन भएको गुठीको सम्पत्ति नेपाल सरकारको हुनेछ ।"
                            }
                        ]
                    },
                    {
                        "section_number": "३४९",
                        "section_title": "पुनरावेदन गर्न सक्ने",
                        "content": "यस परिच्छेद बमोजिम पञ्जिकाधिकारीले गरेको आदेश वा निर्णय उपर चित्त नबुझ्ने पक्षले त्यस्तो आदेश वा निर्णय भएको थाहा पाएको मितिले पैंतीस दिनभित्र सम्बन्धित जिल्ला अदालतमा पुनरावेदन गर्न सक्नेछ ।"
                    },
                    {
                        "section_number": "३५०",
                        "section_title": "अन्य गुठी सम्बन्धी व्यवस्था",
                        "note": "मुलुकी संहिता सम्बन्धी केही नेपाल ऐनलाई संशोधन गर्ने ऐन, २०७५ द्वारा संशोधित ।",
                        "subsections": [
                            {
                                "subsection_number": "१",
                                "content": "यस परिच्छेदमा अन्यत्र जुनसुकै कुरा लेखिएको भए तापनि यो संहिता प्रारम्भ हुनुभन्दा अघि नै तत्काल प्रचलित कानून बमोजिम संस्थापना भई सञ्चालन हुँदै आएका गुठीलाई यस परिच्छेदका कुनै कुराले असर पार्ने छैन र त्यस्तो गुठी संस्थापना गर्ने दानपत्र, शिलापत्र, संस्थापनापत्र वा अन्य कुनै लिखतमा लेखिए बमोजिम वा रीत, परम्परा वा अभ्यास बमोजिम गुठी सञ्चालन गर्न सकिनेछ ।",
                                "proviso": "तर त्यस्तो गुठी यो संहिता प्रारम्भ भएको तीन वर्षभित्र यस संहिता बमोजिम दर्ता गरी वा त्यस्तो गुठी सञ्चालन हुँदै आएको जानकारी पञ्जिकाधिकारीलाई गराई अभिलेख राख्नु पर्नेछ ।"
                            },
                            {
                                "subsection_number": "२",
                                "content": "उपदफा (१) बमोजिमको गुठी जुन उद्देश्य र प्रयोजनका लागि संस्थापना भएको थियो सोही उद्देश्य र प्रयोजनका लागि पूर्ववत रूपमा व्यवस्थापन र सञ्चालन गर्नु पर्नेछ र सोही बमोजिमको उद्देश्य र प्रयोजन पूरा गरी बाँकी रहेको सम्पत्ति वा आम्दानी भोग चलन गर्न वा धितो बन्धक राख्न सकिनेछ ।"
                            },
                            {
                                "subsection_number": "३",
                                "content": "उपदफा (१) बमोजिम संस्थापना भएका गुठीको उद्देश्य र प्रयोजनमा प्रतिकूल असर नपर्ने गरी गुठीको सम्पत्ति खरिद बिक्रि गर्न सकिनेछ ।"
                            },
                            {
                                "subsection_number": "४",
                                "content": "उपदफा (३) बमोजिम खरिद गरि लिने व्यक्तिले जुन प्रयोजनका लागि गुठी संस्थापना भएको हो सोही उद्देश्य र प्रयोजनका निमित्त सम्पत्ति प्रयोग गर्नु पर्नेछ ।"
                            },
                            {
                                "subsection_number": "५",
                                "content": "सरकारी जग्गा प्राप्त गरी कुनै खास प्रयोजनका लागि उपदफा (१) बमोजिमको गुठी संस्थापना वा सञ्चालन गरेको भए त्यस्तो जग्गा जुन प्रयोजनका लागि गुठी सञ्चालन भएको थियो त्यस्तो उद्देश्य र प्रयोजन पूरा गर्न प्रयोग गर्नु पर्नेछ र त्यस्तो जग्गा गुठी राख्ने वा निजका सन्तान वा हकवालाले भोगचलन गर्न पाउने छैन ।"
                            },
                            {
                                "subsection_number": "६",
                                "content": "उपदफा (५) बमोजिमको व्यक्तिले त्यस्तो गुठीको उद्देश्य र प्रयोजन पूरा नगरेमा जुन व्यक्तिले त्यस्तो उद्देश्य र प्रयोजन पूरा गरेको छ सोही व्यक्तिले त्यस्तो जग्गा भोग चलन गर्न पाउनेछ ।"
                            },
                            {
                                "subsection_number": "७",
                                "content": "यस दफामा अन्यत्र जुनसुकै कुरा लेखिएको भए तापनि कुनै लिखत नभई उपदफा (१) बमोजिमको गुठी कसैले निरन्तर रूपमा सोह्र वर्ष वा सोभन्दा बढी अवधि देखि सञ्चालन गर्दै आएको रहेछ भने त्यस्तो गुठीको उद्देश्य र प्रयोजन पूरा गरी त्यसको सम्पत्ति निजले भोग चलन गर्न सक्नेछ ।"
                            },
                            {
                                "subsection_number": "८",
                                "content": "यस दफामा लेखिएको बाहेकका अन्य कुराहरू गुठी संस्थापना पत्र, शिलापत्र, दानपत्रमा लेखिए बमोजिम वा त्यस्तो गुठी सञ्चालन सम्बन्धी परम्परा र अभ्यास बमोजिम हुनेछ ।"
                            }
                        ]
                    },
                    {
                        "section_number": "३५१",
                        "section_title": "हदम्याद",
                        "subsections": [
                            {
                                "subsection_number": "१",
                                "content": "यस परिच्छेद बमोजिम भए गरेको काम कारबाहीबाट मर्का पर्ने व्यक्तिले नालिस गर्नु पर्दा देहायको विषयमा कुनै हदम्याद लाग्ने छैन :-",
                                "clauses": [
                                    {
                                        "clause_letter": "क",
                                        "content": "गुठीको सम्पत्ति हिनामिना गरेको,"
                                    },
                                    {
                                        "clause_letter": "ख",
                                        "content": "गुठीको सम्पत्तिसँग सम्बन्धित कुनै लिखत जालसाजी वा किर्ते गरेको,"
                                    },
                                    {
                                        "clause_letter": "ग",
                                        "content": "गुठीको सम्पत्ति मासे खाएको,"
                                    },
                                    {
                                        "clause_letter": "घ",
                                        "content": "सञ्चालकले गुठी संस्थापनापत्रको शर्त विपरीत फाइदा लिएको,"
                                    },
                                    {
                                        "clause_letter": "ङ",
                                        "content": "गुठीको सम्पत्ति वा सोको मूल्य वा आय सञ्चालक वा अन्य व्यक्तिबाट फिर्ता गराउनु परेको ।"
                                    }
                                ]
                            },
                            {
                                "subsection_number": "२",
                                "content": "उपदफा (१) मा उल्लिखित विषय बाहेक अन्य विषयमा नालिस गर्न पर्ने कारण भएको मितिले छ महिनाभित्र नालिस गर्न सकिनेछ ।"
                            }
                        ]
                    }
                ]
            }
        },
        {
            "chapter": {
                "chapter_number": "७",
                "chapter_title": "फलोपभोग सम्बन्धी व्यवस्था",
                "sections": [
                    {
                        "section_number": "३५२",
                        "section_title": "फलोपभोग (युजुफ्रुक्ट) को व्यवस्था भएको मानिने",
                        "subsections": [
                            {
                                "subsection_number": "१",
                                "content": "कसैले आफ्‌नो हक र स्वामित्वमा रहेको सम्पत्ति, त्यसबाट प्राप्त हुने प्रतिफल, लाभ, आम्दानी वा सुविधा अर्को व्यक्तिले प्रयोग गर्न सक्ने गरी निःशुल्क रूपमा दिएकोमा फलोपभोगको व्यवस्था भएको मानिनेछ ।"
                            },
                            {
                                "subsection_number": "२",
                                "content": "फलोपभोगको व्यवस्था सम्बन्धित व्यक्तिहरू बीच भएको करार बमोजिम हुनेछ ।"
                            }
                        ]
                    },
                    {
                        "section_number": "३५३",
                        "section_title": "फलोपभोग प्रभावकारी हुने",
                        "content": "करार बमोजिम कायम भएको फलोपभोगको व्यवस्था करारमा अन्यथा व्यवस्था भएकोमा बाहेक करार प्रारम्भ भएको मितिदेखि प्रभावकारी हुनेछ ।"
                    },
                    {
                        "section_number": "३५४",
                        "section_title": "लिखत गर्नु पर्ने",
                        "subsections": [
                            {
                                "subsection_number": "१",
                                "content": "कसैले आफ्नो अचल सम्पत्ति फलोपभोग गरी दिँदा कानून बमोजिम लिखत गर्नु पर्नेछ ।"
                            },
                            {
                                "subsection_number": "२",
                                "content": "कसैले सगोलको सम्पत्ति फलोपभोगको रूपमा दिँदा एकासगोलको अंशियारको सहमति लिनु पर्नेछ ।"
                            }
                        ]
                    },
                    {
                        "section_number": "३५५",
                        "section_title": "फलोपभोगीले आफ्नै सम्पत्ति सरह प्रयोग गर्न पाउने",
                        "subsections": [
                            {
                                "subsection_number": "१",
                                "content": "कसैले आफ्नो सम्पत्ति कसैलाई फलोपभोग गर्न दिएकोमा त्यस्तो सम्पत्ति प्राप्त गर्ने फलोपभोगीले त्यस्तो सम्पत्ति, त्यसबाट प्राप्त वा आर्जन हुने प्रतिफल, लाभ, आम्दानी वा सुविधा र त्यसबाट बढे बढाएको प्रतिफल, लाभ, आम्दानी वा सुविधा आफ्नो सम्पत्ति सरह प्रयोग गर्न पाउनेछ ।"
                            },
                            {
                                "subsection_number": "२",
                                "content": "उपदफा (१) बमोजिम सम्पत्ति प्राप्त गर्ने एकभन्दा बढी फलोपभोगी भएकोमा प्रत्येक फलोपभोगीले सामूहिक रूपमा वा एक्ला एक्लै त्यस्तो सम्पत्ति प्रयोग गर्न पाउनेछन् ।"
                            },
                            {
                                "subsection_number": "३",
                                "content": "फलोपभोगको व्यवस्था अन्तर्गत प्राप्त भएको सम्पत्ति अंशबण्डा भएकोमा अंशबण्डा बमोजिम फलोपभोग गर्न पाउने प्रत्येक अंशियारले उपदफा (१) बमोजिम सम्पत्ति प्रयोग गर्न पाउनेछन् ।"
                            },
                            {
                                "subsection_number": "४",
                                "content": "फलोपभोगीले फलोपभोगको व्यवस्था अन्तर्गत प्राप्त भएको सम्पत्तिको संरक्षण वा भोगचलनको लागि आवश्यकतानुसार अदालतमा नालिस दिन सक्नेछ ।"
                            }
                        ]
                    },
                    {
                        "section_number": "३५६",
                        "section_title": "फलोपभोगीले प्रयोग गर्न नसक्ने सम्पत्ति",
                        "content": "दफा ३५५ मा जुनसुकै कुरा लेखिएको भए तापनि फलोपभोग अन्तर्गत प्राप्त गरेको सम्पत्तिसँग सम्बन्धित देहायका सम्पत्ति फलोपभोगीले प्रयोग गर्न सक्ने छैन :-",
                        "clauses": [
                            {
                                "clause_letter": "क",
                                "content": "सम्पत्तिसँग सम्बन्धित खानी तथा खनिज पदार्थ,",
                                "proviso": "तर खानी भै फलोपभोग अन्तर्गत प्रयोग गर्न दिएकोमा त्यस्तो खानी प्रयोग गर्न सकिनेछ ।"
                            },
                            {
                                "clause_letter": "ख",
                                "content": "हुर्किसकेका रुख,",
                                "proviso": "तर रुखबाट प्राप्त हुने फल, फूल वा अन्य पैदावार प्रयोग गर्न सकिनेछ ।"
                            }
                        ]
                    },
                    {
                        "section_number": "३५७",
                        "section_title": "स्वीकृति बिना सम्पत्तिको संरचना हेरफेर गर्न नपाउने",
                        "content": "फलोपभोगीले फलोपभोग अन्तर्गत प्राप्त भएको सम्पत्ति स्वामित्ववालाको पूर्व स्वीकृति बिना त्यस्तो सम्पत्तिको मौलिक अवस्था (सब्स्टयान्स) वा त्यसको स्वरूप (फर्म) मा उल्लेख्य रूपमा हेरफेर गर्न वा त्यस्तो सम्पत्ति बिनाश गर्न पाउने छैन ।",
                        "proviso": "तर फलोपभोग अन्तर्गत दिइएको सम्पत्तिको स्वरुप हेरफेर वा त्यसको बिनाश बिना प्रयोग गर्न नसकिने भए करारमा अन्यथा व्यवस्था भएकोमा बाहेक त्यस्तो सम्पत्ति फिर्ता गर्दा कायम हुन सक्ने मूल्य तिरी त्यस्तो सम्पत्तिको स्वरुप हेरफेर वा बिनाश गरी प्रयोग गर्न सकिनेछ ।"
                    },
                    {
                        "section_number": "३५८",
                        "section_title": "फलोपभोग अन्तर्गतको सम्पत्ति बहाल, लिज वा बन्धकीमा दिन सक्ने",
                        "subsections": [
                            {
                                "subsection_number": "१",
                                "content": "फलोपभोगीले चाहेमा फलोपभोग अन्तर्गत प्राप्त गरेको सम्पत्ति दफा ३५२ को उपदफा (२) बमोजिमको करारको अधीनमा रही लिखत गरी बहाल, लिज वा बन्धकीमा दिन सक्नेछ ।"
                            }
                        ]
                    }
                ]
            }
        }
    ]
}